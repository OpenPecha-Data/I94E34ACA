︽༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN7829
work:
13CN7836
ImageGroup:
ISBN:
LCCN:
n/a
n/a
Title:
པཎ་ཆེན་བསོད་ནམས་གྲགས་པའི་གསུང་གསུང་འབུམ། །
pan chen bsod nams grags pa'i gsung gsung 'bum/
Lo-he-supplied
Author:
1o-be-supplied
n/a
Descriptor:
Original Publication:
ll
Un/a
ll
Place:
n/a
ll
Publisher:
w
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



༄༅། །པཎ་ཆེན་བསོད་ནམས་གྲགས་པའི་
གསུང་འབུམ་བཞུགས་སོ། །
པོད་དྲུག་པ།
པ།གཅར་
s
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་སྤེལ། །



ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་
རྟོགས་པའི་རྒྱན་ཅེས་བྱ་བའི་འགྲེལ་པ་རྣམ་བཤད་སྙིང་པོ་རྒྱན་གྱི་
དགོངས་འགྲེལ་རྣམ་བཤད་ཚིག་དོན་རབ་གསལ་
ཞེས་བྱ་བ་བཞུགས་སོ།།



ཨང
དཀར་ཆོག
༡ | གླེང་བརྗོད།
སྐབས་དང་པོ།
རྣམ་བཤད་ཚིག་དོན་རབ་གསལ་རང་གི་མཆོད་བརྗོད།
རྩོམ་པ་དམ་བཅའ།.
མཚན་གྱི་དོན།.
བཤད་པ་ལ་འཇུག་པ།
འགྲེལ་པའི་མཆོད་བརྗོད་སོགས་གསུམ་བཤད་པ།
རྒྱན་གྱི་མཆོད་བརྗོད། ...………..…...
རྒྱན་གྱི་གདུལ་བྱས་ཡུམ་ལ་དང་བ་སྐྱེ་ཚུལ་སོགས་རྩོད་སྤོང་དང་ །
བཅས་པ་བཤད་པ།.………...…….
བསྟན་བཅོས་བརྩམས་པ་དགོས་མེད་ཀྱི་རྩོད་སྤོང་དང་བཅས་པ་བཤད་པ།….
བསྟན་བཅོས་ཀྱི་ལུས་རྒྱས་པ་བཤད་པ།...
ཐེག་ཆེན་སེམས་བསྐྱེད་ཀྱི་མཚན་ཉིད་དང་དབྱེ་བ་སོགས་བཤད་པ།.…….
དམ་བཅའ་བའི་དོན་སྒྲུབ་པའི་ཐབས་སྟོན་པའི་གདམས་ངག་བཤད་པ།
སྒྲུབ་པ་ལ་རང་དབང་དུ་འཇུག་པའི་རྒྱུ་སྤྱན་ལྔ་དང་མྱུར་དུ་རྫོགས་པའི་
རྒྱུ་མངོན་ཤེས་དྲུག་ལ་གདམས་པའོ།...…...……..
[དགེ་འདུན་དཀོན་མཆོག་བྱེ་བྲག་ཏུ་བཤད་པ།.……….
༡༥ | གདམས་ངག་གི་དོན་བསྒོམས་པས་སྟོང་པ་ཉིད་ལ་དམིགས་པའི་སྒོམ་བྱུང་
སྐྱེས་པའི་ཐོག་མ་སྦྱོར་ལམ་བཤད་པ།..……….……........….…….........
..........



ཨང
དཀར་ཆག
༡༦ སྦྱོར་ལམ་དྲོད་སོགས་བཞིའི་དམིགས་རྣམ་རྒྱུའི་ཁྱད་པར་དང་བཅས་པ།
༡༧ ༽ བརྗོད་ཚུལ་ལ་རྩོད་པ་སྤོང་བ།………………………………………………..
༡༨ ཤེས་སྒྲིབ་གཟུང་འཛིན་རྟོག་པ་དང་འཛིན་རྟོག་མདོར་བསྟན་
རྒྱས་བཤད་དང་བཅས་པ།.
ཐེག་ཆེན་སྦྱོར་ལམ་གྱི་ཡོངས་འཛིན་བཤད་པ།
༢༠ གདམས་དོན་ཇི་ལྟར་སྒྲུབ་པའི་སྒྲུབ་པའི་རྟེན་དམིགས་པ་
ཆེད་དུ་བྱ་བ་དང་བཅས་པ།
༢༡ སྒྲུབ་བཞི་སོ་སོར་བཤད་པ།.….
༢༢ ཚོགས་གཉིས་རྒྱ་ཆེ་བ་ཚོགས་སྒྲུབ་བཤད་པ།....
ས་བཅུའི་ཡོངས་སྦྱོང་།
ངེས་འབྱུང་སྒྲུབ་པ།..
སྐབས་གཉིས་པ།
༡༡༧
༡༡༩
༢༥ ལམ་ཤེས་ཀྱི་ཡན་ལག...
༢༦ ཉན་ཐོས་ཀྱི་ལམ་ཤེས་པའི་ལམ་ཤེས།
༣༧ རང་སངས་རྒྱས་ཀྱི་ལམ་ཤེས་པའི་ལམ་ཤེས།
༢༨ བྱང་སེམས་ཀྱི་ལམ་ཤེས།
མཐོང་ལམ་བཤད་པ།..
སྒོམ་ལམ་གྱི་བྱེད་པ་དང་བྱེད་པ་ཅན་གྱི་སྒོམ་ལམ།



_III
ག
ཨང
དཀར་ཆག
| མོས་པ་སྒོམ་ལམ་དངོས་དང་ཕན་ཡོན་དང་བཅས་པ།..
༣༢ | བསྔོ་བ་སྒོམ་ལམ།
རྗེས་སུ་ཡི་རང་བའི་སྒོམ་ལམ།.
''སྣ༤ སྒྲུབ་པ་སྒོམ་ལམ་དང་རྣམ་དག་སྒོམ་ལམ།
.….....
ས་
སྐབས་གསུམ་པ།
༡༥ ༧
༡༦༠
ལམ་ཉེ་རིང་གི་རྒྱུ་མཚན།..
རྒྱུ་མཚན་དེ་ཉིད་བསྒྲུབ་པ།.………………….
གཞི་ལམ་ལ་མཚན་འཛིན་གྱི་སྤང་གཉེན།
གཉིས་པ་འབྲས་བུ་ལ་མཚན་འཛིན་གྱི་སྤང་གཉེན།
༣༩ | གསུམ་པ་མཇུག་བསྡུ་བ།.…...……...…..……..
༤༠ ༼གཞི་ཤེས་ཀྱི་སྦྱོར་བ།
.....……..……….
༤༡ | གསུམ་པ་སྦྱོར་བ་བསྒོམ་པའི་འབྲས་བུ་ལ་སྐད་ཅིག་མ་མདོར་བསྟན།
གཉིས་པ་རྣམ་པ་རྒྱས་པར་བཤད་པ།…………………..
གཉིས་པ་མཁྱེན་གསུམ་གྱི་མཇུག་བསྡུ་བ།………………….
༡༧༡
༡༧༦



I
ཨང
དཀར་ཆག
སྐབས་བཞི་པ།
༡༧༩
༡༨༠
༡༨༥
༡༨༩
༡༩༡
༡༩༤
༡༩༧
༤༤ | རྣམ་རྫོགས་སྦྱོར་བ།..
༤༥ གཞི་ཤེས་ཀྱི་རྣམ་པ།.………………………..
གཉིས་པ་ལམ་ཤེས་ཀྱི་རྣམ་པ།..…….………….
གསུམ་པ་རྣམ་མཁྱེན་གྱི་རྣམ་པ།.… …..
ཉན་ཐོས་དང་རྗེས་སུ་མཐུན་པའི་གཞི་ཤེས་ཀྱི་རྣམ་པ།.…………………….
གཉིས་པ་བྱང་ཆུབ་སེམས་དཔའ་ལ་ཡོད་པ་དང་རྗེས་སུ་
མཐུན་པའི་ལམ་ཤེས་ཀྱི་རྣམ་པ།………………………………….
གསུམ་པ་རྣམ་མཁྱེན་གྱི་རྣམ་པ་ལ་མདོར་བསྟན་པ་དང་རྒྱས་བཤད།…...
༥༡ གཉིས་པ་བདེན་འཛིན་དངོས་སུ་འཇོམས་བྱེད་ཀྱི་སྦྱོར་བ་
ཁྱད་པར་ཅན་ངེས་བཟུང་བ།.
༥༢ | སྦྱོར་བའི་ངོ་བོ།
༥༣ | སྦྱོར་བའི་ཡོན་ཏན།.…………………………………………….……...
༥ ༤ | སྦྱོར་བའི་སྐྱོན།
གསུམ་པ་སྦྱོར་བའི་མཚན་ཉིད།...
ཤེས་མཚན།
གཉིས་པ་ཁྱད་མཚན།.
གསུམ་པ་བྱེད་མཚན།……………….
༢༠༢
འབ]..............
༢༠༣
༣༡༤
༢༢༠
.............
༢༣༣



ཨང་
དཀར་ཆག་
༢༣༥
༡༩༤
༢༣༡
?
༢༣༥
བཞི་པ་ངོ་བོ་ཉིད་ཀྱི་མཚན་ཉིད།……………….
བསྐལ་པ་གྲངས་མེད་གསུམ་ནས་འཚང་རྒྱ་བའི་ལམ་གྱི་ཐོག་མ་
བཤད་པའི་སྒོ་ནས་རྒྱན་གྱི་ཆེད་དུ་བྱ་བའི་གདུལ་བྱ་ངེས་བཟུང་བ།
གཉིས་པ་རྒྱུད་སྨིན་བྱེད་ཀྱི་ལམ་སྐྱེ་བའི་རིམ་པ།.
བླ་ན་མེད་པའི་བྱང་ཆུབ་ལས་ཕྱིར་མི་ལྡོག་པའི་རྟག་བཤད་པ།
] གཉིས་པ་མཐོང་ལམ་པ་ཕྱིར་མི་ལྡོག་པའི་རྟགས།.....
{ གསུམ་པ་སྒོམ་ལམ་པ་ཕྱིར་མི་ལྡོག་པའི་རྟགས།
གཉིས་པ་ཕྱིར་མི་ལྡོག་པའི་རྟགས་ཀྱི་ཁྱད་པར།
ཆོས་སྐུའི་རྒྱུ་སྲིད་ཞི་མཉམ་ཉིད་ཀྱི་སྦྱོར་བ།
ཀླན་ཀ་དང་ལན་ནོ། ..………………………..…..……….……….
གཉིས་པ་ལོངས་སྐུའི་རྒྱུ་ཞིང་དག་པའི་སྦྱོར་བ།….…….….….
གསུམ་པ་སྤྲུལ་སྐུའི་རྒྱུ་ཐབས་མཁས་ཀྱི་སྦྱོར་བ།.………….
༣༦༢
རྒྱུ
སྐབས་ལྔ་པ།
1 ༣s/
༧༠
༧༡
དྲོད་ཀྱི་རྩེ་སྦྱོར།
གཉིས་པ་རྩེ་མོའི་རྩེ་སྦྱོར།.
གསུམ་པ་བཟོད་པའི་རྩེ་སྦྱོར།
བཞི་པ་ཆོས་མཆོག་རྩེ་སྦྱོར།
གཉིས་པ་མཐོང་ལམ་རྩེ་སྦྱོར་གྱི་སྤང་བྱ་རྟོག་པ་བཤད་པ།………..
A2A



ཨང
ཤོག
..............
34 ปี
༣༠༠
དཀར་ཆག
༧༥ | གཉིས་པ་དེའི་གཉེན་པོ།...
༧༦ | གསུམ་པ་སྒོམ་ལམ་རྩེ་སྦྱོར།.………………………….
སྤང་བྱ་རྟོག་པ་བཤད་པ། ...................
༧༨ | གཉེན་པོས་སྤང་བྱ་སྤངས་པའི་ཕན་ཡོན།
༧༩ | བཞི་པ་བར་ཆད་མེད་པའི་རྩེ་སྦྱོར་དངོས།
གཉིས་པ་བསལ་བྱ་ལོག་རྟོག་བཤད་པ།………..
༣ ༠༣
༣༡༢
༣༡༤
༣༡༧
སྐབས་དྲུག་པ།
[༨༡ | བརྟན་པ་ཐོབ་དོན་དུ་སྒོམ་པ་མཐར་གྱིས་སྦྱོར་བ།
སྐབས་བདུན་པ།
༣༢༧
༨༢ | རྣམ་པར་སྨིན་པ་མ་ཡིན་པའི་སྐད་ཅིག་སྦྱོར།
| རྣམ་པར་སྨིན་པའི་སྐད་ཅིག་སྦྱོར།.
༨༤ | གསུམ་པ་མཚན་ཉིད་མེད་པའི་སྐད་ཅིག་སྦྱོར།
༨༥ | བཞི་པ་གཉིས་སུ་མེད་པའི་སྐད་ཅིག་སྦྱོར།..……..
༣༣༡
༣༣༣



VII
ཨང་
དཀར་ཆག
སྐབས་བརྒྱུད་པ།
༣༣༥
..........
༣༣ ༧
༣༩༢
༣༥ ༡
༣༥༥
༣༥༦
༣༦༤
ངོ་བོ་ཉིད་ཀྱི་སྐུ་བཤད་པ།
གཉིས་པ་ཡེ་ཤེས་ཆོས་སྐུ་བཤད་པ།…….
སྐུ་ཡི་གྲངས་ངེས་ལ་རྩོད་སྤོང་།
གསུམ་པ་ལོངས་སྤྱོད་རྫོགས་པའི་སྐུ་ལ་མཚན་ཉིད་ཀྱི་སྒོ་ནས་མདོར་བསྟན།
༩༠ | མཚན་སུམ་ཅུ་རྩ་གཉིས་བཤད་པ།...
༩༡ | གཉིས་པ་རྒྱུ་འབྲས་ཀྱི་འབྲེལ་བ།..
༩༢ | གཉིས་པ་དཔེ་བྱད་བཤད་པ།.…..
༩༣ | བཞི་པ་མཆོག་གི་སྤྲུལ་སྐུ་བཤད་པ།..….…....
༩༤ | གཉིས་པ་མཛད་པ་འཕྲིན་ལས།
༩༥ གཉིས་པ་ཚིག་དོན་གཞན་གྱི་གོ་རིམ་ཡང་དོན་བདུན་ཅུའི་ཐ་མ་ལ་
བརྟེན་ནས་རིགས་པར་བྱ་བ།.………………………...
༩༦ | བསྡུས་དོན་དྲུག་ཏུ་བསྡུ་བ།.……………………………………………….
གཉིས་པ་དོན་གསུམ་དུ་བསྡུ་བ།.….……………………………….
གསུམ་པ་བཤད་པ་མཐར་ཕྱིན་པའི་ཚུལ།
༩༩ གསུམ་པ་མཇུག་གི་དོན་བཅས་སོ།
༡༠༠ སྤར་བྱང་སྨོན་ཚིག
༣༦༤
……….
༣༧༦



གླེང་བརྗོད།
་
མཁྱེན་པས་འཇམ་དབྱངས་དངོས་དང་གཉིས་སུ་མེད།།
བརྩེ་བས་རྒྱལ་ཀུན་མཛད་པ་གཅིག་ཏུ་བསྣམས།།
མཛད་པས་འགྲོ་ཀུན་རེ་བ་སྐོང་མཁས་པ།།
མཚུངས་མེད་འདྲེན་མཆོག་བསྟན་འཛིན་རྒྱ་མཚོ་བཏུད།།
མཁས་ཚུལ་གསུམ་གྱི་གཡུ་རལ་མངོན་བརྗིད་ཅིང་།།
ལུང་རིགས་མཆེ་སྡེར་འབར་བས་ཕས་རྒོལ་བསྙིལ།།
བློ་བཟང་རིང་ལུགས་གངས་རིའི་རྒྱན་གཅིག་པུ།།
མཁས་པའི་ཁྱུ་མཆོག་པཎ་ཆེན་མཆོག་དེ་རྒྱལ། །
དེ་ལ་རང་ཅག་གཞིས་བྱེས་བོད་མི་ཡོངས་ཀྱི་བླ་ན་མེད་པའི་དབུ་ཁྲིད་སྤྱི་ནོར་༧གོང་
ས་སྐྱབས་མགོན་ཆེན་པོ་མཆོག་གི་བླ་ན་མེད་པའི་ཐུགས་བསྐྱེད་དང་མཛད་འཕྲིན་ཉག་ཅིག་
ལ་བརྟེན་ནས་དེང་དུས་རིས་སུ་མ་མཆིས་པའི་རྒྱལ་བའི་བསྟན་པ་རིན་པོ་ཆེ་འཛམ་གླིང་ཡུལ་
གྲུ་ཀུན་ཏུ་དར་ཁྱབ་བྱུང་དང་འབྱུང་བཞིན་པ་ནི་མགོན་པོ་གང་གི་བཀྲིན་ཡིན་པ་ཤེས་པར་
བྱས་ཏེ་དུས་རྟག་ཏུ་རྗེས་དྲན་ཞུ་འོས་པ་དང་། །
དེ་དང་ཆབས་ཅིག་ཏུ་མགོན་པོ་གང་གིས་རང་ཅག་ཡོངས་ལ་ཐུགས་རྗེས་སུ་བརྩེ་
བས་བཀའ་སློབ་བདུད་རྩིའི་ཉིང་ཁུ་ཇི་ཕེབས་སྙིང་ལ་བཅངས་ཏེ་རང་རང་བབས་འོས་ཀྱི་བསྟན་
སྲིད་ལ་སྨིན་པའི་ཞུ་སྒོ་ཕྱར་བ་གྲུ་འདེགས་དགོས་པ་ལས་འགན་དུ་བབས་པ་བཞིན་ད་ལོར་



འབྲས་བློ་གླིང་དཔེ་མཛོད་ཁང་གིས་འགྲོ་གྲོན་བཏང་སྟེ་མདོ་སྔགས་རབ་འབྱམས་སྨྲ་བ་པཎ་
ཆེན་བསོད་ནམས་གྲགས་པ་རྣམ་དཔྱོད་མཆོག་གི་སྡེས་མཛད་པའི་ཤེས་རབ་ཀྱི་ཕ་རོལ་ཏུ་
ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བའི་འགྲེལ་པ་རྣམ་
བཤད་སྙིང་པོ་རྒྱན་གྱི་དགོངས་འགྲེལ་རྣམ་བཤད་ཚིག་དོན་རབ་གསལ་འདི་ཉིད་དོན་གཉེར་
ཅན་དང་སློབ་གཉེར་བ་རྣམས་ཀྱི་ཆེད་དུ་ཀམ་པིའུ་ཊར་ཐོག་སྤར་རྩ་གསར་བསྒྲིགས་ཀྱི་སྤུས་
གང་ལེགས་སྤར་བསྐྲུན་ཞུས་པ་ལགས་ན་འདིས་དོན་གཉེར་ཅན་དང་སློབ་གཉེར་བ་རྣམས་
ལ་ཐུགས་ཕན་གསོས་པའི་རེ་བ་ཞུ་བཞིན་ཡོད།།



སྐབས་དང་པོ།
༄༅། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་
མངོན་པར་རྟོགས་པའི་རྒྱན་ཅེས་བྱ་བའི་འགྲེལ་པ་རྣམ་བཤད་སྙིང་པོ་
རྒྱན་གྱི་དགོངས་འགྲེལ་རྣམ་བཤད་ཚིག་དོན་རབ་གསལ་
ཞེས་བྱ་བ་བཞུགས་སོ།།
གང་གི་རྨད་བྱུང་ཐུགས་བརྩེས་ཉེར་བཟུང་ནས། །
སྐལ་བཟང་སྐྱེ་བོ་མཐའ་ཡས་དྲངས་པའི་ཕྱིར། །
རྣམ་མང་མདོ་སྡེའི་ཆོས་འཁོར་བསྐོར་མཛད་པ། །
འདྲེན་པ་མཉམ་མེད་ཐུབ་དབང་ལ་ཕྱག་འཚལ། །
སྔོན་ཚེ་དགེ་སློང་བྱམས་པ་ཞེས་གྲགས་ཤིང་། །
ད་ལྟར་བྱང་ཆུབ་སེམས་དཔའ་བྱམས་པ་མགོན། །
མ་འོངས་སངས་རྒྱས་བྱམས་པར་མཚན་གསོལ་ཏེ། །
ས་གསུམ་འོད་ཀྱིས་འགེངས་ལ་ཕྱག་འཚལ་ལོ། །
ཟབ་རྒྱས་ཡུམ་དོན་གངས་རི་ལ་གནས་ཤིང་། །
མདོ་རྒྱན་གཞུང་གི་རལ་ཚོགས་གཡོ་བ་ཅན། །



ཕར་ཕྱིན་རྩ་ཊིཀ
འཆད་རྩོད་རྩོམ་པའི་བློ་གྲོས་སྟོབས་རྒྱས་པ། །
སྨྲ་བའི་སེངྒེ་བཟང་པོའི་ཞབས་ལ་འདུད། །
འཕགས་ཡུལ་རྒྱ་མཚོའི་ཀློང་ནས་ངེས་དོན་གྱི། །
གསུང་རབ་དགོངས་འགྲེལ་ནོར་བུའི་ཚོགས་བླངས་ཏེ། །
བོད་ཁམས་གདུལ་བྱའི་རེ་བ་སྐོང་མཛད་པ། །
ཆོས་ཀྱི་དེད་དཔོན་རྔོག་ལོ་ཁྱོད་ཕྱག་འཚལ། །
སྙིགས་མའི་དུས་འདིར་རྒྱལ་བའི་བསྟན་པ་ལ། །
རྒྱལ་བ་ཉིད་དང་མཚུངས་པའི་མཛད་པ་ཅན། །
རྒྱལ་བ་གཉིས་པ་རྗེ་བཙུན་ཙོང་ཁ་དང་། །
རྒྱལ་ཚབ་མཁས་པའི་དབང་པོར་གུས་པས་འདུད། །
གང་གི་དྲིན་ལས་མདོ་རྒྱན་འགྲེལ་པར་བཅས། །
ཆ་ཙམ་གོ་བའི་རྣམ་དཔྱོད་དར་མཛད་པ། །
ཡོངས་འཛིན་བཀའ་དྲིན་ཅན་ལ་ཕྱག་འཚལ་ནས། །
བསྟན་བཅོས་རྩ་འགྲེལ་ཚིག་དོན་གསལ་བར་བྱ། །



སྐབས་དང་པོ།
འདིར་བསྟན་བཅོས་མངོན་པར་རྟོགས་པའི་རྒྱན་འགྲེལ་པ་དང་བཅས་པ་འཆད་
པ་ལ་གསུམ། མཚན་གྱི་དོན། གཞུང་གི་དོན། མཇུག་གི་དོན་ནོ། །དང་པོ་ལ་དངོས་
དང་ཞར་བྱུང་ངོ་། །དང་པོ་ལ། མཚན་བསྒྱུར་བ་དང་། མཚན་བཤད་པའོ། །དང་
པོ་ནི །
རྒྱ་གར་སྐད་དུ། ཨ་བྷི་ས་མ་ཡ་ཨ་ལངྐཱ་ར་ནཱ་མ་པྲ་ཛྙཱ་པཱ་ར་མི་ཏ་ཨུ་པ་དེ་ཤ་
རྒྱ་གར་ན་སྐད་རིགས་ཆེན་པོ་བཞི་ཡོད་པའི་ནང་ནས་ལེགས་པར་སྦྱར་བ་སམ་
ཀྲྀ་ཏའི་སྐད་དུ་བསྟན་བཅོས་འདིའི་མཚན་ལ་ཨ་བྷི་ནས་བྲི་དྷིའི་བར་དང༌།
བོད་སྐད་དུ། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོགས་པའི་རྒྱན་ཞེས་བྱ་བ།
བོད་སྐད་དུ་བསྒྱུར་ན་ཤེས་རབ་ནས་འགྲེལ་པའི་བར་རོ། །དེ་ཡང་ཨ་བྷི་ས་མ་ཡ་ནི་
མངོན་པར་རྟོགས་པ་ཨ་ལམ་ཀཱ་ར་ནི་རྒྱན། ནཱ་མ་ནི་ཞེས་བྱ་བ། པྲ་ཛྷཱཔ་ར་མི་ཏཱ་ནི་
ཤེས་རབ་ཀྱི་ཕ་རོལ་ཏུ་ཕྱིན་པ། ཨུ་པ་དེ་ཤ་ནི་མན་ངག ཤཱསྔ་ནི་བསྟན་བཅོས་བྲི་དྷི་
ནི་འགྲེལ་པའོ།།
གཉིས་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ནི་གཞུང་ལམ་འབྲས་བུའི་ཤེར་
ཕྱིན་གསུམ། མདོའི་དོན་བདེ་བླག་ཏུ་རྟོགས་པར་བྱེད་པས་ན་མན་ངག འཆོས་སྐྱོབ་
ཀྱི་ཡོན་ཏན་དང་ལྡན་པས་ན་བསྟན་བཅོས། མངོན་དུ་ཕྱོགས་པའམ་མངོན་སུམ་དུ་
རྟོགས་པས་ན་མངོན་པར་རྟོགས་པ། རང་བཞིན་གྱི་རྒྱན་གཟུགས་བཟང་པོ་ལ་མཛེས་
བྱེད་ཀྱི་རྒྱན་གདུབ་བུ་ལ་སོགས་པས་སྤྲས་པ་གསལ་བྱེད་མེ་ལོང་ལ་སོགས་པའི་ནང་དུ་



ཕར་ཕྱིན་རྩ་ཊིཀ
ཤར་བ་རྣམས་མཐོང་ན་སྐྱེ་བོ་རྣམས་དགའ་བ་སྐྱེད་པ་ལྟར། རང་བཞིན་གྱི་རྒྱན་ཡུམ་
གྱི་ལུས་བཟང་པོ་ལ་མཛེས་བྱེད་ཀྱི་རྒྱན་དོན་བདུན་ཅུས་བཀྲ་བ་གསལ་བྱེད་བསྟན་བཅོས་
འདིར་སྣང་བས་ན་མཁས་པ་རྣམས་དགའ་བ་བསྐྱེད་པའི་ཕྱིར་རྒྱན། མིང་དེ་སྐད་དུ་
བརྗོད་པས་ན་ཞེས་བྱ་བ་དང༌། རྩ་བའི་དོན་འགྲེལ་པས་ན་འགྲེལ་པའོ། །གཉིས་པ་
ལ་བམ་གྲངས་དང་། འགྱུར་ཕྱག་གོ །དང་པོ་ནི། གཞུང་གི་ཆ་མང་པོ་ཕྱོགས་གཅིག་
ཏུ་བསྡོམས་པས་ན་བམ་པོ་ལྔ་ཡོད་པའི་དང་པོ་འདི་ནས་འཆད། གཉིས་པ་ནི།
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།།
གནས་སྐབས་བསྟན་བཅོས་འདི་མདོ་སྡེའི་སྡེ་སྣོད་ཀྱི་དགོངས་འགྲེལ་དུ་ཤེས་ཤིང་
འགྱུར་གྱི་བར་ཆད་ཞི་བའི་ཆེད་དང་། མཐར་ཐུག་སངས་རྒྱས་ཐོབ་པའི་ཆེད་དུ་སངས་
རྒྱས་དང་བྱང་ཆུབ་སེམས་དཔའ་ཞེས་ལོ་གད་བས་བཀོད་དོ། །
གཉིས་པ་གཞུང་དོན་ལ་གསུམ། བཤད་པ་ལ་འཇུག་པ། བཤད་པ་ཉིད་དགོད་
པ༑ བཤད་པ་མཐར་ཕྱིན་པའི་ཚུལ་ལོ། །དང་པོ་ལ་གསུམ། མཆོད་པར་བརྗོད་
ཅིང་བཤད་པར་དམ་བཅའ་བ། འགྲེལ་པ་རྩོམ་རིགས་པར་བསྒྲུབ་པ། ཁེངས་སྐྱུང་
ཞིང་སྤྲོ་བ་བསྐྱེད་པའི་རྒྱུ་མཚན་ནོ། །དང་པོ་ནི་གུས་ཕྱག་འཚལ་ལོ། །གང་ལ་ན་
གཞུང་ལམ་འབྲས་བུའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་འོ། །དགོས་པ་ཅིའི་དོན་དུ་
ན༑ ཡུམ་དེའི་རྒྱན་གྱི་ཚིག་ལེའུར་བྱས་པ་དག་ཡུམ་གསུམ་པོ་ཀུན་གྱི་རྒྱན་དུ་འགྱུར་
བར་ནི་འགྲེལ་པ་འདིས་རྣམ་པར་དབྱེ་བར་བྱ་བའི་ཕྱིར་དུའོ། །བཤད་པར་དམ་བཅས་
པའི་དགོས་པ་རྩོམ་པ་མཐར་ཕྱིན་པ་དང་། མཆོད་བརྗོད་བྱས་པའི་དགོས་པ་གནས་



སྐབས་དང་པོ།
སྐབས་དང་མཐར་ཐུག་པའི་འདོད་དོན་དུ་མ་འགྲུབ་པའི་ཆེད་དུ་ཡིན་ལ། དགོས་སོགས་
བཞི་ཡང་དོན་གྱིས་བསྟན་པས་སྦྱར་བར་བྱའོ། །གཉིས་པ་ལ་གསུམ། ཕྱིའི་རྐྱེན་དགེ་
བའི་བཤེས་གཉེན་གྱི་མན་ངག་དང་ལྡན་པར་བསྒྲུབ་པ། ནང་གི་རྐྱེན་བསྟན་བཅོས་
ཀྱི་དོན་མཐའ་དག་རྟོགས་པའི་ཤེས་རབ་དང་ལྡན་པར་བསྒྲུབ་པ། དེས་ན་འགྲེལ་པ་
རྩོམ་རིགས་པའོ། །
དང་པོ་ལ་བཞི་ལས། སློབ་དཔོན་ཐོགས་མེད་ཀྱིས་རྣམ་བཤད་མཛད་ཚུལ་
ནི༑ འགྲེལ་པ་ལས། རྣམ་བཤད་མཛད་ཅེས་པའི་གཞུང་འདི་བྱུང་། འདི་ཡང་ཚིག་
དོན་དུ་དྲིལ་ན། གང་གིས་ན་འཕགས་པ་ཐོགས་མེད་ཀྱིས་སོ། །རྐྱེན་གང་ལ་བརྟེན་
ནས་མཛད་ན་བསམ་པ་ཕུན་ཚོགས་རྒྱུད་ལྔའི་འགྲོ་བ་ལ་ཆགས་པས་ཀུན་ཏུ་སྟེ་ལྷག་པར་
ཆགས་པར་མཛད་པ་དང་། སྦྱོར་བ་ཕུན་ཚོགས་གཞན་སྡུག་བསྔལ་ལས་སྐྱོབ་པ་ཉིད་
ཀྱིས་མི་ཕམ་མགོན་ལ་གསན་ནས་ནིའོ། །གང་གི་རྣམ་བཤད་མཛད་ན་སྒྲ་བཤད་དུ་
ཡོད་པའི་བསྟན་བཅོས་ཆེན་པོ་མདོའི་འོ།། དེ་གང་ན་འགྲེལ་པ་དེ་ཉིད་རྣམ་ངེས་སོ།།
གཉིས་པ་དབྱིག་གཉེན་གྱིས་བཀྲོལ་ཚུལ་ནི། འགྲེལ་པ་ལས། རྣམ་པར་བཀྲོལ་
ལོ་ཞེས་པའི་གཞུང་འདི་བྱུང་། འདི་ཡང་ངག་དོན་དུ་དྲིལ་ན། གང་ན་ཡུམ་གྱི་མདོའོ།།
གང་གིས་ན་འགྲོ་བའི་དོན་མངོན་མཐོ་དང་ངེས་ལེགས་ཀྱི་རྩ་ལག་ཏུ་གྱུར་པའི་དབྱིག་
གཉེན་དེས་སོ། །གང་དུ་ན་ཉི་ཁྲི་གཞུང་འགྲེལ་དུའོ། །ཚུལ་ཇི་ལྟར་ན། ཤེས་བྱ་ནང་
སེམས་ཀྱི་བདག་ཉིད་ཡིན་པ་ལ་ཡང་དག་པར་བརྟེན་ནས་སོ། །དེས་ཡང་དག་པར་
བཤད་པ་ནི་མ་ཡིན་ཏེ། གཉིས་སྟོང་བདེན་གྲུབ་ལ་ཞེན་པས་རང་གི་མོས་པ་གཙོ་བོར་
བྱེད་པས་ཡིན་གྱི། སྙིང་པོའི་དོན་ནི་དེ་ལས་གཞན་དུ་དབུ་མར་གནས་པའི་ཕྱིར་རོ།།



ཕར་ཕྱིན་རྩ་ཊིཀ
གསུམ་པ་འཕགས་པས་ཕྱེ་ཚུལ་ནི། འགྲེལ་པ་ལས། རྣམ་པར་ཕྱེའོ་ཞེས་པའི་གཞུང་
འདི་བྱུང་། འདི་ཡང་ངག་དོན་དུ་དྲིལ་ན། གང་ན་ཡུམ་གྱི་མདོ་དང་རྒྱན་ནོ། །གང་
གིས་ན་མཐོང་ལམ་ཐོབ་པས་འཕགས་པའི་ཁོངས་སུ་གཏོགས་པ་ཡི་རྣམ་པར་གྲོལ་བ་
ཞེས་བྱ་བས་སོ། །ཀྱང་ནི་སྔ་མ་གཉིས་སུ་མ་ཟད་ཅེས་པའོ། །གང་དུ་ན་ཉི་ཁྲི་སྣང་
བར་རོ། །ཚུལ་ཇི་ལྟར་ན་སྙིང་པོའི་དོན་མཐའ་བྲལ་དབུ་མར་གནས་པ་དེ་ལྟར་རྟོགས་
པའི་བློས་ཀུན་ནས་བསླངས་ནས་རྣམ་པར་ཕྱེའོ། །དེ་ལྟར་འབྱེད་པའི་རྒྱུ་མཚན་ཡོད་
དེ༑ དབྱིག་གཉེན་དེས་སྙིང་པོའི་དོན་སེམས་ཙམ་གྱི་ཚུལ་དུ་བྱས་པ་རྗེ་བཙུན་གྱི་བཞེད་
པ་ཇི་ལྟ་བ་བཞིན་དུ་བྱས་པ་མ་ཡིན་པར་མཐོང་ནས་ཡིན་པའི་ཕྱིར། །
བཞི་པ་བཙུན་པས་རྣམ་བཤད་མཛད་ཚུལ་ནི། འགྲེལ་པ་ལས། རྣམ་བཤད་བྱས་
སོ་ཞེས་པའི་གཞུང་འདི་བྱུང་། འདི་ཡང་ངག་དོན་དུ་དྲིལ་ན། གང་གིས་ན་འཕགས་
པས་ཕྱེ་བ་དེའི་འོག་ཏུ་རྣམ་གྲོལ་སྡེ་དད་པའི་ས་ཚོགས་ལམ་ལ་གནས་པ་དེ་ཡིས་སོ། །གང་
དུ་ན་ཉི་ཁྲི་རྣམ་འགྲེལ་དུའོ། །གང་ན་མདོ་དང་རྒྱན་ནོ། །ཚུལ་ཇི་ལྟར་ན་བསྟན་བཅོས་
རྒྱས་འབྲིང་བསྡུས་པ་མཐའ་དག་གིས་མངོན་པར་རྟོགས་པ་བརྒྱད་ཀྱི་རིམ་པ་ཚང་བར་
སྟོན་པ་མ་རྙེད་པར་རང་གིས་ཇི་ལྟར་རྙེད་པ་དང་རྗེས་སུ་མཐུན་པར་ཉི་ཁྲི་འབའ་ཞིག་
དང་སྦྱར་ནས་སོ། །གཉིས་པ་ནི། སློབ་དཔོན་སེངྒེ་བཟང་པོ་ཆོས་ཅན། ཤེས་རབ་
ཁྱད་པར་ཅན་དང་ལྡན་ཏེ། དེ་ལྟར་མཁས་པ་སྔ་མ་བཞིས་ཚིག་དོན་ཅི་རིགས་སྣང་
བར་བྱས་ཤིང་། དབྱིག་གཉེན་ལ་སོགས་པ་འགའ་ཞིག་ཁོ་ནས་མ་རྙེད་པའི་བསྟན་བཅོས་
རྒྱས་འབྲིང་བསྡུས་པ་མཐའ་དག་འདི་སྙིང་པོའི་དོན་དང་། མངོན་པར་རྟོགས་པ་བརྒྱད་
ཀྱི་རིམ་པ་ཚང་བར་སྟོན་ཞིང་། དེ་ཉིད་རྒྱན་གྱིས་འགྲེལ་པ་དེ་ལྟར་བདག་གིས་རྙེད་



སྐབས་དང་པོ།
པ་གང་དེ་ཡ་མཚན་ནོ་སྟེ་རྙེད་པའི་ཕྱིར། །
གསུམ་པ་ནི། སེང་བཟང་བདག་དང་མཚུངས་པའི་མཁས་པ་གཞན་རྣམས་ཀྱིས་
ཀྱང་ཡུམ་གྱི་མདོའི་ཚིག་དོན་དབྱེ་བར་རིགས་ཏེ། སྔར་བཤད་པའི་མཁས་པ་དེ་ལྟ་
བུས་ཀྱང་ཤིན་ཏུ་རྙེད་པར་དཀའ་བ་ཟབ་མོའི་ལམ་མངོན་པར་རྟོགས་པ་བརྒྱད་ཀྱི་རིམ་
པ་དང་། སྟོང་པ་ཉིདཀྱི་དོན་འདི་ཅི་ཞིག་ལྟར་སངས་རྒྱས་ཀྱི་བྱིན་རླབས་ཀྱི་དབང་གིས་
རྙེད་པ་ནི་བདག་སྐལ་བ་ཁྱད་པར་ཅན་དང་ལྡན་པའི་ཕྱིར། གསུམ་པ་ནི། ཡུམ་གྱི་
མདོའི་ཚིག་དོན་རྣམ་པ་ཀུན་ཏུ་སེང་བཟང་བདག་གི་ནི་བློའི་མངོན་སུམ་གྱི་སྤྱོད་ཡུལ་
མིན་ཡང་རྒྱན་གྱི་འགྲེལ་པ་རྩོམ་པ་ལ་སྤྲོ་བ་སྐྱེ་བའི་རྒྱུ་མཚན་ཡོད་དེ། རང་ཉིད་བག་
ཆགས་བཞག་ཅིང་རྗེད་བྱང་དུ་བྱ་བ་དང་། ཐེག་པ་ཆེན་པོའི་རིགས་ཅན་གཞན་ལ་
ཡང་རྟོགས་པ་སྐྱེད་པའི་སྒོ་ནས་རང་གཞན་ལ་ཕན་གདགས་པར་འདོད་པའི་ཕྱིར། དེ་
ལ་བརྟེན་ནས་རང་གཞན་ལ་ཕན་གདགས་ནུས་ཏེ། འགྲེལ་པ་འདི་ལྟ་བུ་རྩོམ་པ་ནི་རྣམ་
མཁྱེན་གྱི་ཆེད་དུ་སྦྱིན་སོགས་ཀྱི་བསོད་ནམས་དག་སྒྲུབ་པ་དང་རྗེས་སུ་མཐུན་པའི་ཐབས་
དམ་པ་ཡིན་པའི་ཕྱིར། ་
གཉིས་པ་བཤད་པ་ཉིད་དགོད་པ་ལ་གསུམ། མཆོད་བརྗོད་དང་། རྒྱས་པ་ལ་དད་
པའི་གང་ཟག་ལ་ཕྱེ་སྟེ་བཤད། བསྡུས་དོན་གཞན་བཤད་པའོ། །དང་པོ་ལ་གསུམ།
མཚམས་སྦྱར། རྩོ་བ། འགྲེལ་པའོ། །དང་པོ་ནི། རྒྱན་རྩོམ་པའི་ཐོག་མར་བྱ་བ་
རིམ་ཅན་དུ་མ་ཡོད་པའི་ནང་ནས་རེ་ཤིག་དང་པོར་ཡུམ་ལ་ཕྱག་འཚལ་བ་ཆོས་ཅན།
དགོས་པ་ཡོད་དེ། འཕགས་པ་བྱམས་པ་རང་ཉིད་སྐྱེས་བུ་དམ་པའི་སྤྱོད་པ་དང་མཐུན་
པར་རབ་ཏུ་སྟོན་པས་རང་དོན་གྱི་དགོས་པ་དང་། གདུལ་བྱ་གཞན་དག་ཡུམ་ལ་ཟློག་



ཕར་ཕྱིན་རྩ་ཊིཀ
ཏུ་མེད་པའི་རབ་ཏུ་དང་བ་བསྐྱེད་པའི་ཆེད་དུ་སྟེ། གཞན་དོན་གྱི་དགོས་པ་ཡོད་པའི་
ཕྱིར༔ ཡུམ་གང་ལ་དྭང་བ་སྐྱེ་ཞིང་འཇུག་པ་ཡོད་དེ། བཅོམ་ལྡན་འདས་མ་སྲས་བཞིའི་
བཞེད་དོན་སྒྲུབ་པ་སོགས་ཡོན་ཏན་རིན་པོ་ཆེ་ཕུལ་དུ་དབྱུང་དུ་མེད་ཅིང་དཔག་ཏུ་མེད་
པའི་འབྱུང་གནས་ཏེ་རྒྱུ་དེ་ལ་དང་བ་སྐྱེ་ཞིང་འཇུག་པའི་ཕྱིར། ཚུལ་ཇི་ལྟར་ཡུམ་ལ་
དང་བ་སྐྱེ་ཞིང་འཇུག་པ་ཡོད་དེ། ཉེར་ཞིར་འཁྲིད་པ་སོགས་ཡོན་ཏན་ཡོད་པ་ཇི་ལྟ་
བ་བཞིན་བརྗོད་པ་སྔོན་དུ་འགྲོ་བ་ཅན་གྱི་སྒོ་ནས་ཡིན་པའི་ཕྱིར། དང་བ་བསྐྱེད་པ་ལ་
དགོས་པ་ཡོད་དེ། ཞུགས་ཤིག་ཅེས་དངོས་སུ་མ་བསྐུལ་ཡང་དོན་གཉེར་ཤུགས་དྲག་
སྐྱེས་ནས་དོན་གྱིས་འཇུག་པར་བྱ་བའི་ཆེད་ཡིན་པའི་ཕྱིར། དང་བ་ལ་བརྟེན་ནས་ཞུགས་
པ་ལ་དགོས་པ་ཡོད་དེ། ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་ཅན་གྱི་རབ་ཏུ་དང་བ་
ནི་གནས་སྐབས་དང་མཐར་ཐུག་གི་ལེགས་པ་ཐམས་ཅད་འཐོབ་པའི་རྒྱུའི་གཙོ་བོ་སྟེ་
དང་པོ་ཡིན་ནོ་ཞེས་བྱ་བར་ཚད་མས་གྲུབ་པའི་ཕྱིར། ཚད་མ་གང་གིས་གྲུབ་པ་ཡོད་
དེ༈ རྗེ་བཙུན་གྱིས་མཉམ་བཞག་སོ་སོར་རང་གིས་རིག་པའི་ཡེ་ཤེས་ཀྱིས་རྟོགས་ཤིང་།
དེས་དྲངས་པའི་རྗེས་ཐོབ་ཀྱིས་ངེས་པར་གཟུང་བའི་ཕྱིར། གཉིས་པ་རྩ་བ་ལ་ཚིག་དོན་
དང་༑ བརྒལ་ལན་གྱིས་གཏན་ལ་དབབ་པའོ། །དང་པོ་ལ། མཁྱེན་གསུམ་གྱི་ཡོན་
ཏན་གྱི་སྒོ་ནས་བསྟོད་ཅིང་ཕྱག་འཚལ་བ་དང་། འཕགས་པ་བཞིའི་ཡུམ་བྱེད་པས་བསྟོད་
ཅིང་ཕྱག་འཚལ་བའོ། །དང་པོ་ནི།
ཉན་ཐོས་ཞི་བ་འཚོལ་རྣམས་ཀུན་ཤེས་ཉིད་ཀྱིས་ཉེར་ཞིར་ཁྲིད་མཛད་གང་ཡིན་དང་།།
འགྲོ་ལ་ཕན་པར་བྱེད་རྣམས་ལམ་ཤེས་ཉིད་ཀྱིས་འཇིག་རྟེན་དོན་སྒྲུབ་མཛད་པ་གང་།།
གང་དང་ཡང་དག་ལྡན་པས་ཐུབ་རྣམས་རྣམ་པ་ཀུན་ལྡན་སྣ་ཚོགས་འདི་གསུངས་པ།།



སྐབས་དང་པོ།
རྗེ་བཙུན་བྱམས་མགོན་ཆོས་ཅན། ཉན་ཐོས་དང་རང་སངས་རྒྱས་སྡུག་ཀུན་ཉེ་
བར་ཞི་བ་འཚོལ་བ་རྣམས་གང་ཟག་གི་བདག་མེད་མངོན་སུམ་དུ་རྟོགས་པའི་ཀུན་ཤེས་
ཉིད་ཀྱིས་འབྲས་བུ་ཉེར་ཞིར་འཁྲིད་པར་མཛད་པ་གང་ཡིན་པ་དང་། འགྲོ་བ་ལ་ཕན་
པ་སྒྲུབ་པར་བྱེད་པའི་བྱང་ཆུབ་སེམས་དཔའ་རྣམས་ལམ་གསུམ་བདག་མེད་པར་ཤེས་
པའི་ལམ་ཤེས་པ་ཉིད་ཀྱིས་འཇིག་རྟེན་རིགས་ཅན་གསུམ་གྱི་དོན་སྒྲུབ་པར་མཛད་པ་
གང་ཡིན་པ་དང་། ཐུབ་པ་སངས་རྒྱས་བཅོམ་ལྡན་འདས་རྣམས་རྣམ་པ་མ་ལུས་པ་
བདག་མེད་པར་མཁྱེན་པའི་རྣམ་མཁྱེན་གང་དང་ཡང་དག་པར་ལྡན་པས་བརྗོད་བྱ་རྣམ་
པ་ཀུན་དང་ལྡན་པའི་མདོ་སྡེ་རིན་པོ་ཆེ་སྣ་ཚོགས་པ་འདི་གསུང་བར་མཛད་པ་རྣམས་
ལ་ཕྱག་འཚལ་བ་ཡིན་ཏེ། དེ་ལ་སྒོ་གསུམ་གུས་པའི་ཚུལ་གྱིས་འདུད་པའི་ཕྱིར། གཉིས་
པ་ནི།
ཉན་ཐོས་བྱང་ཆུབ་སེམས་དཔའི་ཚོགས་བཅས་སངས་རྒྱས་ཀྱི་ནི་ཡུམ་དེ་ལ་ཕྱག་འཚལ་
ལོ༑ ༑
དེ་ཆོས་ཅན། ཉན་ཐོས་འཕགས་པ་དང་བྱང་ཆུབ་སེམས་དཔའི་འཕགས་པའི་
ཚོགས་དང་བཅས་པའི་སངས་རྒྱས་ཀྱི་ནི་ཡུམ་དེ་ལ་ཕྱག་འཚལ་བ་ཡིན་ཏེ། དེ་ལ་སྒོ་
གསུམ་གུས་པའི་ཚུལ་གྱིས་འདུད་པའི་ཕྱིར། གསུམ་པ་འགྲེལ་པ་ལ། བསྡུས་དོན།
དགོས་དོན། རྩོད་སྤང་། ཚིག་དོན་ནོ། །དང་པོ་ནི། ཉན་ཐོས་ཞེས་སོགས་ཚིགས་སུ་
བཅད་པ་འདིས་ནི་ཆོས་ཅན། ཡུམ་འདིའི་ཆེ་བའི་བདག་ཉིད་ཕུལ་དུ་བྱུང་བ་དང་ལྡན་
པར་བརྗོད་དེ། མཁྱེན་གསུམ་གྱི་སྒོ་ནས་ཡུམ་ལ་བསྟོད་པ་བརྗོད་པའི་ཕྱིར། །
གཉིས་པ་ལ། རྒྱས་པར་བཤད་པ་དང་། དོན་བསྡུ་བའོ། །དང་པོ་ལ་དང་བ་སྐྱེ་



ཕར་ཕྱིན་རྩ་ཊིཀ
ཚུལ༑ དེ་ལས་དོན་གཉེར་གྱི་འདུན་པ་སྐྱེ་བ། དེ་ལས་ཞུགས་ནས་འབྲས་བུ་ཐོབ་ཚུལ་
ལོ༑ ༑དང་པོ་ལ་དབང་བརྟུལ་དང་བ་སྐྱེ་ཚུལ། དབང་རྣོན་དང་བ་སྐྱེ་ཚུལ་ལོ། །དང་
པོ་ནི། ཚིགས་བཅད་དེ་ཐོས་པས་རྐྱེན་བྱས་ནས་དུས་རེ་ཤིག་རྒྱན་གྱི་གདུལ་བྱ་དད་
པའི་རྗེ་སུ་འབྲང་བར་རྣམས་ནི་ཆོས་ཅན། ཡུམ་འདི་ལ་རབ་ཏུ་དང་བ་སྐྱེ་སྟེ། ཡོན་
ཏན་དེ་ལྟ་བུ་ཡོད་ངེས་སྙམ་དུ་ཐེ་ཚོམ་མེད་པར་མྱུར་དུ་དད་པ་ཤུགས་དྲག་པོ་སྐྱེ་བའི་
ཕྱིར༑ གཉིས་པ་ནི། རྒྱན་གྱི་ཆེད་དུ་བྱ་བའི་གདུལ་བྱ་དབང་རྣོན་ཆོས་ཀྱི་རྗེས་སུ་
འབྲང་བ་རྣམས་ཀྱང་ཆོས་ཅན། ཡུམ་དེ་ལ་རབ་ཏུ་དད་པ་བསྐྱེད་པར་བྱེད་པ་ཉིད་ཡིན་
ཏེ༑ མཆོད་བརྗོད་ཀྱི་ཚིགས་སུ་བཅད་པའི་བརྗོད་བྱའི་དོན་གྱི་མཚན་ཉིད་གཞི་དང་
ལམ་དང་རྣམ་པ་དགག་བྱའི་བདག་གིས་སྐྱེ་བ་མེད་པར་ཡོངས་སུ་ཤེས་པའི་མཁྱེན་གསུམ་
གྱི་ཡུམ་ལ་གནོད་པ་ཡོད་མེད་བརྟགས་ཏེ་གནོད་པ་མ་མཐོང་ནས་དང་བ་སྐྱེ་བའི་ཕྱིར།
དང་བ་སྐྱེ་ཚུལ་ཡོད་དེ། ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་ཅད་མཁྱེན་པ་ཉིད་
གསུམ་གྱི་བདག་ཉིད་ཚུལ་ལུགས་གསུམ་པ་ཅན་ནི་གདོན་མི་ཟ་བར་སྲིད་པ་ཉིད་དོ་ཞེས་
ངོ་བོ་ལ་དང་བ་སྐྱེ་བ་དང་། སངས་རྒྱས་ལ་སོགས་པའི་སྲས་བཞི་བསྐྲུན་པར་མཛད་
པ་ནི་གདོནམི་ཟ་བར་སྲིད་པ་ཉིད་དོ་ཞེས་ངེས་པར་བཟུང་སྟེ། ནུས་པ་ལ་དང་བ་སྐྱེ་
བའི་ཕྱིར། གཞི་ལམ་རྣམ་གསུམ་དགག་བྱའི་བདག་གིས་སྐྱེ་མེད་དུ་ཚད་མ་གང་གིས་
གྲུབ་པ་ཡོད་དེ། དགག་བྱའི་བདག་ཉིད་གཅིག་དང་དུ་མའི་ངོ་བོ་ཉིད་དང་བྲལ་བའི་
ཕྱིར་ཞེས་བྱ་བ་ལ་སོགས་པའི་རྟགས་ལ་བརྟེན་པའི་ཚད་མས་དང་པོར་ཚོགས་ལམ་གྱི་
གནས་སྐབས་སུ་གྲུབ་ཅིང་། དེའི་དོན་གོམས་པར་བྱས་པ་ལས་ལམ་ཤེས་དང་། རྣམ་
མཁྱེན་ཐོབ་པར་འགྱུར་བའི་ཕྱིར།



སྐབས་དང་པོ།
གཉིས་པ་ནི། གདུལ་བྱ་ཡུམ་ལ་དང་བ་སྐྱེས་པ་ལ་དགོས་པ་ཡོད་དེ། དེ་ལ་རབ་
ཏུ་དང་བས་ཀྱང་དེའི་ཡོན་ཏན་མངོན་པར་འདོད་པའི་གང་ཟག་གདུལ་བྱ་དབང་པོ་རྣོ་
རྟུལ་གཉིས་ཀ་ཡང་ཡུམ་དེ་དང་དེ་བརྗོད་བྱར་ཡོད་པ་ལ་བརྟེན་པའི་གསུང་རབ་རྒྱས་
འབྲིང་བསྡུས་པ་རྣམས་ལ་རྣམ་པ་ཐམས་ཅད་དུ་ཚིག་བཟུང་བ་ལ་སོགས་པའི་ཐོས་བསམ་
སྒོམ་གསུམ་གྱི་ཤེས་རབ་བསྐྱེད་པའི་དོན་དུ་ཤིན་ཏུ་གུས་པར་བྱེད་ཅིང་། དོན་གཉེར་
གྱི་འདུན་པ་སྐྱེ་བའི་ཕྱིར། གསུམ་པ་ནི། གདུལ་བྱ་ཡུམ་ལ་དོན་གཉེར་གྱི་འདུན་པ་
སྐྱེས་པ་ཆོས་ཅན། དགོས་པ་ཡོད་དེ། དེ་སྐྱེས་པ་དེ་ནས་ཐོས་པ་ལས་བྱུང་བ་ལ་སོགས་
པའི་ཤེས་པ་གསུམ་སྐྱེ་བའི་རིམ་གྱིས་ལེགས་པའི་མཆོག་ཐོབ་པར་འགྱུར་བའི་ཕྱིར།
གཉིས་པ་དོན་བསྡུ་བ་ནི། བཅོམ་ལྡན་འདས་མ་མཁྱེན་པ་གསུམ་ལ་རབ་ཏུ་དང་བ་ནི་
ཆོས་ཅན། གནས་སྐབས་དང་མཐར་ཐུག་གི་ལེགས་པ་ཐམས་ཅད་འཐོབ་པའི་རྒྱུའི་
གཙོ་བོ་ཡིན་ཏེ། དེ་ལྟར་རྒྱུ་འབྲས་ངེས་བྱེད་ཀྱི་ཚད་མའི་སྒོ་ནས་བསྒྲུབས་ཟིན་པ་དེའི་
ཕྱིར༔
གསུམ་པ་རྩོད་པ་སྤང་བ་ནི། ཁོ་ན་རེ། མཆོད་བརྗོད་ཀྱི་སྐབས་སུ་མཁྱེན་པ་
གསུམ་ལ་བསྟོད་པ་དེ་ཡུམ་མཐའ་དག་ལ་བསྟོད་པར་བཞེད་དམ། ཡུམ་གྱི་ཕྱོགས་
གཅིག་ཁོ་ན་ལ་བསྟོད་པར་བཞེད། དང་པོ་ལྟར་ན་སྦྱོར་བཞི་དང་ཆོས་སྐུ་ལ་མ་བསྟོད་
པས་གྲངས་ཉུངས་བར་འགྱུར་ལ། གཉིས་པ་ལྟར་ན། གསུམ་པོ་གང་རུང་ངམ་གཙོ་
བོ་རྣམ་མཁྱེན་ལྟ་བུ་གཅིག་ལ་བསྟོད་པས་ཆོག་པས་གྲངས་མང་བར་འགྱུར་རོ་ཞེ་ན།
ཕྱོགས་ཕྱི་མ་ཁས་མི་ལེན་ཞིང་སྔ་མ་ཁས་ལེན་པར་བྱེད་ལ། དེ་ཡང་རྗེ་བཙུན་གྱིས་
མཁྱེན་གསུམ་གྱི་སྒོ་ནས་ཡུམ་ལ་བསྟོད་པ་གྲངས་ཉུངས་བའི་སྐྱོན་མེད་དེ། དེ་ལྟར་



ཕར་ཕྱིན་རྩ་ཊིཀ
12
བསྟོད་པ་ལ་རྒྱུ་མཚན་དང་དགོས་པ་ཁྱད་པར་ཅན་ཡོད་པའི་ཕྱིར། དང་པོ་རྒྱུ་མཚན་
ཡོད་དེ། དེ་ལ་ཐམས་ཅད་མཁྱེན་པ་ཉིད་གསུམ་གྱིས་ནི་དོན་མངོན་པར་རྟོགས་པ་བརྒྱད་
བསྡུས་ལ། བསྡུས་པ་དེ་ལྟར་བསྟན་བཅོས་མཛད་པ་པོའི་ཐུགས་ལ་བཞག་ནས་ཐམས་
ཅད་མཁྱེནཔ་ཉིད་གསུམ་གྱི་ཡོན་ཏན་བརྗོད་པའི་སྒོ་ནས་ཤེས་རབ་ཀྱི་ཕ་རོལ་ཏུ་ཕྱིན་
པ་ལ་བསྟོད་པའི་ཕྱིར། གཉིས་པ་དགོས་པ་ཡོད་དེ། མཁྱེན་གསུམ་གྱིས་བསྡུས་པའི་
དོན་བརྒྱད་པོ་དེ་དག་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་རྫོགས་པ་ཡིན་ཞིང་མཁྱེན་གསུམ་
དེས་ཀྱང་འོག་ནས་འཆད་པར་འགྱུར་བའི་ཚུལ་གྱིས་འཕགས་པའི་བཞེད་དོན་ཐམས་
ཅད་ཕུན་སུམ་ཚོགས་པ་ཡིན་ནོ་ཞེས་ཤེས་པར་བྱ་བའི་ཆེད་ཡིན་པའི་ཕྱིར།
མཁྱེན་གསུམ་གྱིས་མངོན་པར་རྟོགས་པ་བརྒྱད་བསྡུས་པའི་དོན་ཡོད་དེ། དེ་བརྒྱད་པོ་
གང་རུང་ཡིན་ན། མཁྱེན་གསུམ་གང་རུང་གཅིག་གི་སྒོམ་བྱའི་རྣམ་པ་ཡིན་པས་ཁྱབ་
ཚུལ་དེ་ལྟར་རྒྱན་གྱི་ཆེད་དུ་བྱ་བའི་གདུལ་བྱས་ཉམས་སུ་ལེན་པ་དེ་དེའི་དོན་ཡིན་པའི་
ཕྱིར༑ །
བཞི་པ་ཚིག་དོན་ལ། ཡོན་ཏན་སོ་སོའི་སྒོ་ནས་བསྟོད་པ་དང་། བསྡུས་ཏེ་
ཕྱག་འཚལ་བ་གཉིས། དང་པོ་ལ་གསུམ། གཞི་ཤེས་ཀྱིས་ཉེར་ཞིར་འཁྲིད་པའི་ཚུལ།
ལམ་ཤེས་ཀྱིས་འཇིག་རྟེན་གྱི་དོན་སྒྲུབ་པའི་ཚུལ། རྣམ་མཁྱེན་གྱིས་ཆོས་འཁོར་བསྐོར་
བའི་ཚུལ་ལོ། །དང་པོ་ནི། ཐོབ་པར་མཛད་པ་གང་ཡིན་པ་དང་ཞེས་དྲངས། གང་
ཟག་གང་གིས་ན་ཉན་ཐོས་དང་། དེར་མ་ཟད་རང་སངས་རྒྱས་ཀྱང་སྟེ་འབྲས་བུ་རང་
དོན་དུ་མྱ་ངན་ལས་འདའ་བར་འདོད་པ་རྣམས་ཀྱིས་སོ། །རང་རྒྱལ་གཞུང་ཚིག་གང་
གིས་བསྟན་པ་ཡོད་དེ། ཉན་ཐོས་དེའི་ཕྱོགས་སུ་བསླན་ནས་གཞི་ཤེས་ཀྱི་ཡོན་ཏན་བརྗོད་



13
སྐབས་དང་པོ།
པའི་ཚིག་གི་རིམ་པ་གཅིག་གིས་བསྟན་པའི་ཕྱིར། དེ་ལྟ་ནའང་དེ་གཉིས་ཁྱད་མེད་དུ་
མི་འགྱུར་ཏེ། སྒྲ་མེད་དུ་ཆོས་སྟོན་པ་དང༌། གཟུགས་ཕྱི་རོལ་དོན་དུ་འཛིན་པའི་རྟོག་
པ་སྤངས་པ་དང་། སྲིད་པ་ཐ་མའི་ཚེ་སློབ་དཔོན་གཞན་གྱི་མན་ངག་ལ་མི་ལྟོས་པ་སོགས་
རྣམ་པར་ཐར་པ་ཅུང་ཟད་ཙམ་ཞིག་གིས་རང་རྒྱལ་ལྷག་པའི་ཕྱིར།. ཐབས་གང་གིས་
ན༑ གཞི་ཐམས་ཅད་གང་ཟག་གི་བདག་གིས་སྐྱེ་བ་མེད་པར་ཡོངས་སུ་ཤེས་པ་ཉིད་
ཀྱིས་སོ། །འབྲས་བུ་གང་འཐོབ་པར་མཛད་ན། ཉོན་སྒྲིབ་སྤངས་ཤིང་སྔ་མའི་ལས་
ཉོན་གྱིས་འཕངས་པའི་སྡུག་བསྔལ་གྱི་ཕུང་པོ་དང་བཅས་པའི་གང་ཟག་གི་རྒྱུད་ཀྱི་མྱང་
འདས་དང་། ཕུང་པོ་དེ་མེད་པའི་མཚན་ཉིད་ཀྱི་མྱ་ངན་ལས་འདས་པ་རྣམ་པ་གཉིས་
སོ༑ ༑
གཉིས་པ་ནི། སྒྲུབ་པར་མཛད་པ་གང་ཡིན་པ་དང་ཞེས་དྲངས། གང་གིས་ན་བྱང་
ཆུབ་སེམས་དཔའ་འཁོར་བ་ཇི་སྲིད་པར་འགྲོ་བའི་དོན་བྱེད་པ་རྣམས་ཀྱིས་སོ། །ཐབས་
གང་གིས་ན་ལམ་ཐམས་ཅད་བདེན་པའི་སྐྱེ་བ་མེད་པར་རྟོགས་པའི་ངོ་བོ་ཉིད་ལམ་ཤེས་
ཀྱིས་སོ། །འབྲས་བུ་གང་སྒྲུབ་པར་མཛད་ན་འགྲོ་བ་རིགས་ཅན་གསུམ་པོ་མཐའ་དག་
གི་དོན་བསྒྲུབ་པར་མཛད་དོ། །གསུམ་པ་ནི། བསྐོར་བར་མཛད་ཅེས་དྲངས། གང་
གིས་ན་སངས་རྒྱས་མི་མཐུན་ཕྱོགས་ལས་ཡང་དག་པར་བསྡམས་པའི་སྐུ་ཅན་ཞི་ལྷག་
ཟུང་འབྲེལ་གྱི་རྣལ་འབྱོར་ཅན་གྱི་དབང་ཕྱུག་ཉན་རང་དག་ལས་ཆོས་ཀྱི་དབང་ཕྱུག་
ཕུན་སུམ་ཚོགས་པ་མངའ་ཞིང་། དེ་དག་ལ་བཀས་མངའ་བསྒྱུར་བའི་གཙོ་བོ་རྣམས་
ཀྱིས་སོ། །ཐབས་གང་གིས་ན་རྒྱུ་འབྲས་ངོ་བོའི་རྣམ་པ་ཐམས་ཅད་སྐྱེ་བ་མེད་པར་ཐུགས་
སུ་ཆུད་པའི་རྣམ་མཁྱེན་གང་དང་ལྡན་ན་སྟེ་དེ་ཡིས་སོ། །གང་བསྐོར་ན། གདུལ་བྱ་



1A
ཕར་ཕྱིན་རྩ་ཊིཀ
རྣམས་ཀྱི་ཉོན་མོངས་ཀྱི་སྤྱོད་པ་བརྒྱད་ཁྲི་བཞི་སྟོང་གི་གཉེན་པོར་ཆོས་ཀྱི་ཕུང་པོ་བརྒྱད་
ཁྲི་བཞི་སྟོང་གི་རང་བཞིན་གྱི་ཆོས་ཀྱི་འཁོར་ལོ་མ་ལུས་པ་བརྗོད་བྱ་ཐབས་ཀྱི་ཆ་ཡོངས་
སུ་རྫོགས་པའི་རྣམ་པ་ཐམས་ཅད་བསྐོར་བར་མཛད་དོ། །གཉིས་པ་ནི། གཙོ་བོ་སངས་
རྒྱས་འཁོར་ཉན་ཐོས་དང་བྱང་ཆུབ་སེམས་དཔའ་ལ་སོགས་པས་ཡོངས་སུ་བསྐོར་བའི་
བཞེད་དོན་དེ་སྒྲུབ་པར་བྱེད་པ་ཉིད་ཀྱི་ཡུམ་དེ་ལ་ཕྱག་འཚལ་ཞེས་པ་ནི་གུས་པས་འདུད་
པའི་དོན་ནོ། །གཉིས་པ་རྒྱས་པ་ལ་དད་པའི་གང་ཟག་ལ་ཕྱེ་སྟེ་བཤད་པ་ལ། བསྟན་
བཅོས་ཀྱི་དགོས་པའི་དོན་དང་། བསྡུས་པའི་དོན་དང་། ཚིག་གི་དོན་ནོ། །
དང་པོ་ལ། བསྟན་བཅོས་བརྩམས་པ་དགོས་མེད་ཀྱི་དོགས་པ་སོ་སོར་སྤངས་
ནས་བརྗོད་བྱ་མཁྱེན་གསུམ་སྤྱིའི་རྣམ་གཞག་བཤད་པ་དང་། མདོ་དང་ཟློས་པའི་སྐྱོན་
སྤངས་ནས་དགོས་པ་ཡོད་པར་བསྒྲུབ་པའོ། །དང་པོ་ལ། རྩོད་པ་དང་། ལན་ནོ།།
དང་པོ་ནི། དེ་ལྟར་ཁྱེད་ཀྱིས་དེ་ལྟར་ཕྱག་འཚལ་བ་དང་། བསྟོད་པ་སྔོན་དུ་འགྲོ་བའི་
བསྟན་བཅོས་མངོན་པར་རྟོགས་པའི་རྒྱན་རྩོམ་ན་ཆོས་རབ་ཏུ་རྣམ་འབྱེད་ཀྱི་ཤེས་རབ་
བསྐྱེད་པའི་ཆེད་དུ་གཞི་དང་། སྤང་བྱ་མི་མཐུན་ཕྱོགས་སྤང་བའི་ཆེད་དུ་གཉེན་པོ་
དང་༑ ཤེས་བྱ་མ་ལུས་པ་ཤེས་པའི་ཆེད་དུ་རྣམ་པ་རྣམས་ལས་གང་ཡང་རུང་བ་ཞིག་
བརྗོད་བྱར་བསྡུས་པ་མཛད་ཅེས་གྲང་། ཕྱོགས་དང་པོ་ལྟར་ན་ནི་རྒྱན་རྩོམ་པའི་འབད་
པ་དོན་མེད་པ་ཡིན་ཏེ། ཆོས་མངོན་པ་དང་ཟློས་པའི་ཕྱིར་ཏེ། ཤེས་རབ་ཀྱི་ཕ་རོལ་
ཏུ་ཕྱིན་པ་མངོན་རྟོགས་རྒྱན་འདི་ལས་ནི་ཆོས་རྣམས་ཀྱི་རང་སྤྱིའི་རྣམ་གཞག་གཏན་
ལ་འབེབས་པའི་མཚན་ཉིད་ཀྱི་བསྟན་བཅོས་མངོན་པའི་སྡེ་སྣོད་དག་ལས་མི་སྨོས་པའི་
གཞི་གང་ཡིན་པ་དེ་འབྱུང་བ་ནི་མེད་པའི་ཕྱིར། ཕྱོགས་གཉིས་པ་ལྟར་ན་ཡང་བསྟན་



སྐབས་དང་པོ།
བཅོས་འདི་ལ་བརྟེན་ནས་གཉེན་པོ་འདི་སྤང་བྱ་གང་གི་གཉེན་པོ་ཡིན་པ་ཁོང་དུ་ཆུད་
པར་མི་འགྱུར་ཏེ། གཉེན་པོ་རྣམ་པར་བྱང་བའི་དངོས་པོ་ཙམ་ཞིག་བརྗོད་བྱར་བསྡུས་
པའི་ཕྱིར་ན་སྤང་བྱ་ཀུན་ནས་ཉོན་མོངས་པའི་དངོས་པོ་བརྗོད་བྱར་མ་བསྡུས་པའི་ཕྱིར།
ཕྱོགས་གསུམ་པ་ལྟར་ན་ཡང་རྣམ་པ་གཞི་བཅས་བརྗོད་བྱར་བྱེད་དམ། གཞི་མེད་བརྗོད་
བྱར་བྱེད། དང་པོ་ལྟར་ན་ཆོས་མངོན་པ་དང་ཟློས་པའི་ཉེས་པ་དེ་ཉིད་དུ་འགྱུར། གཉིས་
པ་ལྟར་ན་རྒྱན་འདིས་གྲོལ་བ་དོན་གཉེར་གྱི་སྐྱེས་བུ་ལ་མཁོ་བའི་དོན་ཅུང་ཟད་ཀྱང་མ་
བཤད་པར་ཐལ། འདི་ལ་བརྟེན་ནས་ཕུང་པོ་མི་རྟག་པ་དང་བདག་མེད་པ་སོགས་ཀྱི་
དོན་ཅུང་ཟད་ཀྱང་རྟོགས་པ་མེད་པའི་ཕྱིར་ཏེ། འདིས་རྣམ་པ་གཞི་མེད་པ་ཙམ་ཞིག་
བརྗོད་བྱར་བསྡུས་པའི་ཕྱིར་ཞེ་ན། གཉིས་པ་ལ་བཞི། ལན་དངོས། ཤེས་བྱེད་ཀྱི་
ལུང་དགོད། ལུང་གི་དོན་བཤད། དོན་བསྡུ་བའོ། །
དང་པོ་ནི། རྒྱན་ཆོས་ཅན། གཞི་གཉེན་རྣམ་གསུམ་གང་རུང་རེ་རེ་ཁོ་ན་
བརྗོད་བྱར་བསྡུས་པའི་སྒོ་ནས་སྐྱོན་དེ་ནི་ཡོད་པ་མ་ཡིན་ཏེ། གང་གི་ཕྱིར་ན་ཁྱོད་ཀྱིས་
གཞི་གཉེན་རྣམ་པ་གསུམ་ཀ་བརྗོད་བྱར་བྱེད་ཅིང་གཞི་གཉེན་རྣམ་པའི་ཕྱོགས་གསུམ་
ཆར་གྱིས་ཀྱང་མཁྱེན་གསུམ་མཚོན་པའི་ཚུལ་གྱིས་མཁྱེན་གསུམ་ཁྱོད་ཀྱི་བརྗོད་བྱར་
བསྡུས་པའི་ཕྱིར། དེ་བསྡུས་པ་ཉིད་ཀྱིས་རྒྱན་འདིས་འཕགས་བཞིའི་མངོན་རྟོགས་མཐའ་
དག་གཏན་ལ་འབེབས་པ་ཡིན་ཏེ། ཉན་ཐོས་འཕགས་པ་དང་རང་སངས་རྒྱས་འཕགས་
པ་དང་། བྱང་ཆུབ་སེམས་དཔའ་འཕགས་པ་དང་། བླ་ན་མེད་པའི་སངས་རྒྱས་རྣམས་
ཀྱི་མངོན་པར་རྟོགས་པ་མཐའ་དག་གོ་རིམས་ཇི་ལྟ་བ་བཞིན་དུ་ཐམས་ཅད་མཁྱེན་པ་
ཉིད་གསུམ་གྱིས་བསྡུས་པའི་ཕྱིར། གཉིས་པ་ལ། ཡུམ་བར་མའི་ཤེས་བྱེད་དགོད།



ཕར་ཕྱིན་རྩ་ཊིཀ
བསྡུས་པའི་ཤེས་བྱེད་འགོད་པ། རྒྱས་པའི་ཤེས་བྱེད་ཁ་འཕངས་པའོ། །
དང་པོ་ལ་མདོར་བསྟན། རྒྱས་བཤད་གཉིས། དང་པོ་ནི། མཁྱེན་གསུམ་
གྱིས་འཕགས་བཞིའི་མངོན་རྟོགས་བསྡུས་ཏེ། འདི་ལྟར་རྒྱལ་བའི་ཡུམ་བར་མ་ལས་
རབ་འབྱོར་ཅེས་བོས་ནས་ཐམས་ཅད་ཤེས་པ་ཉིད་ནི་རྣམ་གཞག་གི་རྟེན་དང་སྐྱེ་བའི་
རྟེན་གཉིས་ལས་དང་པོའི་དབང་དུ་བྱས་ནས་ཉན་ཐོས་དང་རང་སངས་རྒྱས་རྣམས་ཀྱི་
ཡིན་ནོ། །ལམ་ཤེས་པ་ཉིད་ནི་དེ་གཉིས་ལས་དང་པོའི་དབང་དུ་བྱས་ནས་བྱང་ཆུབ་
སེམས་དཔའ་རྣམས་ཀྱི་ཡིན་ནོ། །རྣམ་པ་ཐམས་ཅད་མཁྱེན་པ་ཉིད་ནི་དེ་གཉིས་ཀའི་
དབང་དུ་བྱས་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་རྣམས་ཀྱི་ཡིན་ནོ་ཞེས་གསུངས་པའི་ཕྱིར། གཉིས་པ་ལ། གཞི་ཤེས་ཀྱིས་ཉན་
རང་འཕགས་པའི་མངོན་རྟོགས་བསྡུས་ཚུལ། ལམ་ཤེས་ཀྱིས་བྱང་འཕགས་ཀྱི་མངོན་
རྟོགས་བསྡུས་ཚུལ། །རྣམ་མཁྱེན་གྱིས་སངས་འཕགས་ཀྱི་མངོན་རྟོགས་བསྡུས་ཚུལ་
ལོ༑ ༑དང་པོ་ལ་ཞུ་ལན་གཉིས་ལས། དང་པོ་ནི། བཅོམ་ལྡན་འདས་རྒྱུ་མཚན་དང་
དགོས་པ་ཅིའི་སླད་དུ་ཐམས་ཅད་འཚལ་བ་ཉིད་ཉན་ཐོས་དང་རང་སངས་རྒྱས་རྣམས་
ཀྱི་ལགས། ཞེས་ཞུས་སོ། །གཉིས་པ་ནི། ཉན་ཐོས་དང་རང་སངས་རྒྱས་ཀྱི་འཕགས་
པ་རྣམས་ཀྱི་མངོན་པར་རྟོགས་པ་ཐམས་ཅད་ཤེས་པ་ཉིད་ཀྱིས་བསྡུས་པ་ཡིན་ཏེ། རབ་
འབྱོར་ཅེས་བོས་ནས་ཆོས་ཐམས་ཅད་ནི་ཕྱི་དང་ནང་གི་ཆོས་སྐྱེ་མཆེད་བཅུ་གཉིས་པོ་
རྣམས་ཇི་སྙེད་པ་འདི་ཙམ་ཡིན་ལ། དེ་དག་ཀྱང་ཉན་ཐོས་དང་རང་སངས་རྒྱས་རྣམས་
ཀྱིས་མི་རྟག་སོགས་བཅུ་དྲུག་གིས་ཁྱད་པར་དུ་བྱས་ནས་མངོན་སུམ་དུ་ཤེས་པས་གཞི་
ཤེས་ཡོད་ཀྱི། ཐེག་པ་གསུམ་གྱི་ལམ་ཐམས་ཅད་ཀྱིས་ཀྱང་ངེས་པར་འབྱུང་བཞིན་



17
སྐབས་དང་པོ།
པ་མ་ཡིན་པས་ལམ་ཤེས་མེད་ལ་རྣམ་པ་ཐམས་ཅད་མངོན་སུམ་དུ་རྟོགས་པ་ཡང་མ་
ཡིན་པས་རྣམ་མཁྱེན་མེད་པ་དེའི་ཕྱིར།
གཉིས་པ་ལ་གཉིས་ལས། དང་པོ་ཞུ་བ་ནི་བཅོམ་ལྡན་འདས་ཅིའི་སླད་དུ་ལམ་
གྱི་རྣམ་པ་འཚལ་བ་ཉིད་བྱང་ཆུབ་སེམས་དཔའ་རྣམས་ཀྱི་ལགས། ཞེས་སོ། །གཉིས་
པ་ལན་ནི། བྱང་ཆུབ་སེམས་དཔའ་འཕགས་པ་རྣམས་ཀྱི་མངོན་པར་རྟོགས་པ་ནི་ལམ་
གྱི་རྣམ་པར་ཤེས་པ་ཉིད་ཅེས་བྱ་སྟེ། རབ་འབྱོར་ཅེས་བོས་ནས་བྱང་ཆུབ་སེམས་དཔའ་
རྣམས་ཀྱིས་ནི་ཉན་ཐོས་ཀྱི་ལམ་གང་ཡིན་པ་གང་ཟག་གི་བདག་མེད་རྟོགས་པའི་ཡེ་ཤེས་
དང་༑ རང་སངས་རྒྱས་ཀྱི་ལམ་གང་ཡིན་པ་གཟུང་འཛིན་རྫས་གཞན་གྱིས་སྟོང་པར་
རྟོགས་པའི་ཡེས་ཤེས་དང་། སངས་རྒྱས་ཀྱི་ལམ་གང་ཡིན་པ་ཆོས་ཐམས་ཅད་བདེན་
མེད་དུ་རྟོགས་པའི་ལམ་གསུམ་པོ་ཐམས་ཅད་དང་པོར་རྒྱུད་ལ་བསྐྱེད་པར་བྱ་ཞིང་ལམ་
ཐམས་ཅད་མངོན་སུམ་དུ་ཤེས་པར་བྱ་ལ། དེ་དག་ཀྱང་སྤངས་རྟོགས་ཀྱི་སྒོ་ནས་ཡོངས་
སུ་རྫོགས་པར་བྱ་ཞིང་། ལམ་གསུམ་པོ་དེ་དག་གི་ལམ་གྱི་བྱ་བ་སེམས་ཅན་སྨིན་པར་
ཡང་བྱ་ལ་སྟེ་དེ་ལྟར་བྱེད་པ་དེའི་ཕྱིར། འོ་ན་ལམ་གསུམ་གྱི་བྱ་བ་མཐའ་དག་བྱའམ་
ཞེ་ན། ལམ་གསུམ་པོ་དེ་དག་གི་ཡང་དག་པའི་མཐའ་མངོན་སུམ་དུ་ནི་མི་བྱའོ། །དུས་
ཐམས་ཅད་དུའམ་ཞེ་ན། སྨོན་ལམ་ཡོངས་སུ་རྫོགས་པར་མ་བྱས་པ་དང༌། སེམས་
ཅན་རྣམས་ཡོངས་སུ་སྨིན་པར་མ་བྱས་པ་དང་། སངས་རྒྱས་ཀྱི་ཞིང་ཡོངས་སུ་མ་སྦྱངས་
པར་དེ་ཉིད་མངོན་དུ་མི་བྱའོ། །
གསུམ་པ་ལ་ཞུ་ལན་གཉིས་ལས། དང་པོ་ནི། བཅོམ་ལྡན་འདས་ཞེས་སོ། །གཉིས་
པ་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་



18
ཕར་ཕྱིན་རྩ་ཊིཀ
མངོན་པར་རྟོགས་པ་ནི་རྣམ་པ་ཐམས་ཅད་མཁྱེན་པ་ཉིད་ཅེས་བྱ་སྟེ། རབ་འབྱོར་ཞེས་
བོས་ནས་རྣམ་པ་སྟེ་ངོ་བོ་གང་དག་དང་། རྟགས་འབྲས་བུ་གང་དག་དང་། མཚན་
མ་སྟེ་རྒྱུ་གང་དག་གིས་ཆོས་རྣམས་མིང་དུ་རབ་ཏུ་བརྗོད་པའི་རྣམ་པ་དེ་དག་དང་། རྟགས་
དེ་དག་དང་མཚན་མ་དེ་དག་དེ་བཞིན་གཤེགས་པས་ཐུགས་སུ་ཆུད་དེ་རྒྱུ་མཚན་དེའི་
ཕྱིར༔
གཉིས་པ་བསྡུས་པའི་ཤེས་བྱེད་དགོད་པ་ནི། མཁྱེན་གསུམ་གྱིས་འཕགས་བཞིའི་
མངོན་རྟོགས་བསྡུས་ཏེ། དེ་ལྟར་དུ་ཡུམ་བར་མ་ལས་གསུངས་པ་དེ་བཞིན་དུ་མདོར་
བསྡུས་པ་བརྒྱད་སྟོང་པ་ལས་ཀྱང་ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཤེས་རབ་
ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱ་ཞེས་བྱ་བ་ལ་སོགས་པ་གསུངས་པའི་ཕྱིར། གསམ་
པ་ནི། མཁྱེན་གསུམ་གྱི་དེ་ལྟར་བསྡུས་ཏེ་རྒྱས་པ་འབུམ་ལས་ཀྱང་རྒྱུན་དུ་ཞུགས་པའི་
ས་ལ་སློབ་པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་ཞེས་
པ་ནས། རང་སངས་རྒྱས་ཀྱི་ས་ལ་སློབ་པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་བསླབ་པར་བྱའོ་ཞེས་པའི་བར་རྒྱ་ཆེར་གསུངས་པའི་ཕྱིར། །
གསུམ་པ་ལུང་གི་དོན་བཤད་པ་ནི། མཁྱེན་པ་གསུམ་ཡོད་པ་དེ་ལ་ཐམས་ཅད་
ཤེས་པ་ཉིད་ནི་ཆོས་ཅན། ཁྱད་པར་གསུམ་དང་ལྡན་ཏེ། དམིགས་པ་གཟུགས་ལ་སོགས་
པའི་ཆོས་ལ་དམིགས་ནས། རྣམ་པ་མི་རྟག་པ་ལ་སོགས་པའི་རྣམ་པ་བཅུ་དྲུག་གི་རྟེན་
ཅན༑ བྲལ་བའི་འབྲས་བུ་གང་ཟག་གི་བདག་ཏུ་འཛིན་པའི་རྨོངས་པ་སྤངས་པ་ཅན་
ཡིན་པའི་ཕྱིར། ལམ་ཤེས་པ་ཉིད་ནི་ཆོས་ཅན། ཐབས་ཤེས་ཁྱད་པར་ཅན་དང་ལྡན་
ཏེ༑ ཐེག་པ་གསུམ་པོ་ཐམས་ཅད་ཀྱིས་ངེས་པར་འབྱུང་བའི་ཤེས་རབ་དང་། རྫོགས་



19
སྐབས་དང་པོ།
སྨིན་སྦྱང་གསུམ་མ་བྱས་པར་དེ་ཁོ་ན་ཉིད་མངོན་སུམ་དུ་མི་བྱེད་པའི་རྟེན་ཅན་གྱི་ཐབས་
དང་༑ སྐྱེས་བུ་བྱེད་པའི་འབྲས་བུ་སེམས་ཅན་མ་བསྡུས་པ་སྡུད་པ་ལ་སོགས་པར་བྱེད་
པ་ཅན་ཡིན་པའི་ཕྱིར། རྣམ་པ་ཐམས་ཅད་མཁྱེན་པ་ཉིད་ནི་ཆོས་ཅན། དོན་གཉིས་
མཐར་ཕྱིན་པ་དང་ལྡན་ཏེ། ཆོས་ཐམས་ཅད་བདེན་པའི་སྐྱེ་བ་མེད་པའི་རྟེན་ཅན་འབྲས་
བུ་གཞན་དོན་ནམ་མཁའི་ཁམས་ཀྱི་མཐས་གཏུགས་པར་སེམས་ཅན་གྱི་དོན་རྒྱུན་མི་
འཆད་པ་དང་། རང་དོན་ཡང་དག་པ་ཉིད་ཀྱི་མཐའ་སླར་མི་ལྡང་བའི་ཚུལ་གྱིས་མངོན་
སུམ་དུ་རྟོགས་པ་དང་ཉོན་མོངས་པ་ཅན་མ་ཡིན་པའི་མ་རིག་པའི་བག་ཆགས་ཀྱི་རིགས་
འདྲ་ཕྱི་མ་མཚམས་སྦྱོར་བ་ཉིད་སྤངས་པ་ཅན་ཡིན་པའི་ཕྱིར། བཞི་པ་དོན་བསྡུ་བ་
ནི༑ དེ་ལྟ་བས་ན་མངོན་པར་རྟོགས་པའི་རྒྱན་ནི་ཆོས་ཅན། འཕགས་བཞིའི་མངོན་
པར་རྟོགས་པ་རིལ་རྫོགས་པར་བསྟན་པ་ཡིན་ནོ་ཞེས་བྱ་བ་འདི་འཐད་པར་ཡིན་ཏེ། གཞི་
དང་གཉེན་པོ་དང་རྣམ་པ་མཐའ་དག་བསྡུས་པའི་སྒོ་ནས་དེ་དག་གཏན་ལ་འབེབས་པའི་
ཕྱིར༔
གཉིས་པ་མདོ་དང་ཟློས་པའི་སྐྱོན་སྤངས་ནས་དགོས་པ་ཡོད་པར་བསྒྲུབ་པ་ལ་
དོགས་པ་བཀོད་ནས་མཚམས་སྦྱར་བ་དང་། རྩ་བ་དང་། འགྲེལ་པའོ། །དང་པོ་ནི།
མདོ་དང་རྒྱན་གྱི་ཐུན་མོང་མ་ཡིན་པའི་དགོས་པའི་ཁྱད་པར་མི་ཤེས་པའི་སྐྱེ་བོ་བློ་གྲོས་
དམན་པ་དག་གི་དོགས་པ་བསལ་བར་བྱ་བའི་ཕྱིར་དུ། འཕགས་པ་བྱམས་པ་རང་གིས་
བསྟན་བཅོས་ཀྱི་བརྗོད་པར་བྱ་བ་དང༌། དགོས་པ་དང་། དགོས་པའི་ཡང་དགོས་པ་
ཉིང་དགོས་དང་། འབྲེལ་པ་ཁོངས་ན་ཡོད་པ་རྣམས་གསུངས་ཏེ། ཇི་ལྟར་དོགས་ན་
བཅོམ་ལྡན་འདས་འཕགས་པ་མ་རྒྱལ་བ་ལས་རྒྱལ་བས་ཀྱང་མངོན་པར་རྟོགས་པ་བརྒྱད་



20
ཕར་ཕྱིན་རྩ་ཊིཀ
ཀྱི་རིམ་པ་དེ་ལྟར་བསྟན་པ་ལ་དགོས་པའི་དོན་ཅི་ཞིག་ཡོད་དམ་མེད་སྙམ་དུའོ། །དེ་
ལྟར་དོགས་པ་སྐྱེ་བའི་རྒྱུ་མཚན་ཡོད་དེ། གདུལ་བྱ་དབང་པོ་རྣོ་འབྲིང་བརྟུལ་པོ་གང་
གི་དབང་དུ་བྱས་ཀྱང་བཅོམ་ལྡན་འདས་རྒྱས་པ་དང་འབྲིང་དང་མདོར་བསྡུས་པ་ལ་
དད་པའི་སེམས་ཅན་ལ་ཕན་འདོགས་པར་བཞེད་པའི་ཐུགས་རྗེ་ཅན་ཉིད་ཀྱིས་རྒྱལ་བའི་
ཡུམ་རྒྱས་འབྲིང་བསྡུས་པ་དེ་དང་དེ་ལས་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་མཐའ་
དག་གསལ་བོར་མཛད་པ་མ་ཡིན་ནམ་མཛད་ཟིན་པའི་ཕྱིར། དོགས་པ་བསལ་ནས་
དགོས་འབྲེལ་གྱི་ངག་དགོད་པ་ལ་དགོས་པ་ཡོད་དེ། བསྟན་བཅོས་བརྩམས་པ་ལ་དགོས་
པ་ཤས་ཆེར་ཡོད་སྙམ་དུ་དོན་ལ་ཐེ་ཚོམ་སྐྱེས་པ་ཉིད་ཀྱིས་རྟོགས་ལྡན་བསྟན་བཅོས་ལ་
འཇུག་པའི་ཡན་ལག་ཡིན་པའི་ཕྱིར། གཉིས་པ་རྩ་བ་ནི། །
རྣམ་པ་ཐམས་ཅད་མཁྱེན་ཉིད་ལམ། །སྟོན་པས་འདི་ལས་བཤད་པ་གང་། །
གཞན་གྱིས་མྱོང་བ་མ་ཡིན་ཏེ། །ཆོས་སྤྱོད་བཅུ་ཡི་བདག་ཉིད་ཀྱི། །
མདོ་དོན་དྲན་པ་ལ་བཞག་ནས། །བློ་དང་ལྡན་པས་མཐོང་འགྱུར་ཕྱིར། །
བདེ་བླག་ཏུ་ནི་རྟོགས་པ་ཞེས། །བྱ་བ་རྩོམ་པའི་དགོས་པ་ཡིན། །
རྒྱན་བརྩམས་པ་ལ་ཡུམ་གྱི་མདོ་དང་ཟློས་པའི་སྐྱོན་མེད་དེ། ཡུམ་གྱི་མདོ་དོན་
བདེ་བླག་ཏུ་ནི་རྟོགས་པ་ཞེས་བྱ་བ་བསྟན་བཅོས་རྩོམ་པའི་དགོས་པ་ཡིན་པའི་ཕྱིར། མདོ་
དོན་བདེ་བླག་ཏུ་རྟོགས་པ་ལ་དགོས་པ་ཡོད་དེ། སེམས་བསྐྱེད་ལ་སོགས་པ་ཆོས་སྤྱོད་
བཅུའི་བདག་ཉིད་ཀྱི་མདོའི་དོན་དྲན་པ་ལ་བཞག་ནས་བློ་དང་ལྡན་པ་བྱང་ཆུབ་སེམས་
དཔས་མཐོང་བར་འགྱུར་བའི་ཕྱིར། བསྟན་བཅོས་འདི་བརྗོད་བྱ་ཁྱད་པར་ཅན་དང་
ལྡན་ཏེ། རྣམ་པ་ཐམས་ཅད་མཁྱེན་པ་ཉིད་དུ་བགྲོད་པའི་ལམ་ཆོས་བཅུ་གནས་སྐབས་



21
སྐབས་དང་པོ།
བརྒྱད་ཀྱིས་ཕྱེ་བ་སྟོན་པས་ཡུམ་གསུམ་པོ་འདི་ལས་བཤད་པ་གང་ཡིན་པ་དེ་བརྗོད་བྱར་
བྱེད་པའི་ཕྱིར། དེ་ལྟ་བུའི་བརྗོད་བྱ་མངོན་པར་རྟོགས་པ་བརྒྱད་པོ་ཆོས་ཅན། གང་
ཟག་གང་ཡང་རུང་བས་མངོན་སུམ་དུ་རྟོགས་མི་ནུས་ཏེ། ཕྱི་རོལ་པ་དང་ཉན་རང་
སོགས་གཞན་གྱིས་མྱོང་བ་མ་ཡིན་པའི་ཕྱིར། གཞུང་འདིས་དགོས་སོགས་ཆོས་བཞི་
བསྟན་ཚུལ་ཡོད་དེ། རྐང་པ་དང་པོ་གཉིས་ཀྱིས་བརྗོད་བྱའི་ངོ་བོ་དང་། དེ་ནས་གཅིག་
གིས་ཁྱད་པར་དང་། དེ་ནས་གསུམ་གྱིས་ཉིང་དགོས་དང་། ཐ་མ་གཉིས་ཀྱིས་དགོས་
པ་དངོས་སུ་བསྟན་ནས་འབྲེལ་བ་ཤུགས་ལ་འཕངས་པའི་ཕྱིར། །
གསུམ་པ་ལ་དགོས་པ་ཉིང་དགོས་བརྗོད་བྱའོ། །དང་པོ་ནི། བསྟན་བཅོས་རྒྱན་
ཆོས་ཅན། དགོས་པ་དང་ལྡན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པའི་མདོའི་དོན་བྱང་
ཆུབ་ཀྱི་སེམས་དང་སྒྲུབ་པ་ལ་སོགས་པའི་མཚན་ཉིད་ཆོས་བཅུ་གཞིར་བཟུང་ནས་མངོན་
རྟོགས་བརྒྱད་ཀྱི་རིམ་པར་ཕྱེ་བ་གདུལ་བྱ་རྣམས་ཀྱིས་བདེ་བླག་ཏུ་རྟོགས་པར་འགྱུར་
བ་ནི་ཁྱོད་རྩོམ་པའི་དགོས་པ་ཡིན་པའི་ཕྱིར། གཉིས་པ་ནི། དེ་ཆོས་ཅན། དགོས་
པའི་ཡང་དགོས་པའི་ཆེད་དུ་མངོན་པར་འདོད་པའི་ཉིང་དགོས་དང་ལྡན་ཏེ། ཆོས་ཀྱི་
དབྱིངས་ཆོས་ཅན་ཐམས་ཅད་ལ་ཀུན་ཏུ་འགྲོ་བ་རྟོགས་པའི་མཚན་ཉིད་ས་རབ་ཏུ་དགའ་
བ་ལ་སོགས་པ་རྟོགས་པ་དེ་ཐོབ་པའི་རིམ་པས་རྣམ་པ་ཐམས་ཅད་དུ་མངོན་སུམ་དུ་བྱེད་
པར་འགྱུར་བ་ཞེས་བྱ་བ་དེ་ཁྱོད་ཀྱི་ཉིང་དགོས་ཡིན་པའི་ཕྱིར། ཉིང་དགོས་མངོན་དུ་
འགྱུར་བའི་ཐབས་ཡོད་དེ། ཤེས་རབ་ཀྱི་ཕ་རོལ་ཏུ་ཕྱིན་པའི་མདོའི་དོན་མ་ལུས་པ་མངོན་
པར་རྟོགས་པ་བརྒྱད་ཀྱི་བདག་ཉིད་སྤྱོད་པའི་རྟེན་བྱང་ཆུབ་ཀྱི་སེམས་དང་སྤྱོད་པ་དངོས་
སྦྱིན་པ་ལ་སོགས་པ་སྒྲུབ་པ་དྲན་པའི་ཤེས་པ་ལ་ལེགས་པར་བཞག་ནས་མངོན་དུ་བྱེད་



22
ཕར་ཕྱིན་རྩ་ཊིཀ །
པར་འགྱུར་བའི་ཕྱིར། དྲན་ཤེས་ཀྱི་ཁྱད་པར་ཡང་ཡོད་དེ། ཇི་ལྟར་འདོད་པར་ངེས་
ཤེས་འདྲེན་ནུས་པའི་ཉམས་སུ་མྱོང་བ་ཤིན་ཏུ་གསལ་བས་བཞག་པའི་བག་ཆགས་ལས་
བྱུང་བའི་དྲན་ཤེས་དེ་ཡིན་པའི་ཕྱིར། གང་ཟག་གང་གིས་མངོན་དུ་བྱེད་པ་ཡོད་དེ།
བྱང་ཆུབ་སེམས་དཔའ་རང་དང་གཞན་གྱི་དོན་ཕུན་སུམ་ཚོགས་པ་སྒྲུབ་པ་དེ་ལྟ་བུའི་
ལམ་ལ་ངེས་པར་འཇུག་ཅིང་གཞན་གྱི་དྲིང་ལ་མི་འཇོག་པས་ཅི་ལ་ཡང་རག་མ་ལས་
པར་ཆས་བ་དག་ཁོ་ནས་ཉམས་སུ་མྱོང་བའི་ཕྱིར། གསུམ་པ་ནི། དེ་ཆོས་ཅན། བརྗོད་
བྱ་ཁྱད་པར་ཅན་དང་ལྡན་ཏེ། བཅོམ་ལྡན་འདས་སྐུ་རྫུ་འཕྲུལ་གྱི་ཆོ་འཕྲུལ། གསུང་
རྗེས་བསྟན་གྱི་ཆོ་འཕྲུལ། ཐུགས་ཀུན་བརྗོད་པའི་ཆོ་འཕྲུལ་ཏེ། ཆོ་འཕྲུལ་རྣམ་པ་
གསུམ་གྱིས་འགྲོ་བ་མཐའ་དག་ལ་ཐེག་པ་གསུམ་གྱི་ལམ་རྗེས་སུ་སྟོན་པར་མཛད་པ་
དེ་ཉིད་ཀྱིས་རྒྱལ་བའི་ཡུམ་རྣམ་པ་གསུམ་ཆར་ལས་བརྗོད་པར་བྱ་བ་ཉིད་དུ་བསྟན་པ་
གང་ཡིན་པ་རྣམ་པ་ཐམས་ཅད་མཁྱེན་པ་ཉིད་ནི་གང་ཞིག་མངོན་སུམ་དུ་རྟོགས་པས་
རྣམ་མཁྱེན་དུ་འཇོག་པའི་སངས་རྒྱས་ཉིད་ཀྱི་ལམ་ཆོས་བཅུ་གཞིར་བཟུང་ནས་གནས་
སྐབས་བརྒྱད་དུ་ཕྱེ་བས་མངོན་པར་རྟོགས་པ་ཐམས་ཅད་ཉེ་བར་མཚོན་པ་ལྷུར་ལེན་
པའི་དངོས་པོ་བརྒྱད་པོ་དེ་ཁྱོད་ཀྱི་བརྗོད་བྱ་ཡིན་པའི་ཕྱིར། དེ་ལྟ་བུའི་བརྗོད་བྱ་དེ་ཆོས་
ཅན༑ སེང་གེ་དང་འཕྲོག་བྱེད་དང་དབྱིག་གི་སྙིང་པོ་ལ་སོགས་པའི་ཕྱི་རོལ་པ་དང་།
གཅིག་ཤོས་ཀྱི་འདོད་ཆགས་དང་བྲལ་བ་ཉན་རང་དགྲ་བཅོམ་པ་ལ་སོགས་པའི་ཆོས་
ཐམས་ཅད་བདག་མེད་པ་ལ་གོམས་པར་མ་བྱས་པ་རྣམས་ཀྱིས་ཐོས་པ་ལས་བྱུང་བ་
ལ་སོགས་པའི་ཤེས་པའི་རིམ་གྱིས་རྫོགས་པར་མ་མྱངས་ཏེ། དེ་དག་གིས་ཤིན་ཏུ་རྒྱས་
པའི་སྡེ་སྣོད་དགོངས་འགྲེལ་དང་བཅས་པ་ལ་ཐོས་བསམ་སྒོམ་གསུམ་གང་ཡང་མ་བྱས་



23
སྐབས་དང་པོ།
པའི་ཕྱིར། ཁྱབ་སྟེ། རྗོད་པར་བྱེད་པ་ཡུམ་གྱི་མདོ་རྒྱན་དང་བརྗོད་པར་བྱ་བ་དངོས་
པོ་བརྒྱད་པོ་དག་སྔ་མ་ཐབས་དང་ཕྱི་མ་ཐབས་ཀྱིས་སྒྲུབ་པར་བྱེད་བའི་ཚུལ་གྱིས་འབྲེལ་
བར་མཛད་པ་ཡིན་པའི་ཕྱིར། འབྲེལ་བར་མཛད་པ་ཅེས་པའི་འགྲེལ་ཚིག་འདིས་འབྲེལ་
བ་གཞུང་རྩ་བའི་ཁོངས་ན་གནས་པ་གསལ་བར་མཛད་དོ། །
གཉིས་པ་བསྡུས་དོན་ལ། མཚམས་སྦྱར། ངག་ཉེ་བར་དགོད། བསྡུས་ཏེ་
བཤད་པ། རྒྱས་པར་མ་བཀྲོལ་བའི་རྒྱུ་མཚན་ནོ། །དང་པོ་ནི། དེ་ལྟར་བསྟན་བཅོས་
ཀྱི་འགྲེལ་པ་ལ་སོགས་བསྙད་ནས་ཚིག་ལེའུར་བྱས་པ་བཅོ་ལྔས་མདོར་བསྟན་པ་དང་
རྒྱས་པར་བསྟན་པའི་སྒོ་ནས་ཤེས་རབ་ཀྱི་ཕ་རོལ་ཏུ་ཕྱིན་པའི་ལུས་རྣམ་པར་བཞག་པ་
གསུངས་པ་ཆོས་ཅན། དགོས་པ་ཡོད་དེ། གདུལ་བྱ་ཉན་པ་པོ་རྣམས་ཀྱིས་ཡན་ལག་
རྒྱས་བཤད་ཀྱི་རིམ་པ་བདེ་བླག་ཏུ་རྟོགས་པར་བྱ་བའི་ཕྱིར་དང་། འཆད་པ་པོ་ལ་ལྟོས་
ནས་བསྟན་བཅོས་ཀྱི་དོན་མདོ་ཙམ་རྣམ་པར་དབྱེ་བ་བྱས་པ་ཡང་ཡན་ལག་རྒྱས་བཤད་
ཀྱི་རིམ་པ་མ་འཛིངས་པ་ཉིད་ཀྱིས་བཤད་པར་བྱ་སླ་བར་གཟིགས་ནས་མཛད་པའི་ཕྱིར།
གཉིས་པ་ངག་ཉེ་བར་དགོད་པ་ལ་ལུས་མདོར་བསྟན་པ་དང་རྒྱས་པར་བཤད་པའོ།།
དང་པོ་ལ་བཤད་བྱ་འཆད་བྱེད་མདོར་བསྟན་པ་དང་། འཆད་བྱེད་ཀྱི་རྐང་གྲངས་སོ།།
དང་པོ་ནི།
ཤེས་རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས་ཡང་དག་བཤད། །
མངོན་རྟོགས་རྒྱན་ཆོས་ཅན། གཞུང་ཤེས་རབ་ཀྱི་ཕ་རོལ་ཏུ་ཕྱིན་པ་རྒྱས་འབྲིང་
བསྡུས་པ་གསུམ་ནི་ཡང་དག་པར་བཤད་དེ། རྗོད་བྱེད་སྐབས་བརྒྱད་དང་བརྗོད་བྱ་
དངོས་པོ་བརྒྱད་ཀྱི་སྒོ་ནས་བཤད་པའི་ཕྱིར། གཉིས་པ་ནི། །



ཕར་ཕྱིན་རྩ་ཊིཀ
2 4
རྣམ་ཀུན་མཁྱེན་ཉིད་ལམ་ཤེས་ཉིད། །དེ་ནས་ཐམས་ཅད་ཤེས་པ་ཉིད། ། །
རྣམ་ཀུན་མངོན་རྫོགས་རྟོག་པ་དང་། །རྩེ་མོར་ཕྱིན་དང་མཐར་གྱིས་པ། །
སྐད་ཅིག་གཅིག་མངོན་རྫོགས་བྱང་ཆུབ། །ཆོས་ཀྱི་སྐུ་དང་དེ་རྣམས་བརྒྱད། །
བསྟན་བཅོས་ཀྱི་བརྗོད་བྱའི་དོན་གྱི་ལུས་དེ་ལ་རྣམ་པ་བརྒྱད་ཡོད་དེ། རྣམ་པ་ཀུན་མཁྱེན་
པ་ཉིད་དང་ལམ་ཤེས་པ་ཉིད་དང་། དེ་ནས་ཐམས་ཅད་ཤེས་པ་ཉིད་ཀྱིས་གཞི་ཤེས་
དང་༑ རྣམ་པ་ཀུན་མངོན་པར་རྟོགས་པ་སྟེ་སྦྱོར་བ་དང་། རྩེ་མོར་ཕྱིན་པའི་སྦྱོར་བ་
དང་༑ མཐར་གྱིས་པའི་སྦྱོར་བ་དང་། སྐད་ཅིག་མ་གཅིག་པའི་མངོན་པར་རྫོགས་
པར་བྱང་ཆུབ་པའི་སྦྱོར་བ་དང་། འབྲས་བུ་ཆོས་ཀྱི་སྐུ་རྣམས་སུ་ཡོད་པའི་ཕྱིར། །
གཉིས་པ་རྒྱས་བཤད་ལ། མཁྱེན་གསུམ་གྱི་ལུས་བཤད། སྦྱོར་བཞིའི་ལུས་
བཤད༑ ཆོས་སྐུའི་ལུས་བཤད་པའོ། །དང་པོ་ལ། རྣམ་མཁྱེན་གྱི་ལུས། ལམ་ཤེས་
ཀྱི་ལུས། གཞི་ཤེས་ཀྱི་ལུས་བཤད་པའོ། །དང་པོ་ལ། རྣམ་མཁྱེན་མཚོན་བྱེད་ཀྱི་
ལུས་དང་། བསྟན་བཤད་སྦྱར་བ་གཉིས། དང་པོ་ལ་བཅུ་ཡོད་དེ།
སེམས་བསྐྱེད་པ་དང་གདམས་ངག་དང་། །ངེས་འབྱེད་ཡན་ལག་རྣམ་བཞི་དང་།།
སྒྲུབ་པ་ཡི་ནི་རྟེན་གྱུར་པ། །ཆོས་ཀྱི་དབྱིངས་ཀྱི་རང་བཞིན་དང་། །
དམིགས་པ་དག་དང་ཆེད་དང་ནི། །གོ་ཆ་འཇུག་པའི་བྱ་བ་དང་། །
ཚོགས་ནི་ངེས་པར་འབྱུང་བཅས་རྣམས། །ཐུབ་པའི་རྣམ་ཀུན་མཁྱེན་པ་ཉིད། །
ཐེག་ཆེན་དུ་སེམས་བསྐྱེད་དང་། ཐེག་ཆེན་གྱི་གདམ་ངག་དང་། ཐེག་ཆེ་གྱི་ངེས་
འབྱེད་ཡན་ལག་རྣམ་པ་བཞི་དང་། ཐེག་ཆེན་གྱི་སྒྲུབ་པ་ཡི་ནི་རྟེན་གྱུར་པ། ཆོས་
ཀྱི་དབྱིངས་ཀྱི་རང་བཞིན་གནས་རིགས་དང་། ཐེག་ཆེན་སྒྲུབ་པའི་དམིགས་པ་དག་



25
སྐབས་དང་པོ།
དང་༑ ཐེག་ཆེན་སྒྲུབ་པའི་ཆེད་དུ་བྱ་བ་དང་། གོ་ཆའི་སྒྲུབ་པ་དང་། འཇུག་པའི་བྱ་
བ་སྒྲུབ་པ་དང་། ཚོགས་ཀྱི་ནི་སྒྲུབ་པ་དང་། ངེས་པར་འབྱུང་བའི་སྒྲུབ་པ་དང་བཅས་
པ་རྣམས་སུ་ཡོད་པའི་ཕྱིར། གཉིས་པ་ནི། ཆོས་བཅུས་མཚོན་ནས་བསྟན་པའི་མཁྱེན་
པ་མཐར་ཐུག་ནི་ཐུབ་པའི་རྣམ་ཀུན་མཁྱེན་པ་ཉིད་རྣམ་མཁྱེན་ཡིན་ནོ། །གཉིས་པ་
ལ་ཆོས་བཅུ་གཅིག་གིས་ལམ་ཤེས་མཚོན་ཚུལ་དང་། བསྟན་བཤད་སྦྱར་བའོ། །དང་
པོ་ཡོད་དེ།
མོག་མོག་པོར་བྱེད་ལ་སོགས་དང་། །སློབ་མ་བསེ་རུའི་ལམ་གང་དང༌། །
འདི་དང་གཞན་པའི་ཡོན་ཏན་གྱིས། །ཕན་ཡོན་ཆེ་བ་མཐོང་བའི་ལམ། །
བྱེད་པ་དང་ནི་མོས་པ་དང་། །བསྟོད་དང་བཀུར་དང་བསྔགས་པ་དང་། །
བསྔོ་དང་རྗེས་སུ་ཡི་རང་བ། །ཡིད་ལ་བྱེད་པ་བླ་མེད་དག །
སྒྲུབ་དང་ཤིན་ཏུ་དག་པ་ཞེས། །བྱ་བ་འདི་ནི་སྒོམ་པའི་ལམ། །
བྱང་ཆུབ་སེམས་དཔའ་མཁས་རྣམས་ཀྱི། །ལམ་ཤེས་ཉིད་ནི་དེ་འདྲར་བཤད། །
དེ་བཞིན་གཤེགས་པའི་རང་བཞིན་གྱི་འོད་ཀྱིས་ལྷ་རྣམས་ཀྱི་འོད་མོག་མོག་པོར་བྱེད་
པ་ལ་སོགས་པ་ལམ་ཤེས་ཀྱི་ཡན་ལག་དང་སློབ་མ་ཉན་ཐོས་ཀྱི་ལམ་ཤེས་པའི་ལམ་ཤེས།
བསེ་རུ་རང་སངས་རྒྱས་ཀྱི་ལམ་ཤེས་པའི་ལམ་ཤེས། བྱང་སེམས་ཀྱི་ལམ་ཤེས་པའི་
ལམ་ཤེས་ལ་གཉིས་ཀྱི་དང་པོ། འདི་དང་གཞན་པའི་ཡོན་ཏན་གྱི་ཕན་ཡོན་ཆེ་བ་མཐོང་
བའི་ལམ། ཐེག་ཆེན་སྒོམ་ལམ་གྱི་བྱེད་པ། མོས་པ་སྒོམ་ལམ། བསྟོད་བཀུར་བསྔགས་
པའི་ཡོན་ཏན། བསྔོ་བ་སྒོམ་ལམ། རྗེས་སུ་ཡི་རང་བ་ཡིད་ལ་བྱེད་པ་བླ་ན་མེད་པའི་
སྒོམ་ལམ། སྒྲུབ་པ་སྒོམ་ལམ། ཤིན་ཏུ་དག་པ་ཞེས་བྱ་བ་རྣམ་དག་སྒོམ་ལམ་རྣམས་



ཕར་ཕྱིན་རྩ་ཊིཀ
26
ཡོད་པའི་ཕྱིར། མཚོན་བྱེད་ཀྱི་ཆོས་དང་པོ་ལམ་ཤེས་ཀྱི་ཡན་ལག་ལ་ལམ་ཤེས་ཀྱི་
རྒྱུ་ངོ་བོ་འབྲས་བུ་གསུམ་གྱིས་བསྡུས་པ་གསུངས་པས་ཁ་ཅིག་ལམ་ཤེས་ཀྱི་ཡན་ལག་
ལ་སེམས་དཔའི་རྣལ་འབྱོར་གྱིས་ཁྱབ་པར་མཛད་པ་མི་ལེགས་སོ། །གཉིས་པ་ནི། བྱང་
ཆུབ་སེམས་དཔའ་མཁས་པ་རྣམས་ཀྱི་མངོན་རྟོགས་ལམ་ཤེས་པ་ཉིད་ནི་ཆོས་བཅུ་གཅིག་
གིས་མཚོན་པ་དེ་འདྲར་བཤད་དོ། །གསུམ་པ་ལ་གཞི་ཤེས་མཚོན་བྱེད་ཀྱི་ཆོས་དང་།
བསྟན་བཤད་སྦྱར་བའོ། །དང་པོ་ཡོད་དེ། །
ཤེས་པས་སྲིད་ལ་མི་གནས་ཤིང་། །སྙིང་རྗེས་ཞི་ལ་མི་གནས་དང་། །
ཐབས་མ་ཡིན་པས་རིང་བ་དང་། །ཐབས་ཀྱིས་རིང་བ་མ་ཡིན་ཉིད། ། །
མི་མཐུན་གཉེན་པོའི་ཕྱོགས་དག་དང་། །སྦྱོར་དང་དེ་ཡི་མཉམ་ཉིད་དང་། །
ཉན་ཐོས་ལ་སོགས་མཐོང་བའི་ལམ། །དེ་འདྲ་ཀུན་ཤེས་ཉིད་ཏུ་འདོད། །
ཤེས་པས་སྲིད་མཐའ་ལ་མི་གནས་པའི་ལམ་ཤེས། སྙིང་རྗེས་ཞི་མཐའ་ལ་མི་གནས་
པའི་ལམ་ཤེས། ཐབས་མ་ཡིན་པས་རིང་བའི་གཞི་ཤེས། ཐབས་ཀྱིས་རིང་བ་མ་ཡིན་
པའི་གཞི་ཤེས། མི་མཐུན་ཕྱོགས་ཀྱི་གཞི་ཤེས། གཉེན་པོ་ཕྱོགས་ཀྱི་གཞི་ཤེས། གཞི་
ཤེས་སྦྱོར་བ། སྦྱོར་བ་དེའི་མཉམ་ཉིད། ཐེག་དམན་གྱི་རྟོགས་རིགས་སུ་གནས་པའི་
མཐོང་བའིལམ་རྣམས་ཡོད་པའི་ཕྱིར། གཉིས་པ་ནི། རྣམ་གཞག་གི་རྟེན་ཉན་ཐོས་
ལ་སོགས་པ་ལ་བཞག་པའི་ཀུན་ཤེས་པ་ཉིད་ནི་ཆོས་དགུས་མཚོན་པ་དེ་ལྟར་འདོད་དོ།།
གཉིས་པ་སྦྱོར་བ་བཞི་ལ་བཞི་ལས། དང་པོ་རྣམ་རྫོགས་སྦྱོར་བ་ལ་མཚོན་བྱེད་
ཀྱི་ཆོས་དང་། བསྟན་བཤད་སྦྱར་བའོ། །དང་པོ་ལ་བཅུ་གཅིག་ཡོད་དེ། །
རྣམ་པ་སྦྱོར་བར་བཅས་རྣམས་དང་། །ཡོན་ཏན་སྐྱོན་ནི་མཚན་ཉིད་བཅས། །



27
སྐབས་དང་པོ།
ཐར་དང་ངེས་འབྱེད་ཆ་མཐུན་དང་། །སློབ་པ་ཕྱིར་མི་ལྡོག་པའི་ཚོགས། །
སྲིད་དང་ཞི་བ་མཉམ་ཉིད་དང་། །ཞིང་དག་བླ་ན་མེད་པ་ནི། །
རྣམ་ཀུན་མངོན་རྫོགས་རྟོགས་པ་སྟེ། །འདི་ནི་ཐབས་མཁས་བཅས་པ་ཡིན། །
བསྒོམ་བྱའི་རྣམ་པ། སྒོམ་བྱེད་ཀྱི་སྦྱོར་བར་བཅས་པ། སྦྱོར་བའི་ཡོན་ཏན། སྦྱོར་
བའི་སྐྱོན། སྦྱོར་བའི་མཚན་ཉིད་དང་བཅས་པ། ཐེག་ཆེན་ཐར་པ་ཆ་མཐུན། ཐེག་
ཆེན་ངེས་འབྱེད་ཆ་མཐུན། སློབ་པ་ཕྱིར་མི་ལྡོག་པའི་དགེ་འདུན། སྲིད་དང་ཞི་བ་
མཉམ་པ་ཉིད་ཀྱི་སྦྱོར་བ། ཞིང་དག་བླ་ན་མེད་པའི་སྦྱོར་བ། ཐབས་མཁས་པ་དང་
བཅས་པའི་སྦྱོར་བ་རྣམས་སུ་ཡོད་པའི་ཕྱིར། གཉིས་པ་ནི། ཆོས་བཅུ་གཅིག་པོ་དེ་
དག་རྣམ་ཀུན་མངོན་རྫོགས་རྟོགས་པའི་སྦྱོར་བ་མཚོན་པར་བྱེད་པའི་ཆོས་ཡིན་ནོ།།
གཉིས་པ་ལ་ཡང་གཉིས་ལས། དང་པོ།
དེ་ཡི་རྟགས་དང་རྣམ་འཕེལ་དང་། །བརྟན་དང་སེམས་ཀུན་གནས་པ་དང་། །
མཐོང་ཞེས་བྱ་དང་སྒོམ་པ་ཞེས། །བྱ་བའི་ལམ་ནི་སོ་སོ་ལ། ། །
རྣམ་པར་རྟོག་པ་རྣམ་བཞི་ཡི། །གཉེན་པོ་རྣམ་པ་བཞི་དང་ནི། །
བར་ཆད་མེད་པའི་ཏིང་ངེ་འཛིན། །ལོག་པར་སྒྲུབ་དང་བཅས་པ་ནི། །
རྩེ་མོའི་མངོན་རྟོགས་་་་། །
རྩེ་སྦྱོར་མཚོན་བྱེད་ཀྱི་ཆོས་ལ་བརྒྱད་ཡོད་དེ། རྩེ་སྦྱོར་ཐོབ་པ་དེའི་རྟགས་ཀྱིས་
མཚོན་པ་དྲོད་ཀྱི་རྩེ་སྦྱོར། བསོད་ནམས་རྣམ་པར་འཕེལ་བས་མཚོན་པ་རྩེ་མོའི་རྩེ་སྦྱོར།
གཞན་དོན་མི་ཕྱེད་པའི་བརྟན་པ་ཐོབ་པས་མཚོན་པ་བཟོད་པའི་རྩེ་སྦྱོར། སེམས་ཀུན་
ཏུ་གནས་པས་མཚོན་པ་ཆོས་མཆོག་རྩེ་སྦྱོར། མཐོང་ཞེས་བྱ་བ་དང་བསྒོམ་པ་ཞེས་



ཕར་ཕྱིན་རྩ་ཊིཀ་
༡ ༠
བྱ་བའི་ལམ་ནི་སོ་སོ་ལ་རྣམ་པར་རྟོག་པ་རྣམ་པ་བཞིས་བསྡུས་པའི་གཉེན་པོ་མཐོང་ལམ་
རྩེ་སྦྱོར། སྒོམ་ལམ་རྩེ་སྦྱོར། བར་ཆད་མེད་པའི་ཏིང་ངེ་འཛིན་བསལ་བྱ་ལོག་སྒྲུབ་
དང་བཅས་པ་རྣམས་ཡིན་པའི་ཕྱིར། གསུམ་པ།
པ་་༌་༌་མཐར་གྱིས་པ། །རྣམ་གསུམ་རྣམ་བཅུ་་་།།
མཐར་གྱིས་སྦྱོར་བ་མཚོན་བྱེད་ཀྱི་ཆོས་ཡོད་དེ། རྣམ་པ་གསུམ་དང་རྣམ་པ་བཅུ་ཡོད་
པའི་ཕྱིར། བཞི་པ།
སྐད་ཅིག་མ། །གཅིག་གིས་མངོན་རྫོགས་བྱང་ཆུབ་པ།།
མཚན་ཉིད་ཀྱིས་ནི་རྣམ་པ་བཞི།།
སྐད་ཅིག་མ་གཅིག་གིས་མངོན་པར་བྱང་ཆུབ་པའི་སྦྱོར་བ་མཚོན་བྱེད་ཀྱི་ཆོས་ཡོད་དེ།
མཚན་ཉིད་ཀྱིས་ནི་སྟེ་ལྡོག་པས་ཕྱེ་བ་རྣམ་པ་བཞི་ཡོད་པའི་ཕྱིར། སྐད་ཅིག་སྦྱོར་གང་
ཡིན་སྐད་ཅིག་སྦྱོར་བཞི་པོ་གང་རུང་དུ་མ་ངེས་ཏེ། རྒྱུན་མཐའི་སྦྱོར་བའི་ལམ་ལ་སྐད་
ཅིག་སྦྱོར་གྱིས་ཁྱབ། སྐད་ཅིག་སྦྱོར་བཞི་པོ་གང་རུང་ལ་རྒྱུན་མཐའི་བར་ཆད་མེད་
ལམ་གྱིས་ཁྱབ་པའི་ཕྱིར། དང་པོའི་སྒྲུབ་བྱེད་ནི། མཐར་གྱིས་སྦྱོར་གྱི་ས་མཚམས་
རྒྱུན་མཐའི་སྔ་ལོགས་བར་དུ་བཞག་པས་ཤེས་སོ། །གསུམ་པ་ཆོས་སྐུ་མཚོན་བྱེད་ཀྱི་
རྣམ་པ་བཞིར་ནི་ཡང་དག་པར་བརྗོད་དེ།
ངོ་བོ་ཉིད་ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་པ་ནི། །
ཆོས་སྐུ་མཛད་པ་དང་བཅས་པ། །རྣམ་པ་བཞིར་ནི་ཡང་དག་བརྗོད། །
ངོ་བོ་ཉིད་ཀྱི་སྐུ་དང་ལོངས་སྤྱོད་རྫོགས་པའི་སྐུ་དང་བཅས་པ་དང་། དེ་བཞིན་གཞན་
པ་སྤྲུལ་པའི་སྐུ་དང་། ཡེ་ཤེས་ཆོས་སྐུ་མཛད་པ་འཕྲིན་ལས་དང་བཅས་པ་རྣམས་ཡོད་



29
སྐབས་དང་པོ།
པའི་ཕྱིར། གསུམ་པ་བསྡུས་ཏེ་བསྟན་པ་ནི། ཚིགས་བཅད་བཅོ་ལྔ་ཡོད་པ་དེ་ལ་ཚིག་
ལེའུར་བྱས་པ་དང་པོ་གཉིས་ཀྱིས་ནི་ཆོས་ཅན། རྒྱན་གྱི་ལུས་མདོར་བསྟན་པ་ཡིན་
ཏེ༑ དངོས་པོ་བརྒྱད་ཀྱི་རྐང་གྲངས་ཙམ་དུ་བསྡུས་ནས་བསྟན་པའི་ཕྱིར། ཚིག་ལེའུར་
བྱས་པ་ལྷག་མ་བཅུ་གསུམ་གྱིས་ནི་ཆོས་ཅན། ལུས་རྒྱས་པར་བཤད་དེ། བརྒྱད་པོ་
དེ་དག་ཉིད་ཀྱི་དོན་བདུན་ཅུའི་རྐང་གྲངས་ཙམ་དུ་བསྡུས་ནས་བཤད་པའི་ཕྱིར། དེ་
ལྟར་ན་ཚིགས་བཅད་བཅོ་ལྔ་པོ་ཆོས་ཅན། ལུས་ལེགས་པར་བཤད་དེ། བསྡུས་པ་
དང་རྒྱས་པ་གཉིས་ཀྱི་སྒོ་ནས་བ་ཤད་པའི་ཕྱིར། བཞི་པ་ནི། བསྡུས་པའི་དོན་གྱི་ཚིག་
ལེའུར་བྱས་པ་བཅོ་ལྔ་པོ་འདི་རྣམས་ནི་ཆོས་ཅན། ཡན་ལག་རྒྱས་བཤད་འཆད་པའི་
སྔ་རོལ་དུ་འགྲེལ་པ་བྱེད་པ་བདག་གིས་རྣམ་པར་མ་བཀྲོལ་བའི་རྒྱུ་མཚན་ཡོད་དེ། ཡན་
ལག་རྒྱས་བཤད་ཀྱི་འགྲེལ་པ་དང་ཟློས་པའི་ཉེས་པར་འགྱུར་དུ་དོགས་ནས་མ་བཀྲོལ་
བའི་ཕྱིར། ཟློས་པའི་ཉེས་པར་འགྱུར་ཏེ། བསྟན་བཅོས་མཛད་པ་རྗེ་བཙུན་ཉིད་ཀྱིས།
སེམས་བསྐྱེད་པ་ནི་གཞན་དོན་ཕྱིར། །ཞེས་བྱ་བ་ལ་སོགས་པ་འཆད་པར་འགྱུར་བའི་
བསྟན་བཅོས་མཐའ་དག་གིས་ལུས་འདི་འཆད་པས་ཏེ་འཆད་ལ། དེ་དག་རྣམ་པར་
བཤད་པས་ལུས་འདི་བཤད་པར་བསམས་པ་སྟེ་བཤད་པར་འགྱུར་བའི་ཕྱིར། །
གསུམ་པ་ཚིག་དོན་ལ། མཁྱེན་པ་གསུམ་རྒྱས་པར་བཤད། སྦྱོར་བ་བཞི་རྒྱས་
པར་བཤད། ཆོས་སྐུ་རྒྱས་པར་བཤད་པའོ། དང་པོ་ལ། དོན་དུ་གཉེར་བྱ་རྣམ་མཁྱེན་
བཤད༑ དེར་བགྲོད་པའི་ལམ་ཤེས་བཤད། ལམ་ཤེས་རྣམ་པར་དག་བྱེད་ཀྱི་ཡན་
ལག་གཞི་ཤེས་བཤད་པའོ། །དང་པོ་ལ། འགྲེལ་བཀོད་པས་མཚམས་སྦྱར། ཆོས་
བཅུ་རྒྱས་པར་བཤད། སྐབས་བསྡུ་བའོ། །དང་པོ་ནི། དེ་ལྟར་བསྟན་བཅོས་ཀྱིས་



ཕར་ཕྱིན་རྩ་ཊིཀ
30
བསྡུས་པའི་དོན་ཀུན་བསྟན་ནས་སྐབས་བརྒྱད་ཀྱི་དང་པོར་རྣམ་མཁྱེན་འཆད་པའི་རྒྱ་
མཚན་ཡོད་དེ། རྒྱན་གྱི་གདུལ་བྱ་རྣམས་ཀྱིས་རྣམ་པ་ཐམས་ཅད་མཁྱེན་པ་ཉིད་ཐོབ་
པར་བྱ་དགོས་པའི་ཕྱིར་ཏེ། རྒྱན་གྱི་གདུལ་བྱ་བྱང་ཆུབ་སེམས་དཔའ་བྱང་ཆུབ་འདས་
པ་དང་། ད་ལྟར་གྱི་སངས་རྒྱས་རྣམས་གཤེགས་པའི་རྗེས་སུ་མཐུན་པར་ཐོབ་པར་འདོད་
པས་ཏེ་ཐོབ་བྱའི་འབྲས་བུའི་གཙོ་བོ་ཡིན་པའི་ཕྱིར། འོ་ན་རྣམ་མཁྱེན་དང་པོར་འཆད་
པ་ལ་སེམས་བསྐྱེད་དང་གདམས་ངག་སོགས་འཆད་པ་ཅི་ཡིན་ཞེ་ན། དེའི་རྒྱུ་མཚན་
ཡོད་དེ། རྣམ་མཁྱེན་དེ་སྡུད་པའི་ཚིག་ལེའུར་བྱས་པ་རྣམ་པར་བཤད་པའི་སྒོ་ནས་ཡུལ་
གྱིས་ཡུལ་ཅན་མཚོན་པར་བཞེད་པའི་ཕྱིར། གཉིས་པ་ལ་གསུམ། རྣམ་མཁྱེན་ཐོབ་
པའི་ཆེད་དུ་དམ་བཅའ་བའི་བསམ་པ་དམ་བཅའ་བཤད། དམ་བཅའི་དོན་སྒྲུབ་པའི་
ཐབས་སྟོན་པའི་གདམས་ངག་བཤད། གདམས་དོན་ཇི་ལྟར་སྒྲུབ་པའི་སྒྲུབ་པ་བཤད་
པའོ༑ ༑དང་པོ་ལ་དཀྱུས་མ་མཚན་ཉིད་དམིགས་པ་དང་བཅས་པ་བཤད་པ་དང་། འཕྲོས་
དོན་དབྱེ་བ་བཤད་པའོ། །དང་པོ་ལ་མཚན་ཉིད་དང་དེ་ངེས་བྱེད་ཀྱི་ཡན་ལག་དམིགས་
པ་བཤད་པའོ། །དང་པོ་ལ་མཚམས་སྦྱར་རྩ་བ། འགྲེལ་པ་འོ། །དང་པོ་ནི། ཐེག་པ་
ཆེན་པོར་སེམས་བསྐྱེད་པར་རང་གི་ངོ་བོ་དམིགས་པ་དང་བཅས་པ་བསྟན་པའི་ཕྱིར།
གཞུང་འདི་གསུངས། གཉིས་པ་ནི།
སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །
ཐེག་ཆེན་དུ་སེམས་བསྐྱེད་པ་ནི་ཆོས་ཅན། མཚན་ཉིད་ཁྱད་པར་ཅད་དང་ལྡན་ཏེ། སེམས་
ཅན་གཞན་སྡུག་བསྔལ་ལས་གྲོལ་བའི་དོན་གྱི་ཕྱིར་ཏུ་ཡང་དག་པར་རྫོགས་པའི་བྱང་
ཆུབ་འདོད་པ་དང་མཚུངས་ལྡན་གྱི་སེམས་ཁྱད་པར་ཅན་གྱི་མཚན་ཉིད་ཅན་ཡིན་པའི་



，
སྐབས་དང་པོ།
ཕྱིར༑ འདིར་སེམས་བསྐྱེད་ལ་འདོད་པའི་སྒྲས་བསྟན་པ་ནི་དགོས་པ་ཁྱད་པར་ཅན་
གྱི་དོན་དུ་ཡིན་ཏེ། གཞན་དོན་འདོད་པ་སེམས་བསྐྱེད་ཀྱི་རྒྱུ་དང་བྱང་ཆུབ་འདོད་པ་
གྲོགས་སུ་དགོས་པར་ཤེས་པའི་ཆེད་དོ། །དེས་ན་འདོད་དོ། །གང་བླ་ན་མེད་པའི་བྱང་
ཆུབ་བོ། །གང་གི་ཆེད་དུ་ན། གཞན་གྱི་དོན་དུའོ་ཞེས་སྦྱར་བ་ལྟར་ན་བྱང་ཆུབ་དང་
གཞན་དོན་གཉིས་ཀྱི་བྱང་ཆུབ་སྔོན་ལ་འབྱུང་ཡང་དེ་གཉིས་དོན་གཉེར་གྱི་བསམ་པ་
ནི་གོ་རིམས་བཟློག་སྟེ་གཞན་དོན་དོན་གཉེར་སྔོན་དུ་སྐྱེད་དགོས་པར་ཤེས་པར་བྱའོ།།
གསུམ་པ་ལ་ཚིག་དོན་དང་། རྩོད་པ་སྤང་བའོ། །དང་པོ་ནི། གཞན་གྱི་དོན་
གྱི་ཕྱིར་ཐོག་མར་རང་ཉིད་སངས་རྒྱས་སུ་གྲུབ་ནས་རིགས་ཅན་གསུམ་གྱི་སྐལ་བ་ཇི་
ལྟ་བ་བཞིན་དུ་འབད་པར་བྱའོ་སྙམ་དུ་སེམས་བསྐྱེད་པ་ཆོས་ཅན། རྣམ་པ་གཉིས་སུ་
ཡོད་དེ། གཞན་གྱི་དོན་དུ་ཡང་དག་པར་རྫོགས་པའི་བྱང་ཆུབ་འདོད་པའི་མཚན་ཉིད་
ཞུགས་པའི་སྨོན་པ་སེམས་བསྐྱེད་དང་། འཇུག་པའི་སེམས་བསྐྱེད་ཀྱི་བོ་ངོ་ཉིད་རྣམ་
པ་གཉིས་ཡོད་པའི་ཕྱིར། གཉིས་པ་ལ། རྩོད་པ་དང་། ལན་གཉིས། དང་པོ་ནི། ཁོ་
ན་རེ། ཡང་དག་པར་རྫོགས་པའི་བྱང་ཆུབ་འདོད་པ་ཉིད་ནི་ཆོས་ཅན། ཇི་ལྟར་ན་
སེམས་བསྐྱེད་པ་ཡིན་པར་འགྱུར་ཏེ། ཡིན་པ་མི་འཐད་པར་ཐལ། སེམས་བྱུང་ཡིན་
པའི་ཕྱིར། ཁྱབ་སྟེ། བྱང་ཆུབ་འདོད་པ་ནི་དེ་དོན་དུ་གཉེར་བ་དགེ་བའི་ཆོས་ལ་འདུན་
པ་ཡུལ་ངེས་ལྔའི་ནང་ཚན་དུ་གྱུར་པའི་སེམས་ལས་བྱུང་བ་ཡིན་ལ། སེམས་བསྐྱེད་
པ་ནི་སེམས་གང་ཞིག་ཡུལ་ཁྱད་པར་དུ་འཕགས་པ་དོན་གཉིས་སྣང་བ་ཅན་འབྱང་བ་
མ་ཡིན་ནམ་སྟེ་ཡིན་པའི་ཕྱིར་ཞེ་ན། འདི་ལྟར་རྩོད་པ་པོའི་བསམ་པ་ལ་འདོད་པ་སེམས་
བསྐྱེད་ཀྱི་མཚན་ཉིད་དུ་བཞག་པར་གོ་ནས་མཚན་ཉིད་དེ་གང་ལ་ཞུགས་པའི་མཚན་



32
ཕར་ཕྱིན་རྩ་ཊིཀ
གཞི་འདོད་པ་དེ་སེམས་བསྐྱེད་དུ་ཁས་ལེན་དགོས་སྙམ་དུ་རྩོད་པར་སྣང་བས་ཁ་ཅིག་
ཁས་ལེན་མེད་པའི་རྩོད་པ་བཀོད་པར་འདོད་པ་མི་འཐད་ལ། ཐལ་བ་དེའི་ཁྱབ་པ་སློབ་
དཔོན་གྱིས་ཀྱང་ཞལ་གྱིས་བཞེས་པས་སེམས་བྱུང་འགལ་བར་བསྟན་གྱི་རྫས་ཐ་དད་
དུ་མ་བསྟན་ནོ།
གཉིས་པ་ལ། གཞན་དོན་འདོད་པའི་མིང་གིས་བཏགས་པ་དང༌། བྱུང་ཆུབ་
འདོད་པའི་མིང་གིས་བཏགས་པའོ། །དང་པོ་ནི། སེམས་བྱུང་ཡིན་ན་སེམས་བསྐྱེད་
མ་ཡིན་དགོས་པ་བདེན་མོད་ཀྱི་འོན་ཀྱང་ཐེག་ཆེན་སེམས་བསྐྱེད་ཀྱི་མཚན་ཉིད་སྟོན་
པའི་སྐབས་འདིར་ཆོས་ཅན། སེམས་སེམས་བྱུང་གི་གཞི་མཐུན་ཁས་བླངས་པའི་ཉེས་
པ་མེད་དེ། སེམས་བསྐྱེད་ལ་འདོད་པའི་མིང་གིས་ཉེ་བར་བཏགས་པ་ལ་བརྟེན་པ་ཡིན་
པའི་ཕྱིར། འདོགས་པའི་རྒྱུ་མཚན་ཡོད་དེ། རྒྱུའི་མིང་གིས་འབྲས་བུ་ལ་བཏགས་ནས་
བསྟན་པ་ཡིན་པའི་ཕྱིར། དེ་གཉིས་རྒྱུ་འབྲས་སུ་འགྱུར་ཏེ། དགེ་བའི་ཆོས་ལ་འདུན་
པའི་མཚན་ཉིད་ཀྱི་གཞན་དོན་དོན་གཉེར་ཡོད་ན། དེའི་རྗེས་སུ་བྱང་ཆུབ་ཀྱི་སེམས་
བསྐྱེད་པ་འབྱུང་། དེ་སྔོན་དུ་མ་སོང་ན་སེམས་བསྐྱེད་མི་འབྱུང་བའི་ཕྱིར། མིང་གིས་
བཏགས་པ་ལ་དགོས་པ་ཡོད་དེ། དེ་ལྟར་གཞན་དོན་དོན་དུ་གཉེར་བའི་བྱང་ཆུབ་སེམས་
དཔའི་རྒྱུད་ལ་སྤྱོད་པའི་རྟེན་སེམས་བསྐྱེད་དང་། སྤྱོད་པ་དངོས་དགེ་བའི་ཆོས་ཐམས་
ཅད་འཕེལ་བར་འགྱུར་རོ་ཞེས་ཤེས་པར་བྱ་བའི་ཆེད་ཡིན་པའི་ཕྱིར། དངོས་ལ་གནོད་
བྱེད་ནི་རྩོད་ལན་དེ་ཉིད་དོ། །
ཁ་ཅིག་སྐབས་འདིའི་དོན་གཉེར་གྱི་འདུན་པ་བྱང་ཆུབ་དོན་གཉེར་ལ་འཆད་པ་ཡོད་
ཀྱང་༑ གཞན་དོན་དོན་གཉེར་གྱི་འདུན་པ་ལ་བྱ་བ་ཡིན་ཏེ། སེམས་བསྐྱེད་ལ་སྙིང་



33
སྐབས་དང་པོ།
རྗེ་སྔོན་དུ་འགྲོ་དགོས་པར་ཤེས་པའི་ཆེད་ཡིན་ནོ། །གཉིས་པ་ནི། ལན་གྱི་རྣམ་པ་གཅིག་
ཏུ་འབྲས་བུ་ལ་རེ་བ་འཆའ་བའི་སྨོན་ལམ་ནི་དོན་དུ་གཉེར་བ་སྟེ་ཡང་དག་པར་རྫོགས་
པའི་བྱང་ཆུབ་འདོད་པ་ཉིད་ཡིན་ལ། སེམས་བསྐྱེད་པ་ཆོས་ཅན། བྱང་ཆུབ་དོན་གཉེར་
གྱི་འདུན་པའི་མིང་གིས་འདོགས་པའི་རྒྱུ་མཚན་ཡོད་དེ། དེ་དང་མཚུངས་ལྡན་ལྔའི་
སྒོ་ནས་ལྷན་ཅིག་སྤྱོད་པའི་ཕྱིར། དེའི་སྒྲར་བསྟན་པ་ནི་དགོས་པ་དང་བཅས་ཏེ། དེ་
ལྟར་ན་བྱང་ཆུབ་སེམས་དཔའ་རྣམས་ལ་སྨོན་ལམ་དང་ལྡན་པའི་སེམས་དེ་སྐྱེ་བོ་ཞེས་
བྱ་བར་ཤེས་པར་བྱ་བའི་ཕྱིར་དུ་ཡིན་པའི་ཕྱིར། དངོས་ལ་གནོད་བྱེད་ནི་སྔར་ལྟརོ།།
གཉིས་པ་དེ་ངེས་པའི་ཡན་ལག་དམིགས་པ་བཤད་པ་ལ་དྲི་བ་དང་ལན་ནོ། །དང་
པོ་ནི། དྲི་བ་སྔ་མར་མ་ཟད་ཡང་འབྲས་བུ་གང་འདོད་པའི་བདག་ཉིད་ཡང་དག་པར་
རྫོགས་པའི་བྱང་ཆུབ་དེ་ནི་གང་ཡིན། གང་གི་དོན་དུ་སེམས་བསྐྱེད་པ་གཞན་གྱི་དོན་
ནི་གང་ཡིན་ཞེ་ན། གཉིས་པ་ལ་རྩ་འགྲེལ་གཉིས་ལས། དང་པོ་ནི། །
དེ་དང་དེ་ནི་མདོ་བཞིན་དུ། །བསྡུས་དང་རྒྱས་པའི་སྒོ་ནས་བརྗོད། །
དམིགས་ཡུལ་བྱང་ཆུབ་དེ་དང་གཞན་དོན་དེ་ནི་ཆོས་ཅན། ཡུམ་གསུམ་ཀ་ལས་བསྡུས་
པ་དང་རྒྱས་པའི་སྒོ་ནས་བརྗོད་དེ། ཡུམ་བར་མའི་མདོ་བཞིན་ད་གཞན་གཉིས་ཀྱིས་
ཀྱང་དོན་ཚང་བར་བསྟན་པའི་ཕྱིར་མདོ་བཞིན་དུ་ཞེས་པ་ཡུམ་བར་མ་ཡིན་པ་ནི་འདིའི་
ཐད་ཀྱི་འགྲེལ་ཆེན་དུ་འཕགས་པ་སྟོང་ཕྲག་ཉི་ཤུ་ལྔ་པའི་མདོ་ཇི་ལྟ་བ་བཞིན་དུ་བརྗོད་
པར་བྱའོ། །ཞེས་འབྱུང་བས་ཤེས་ཏེ། སྡོང་པོ་བཀོད་པ་སོགས་ལ་འཆད་པ་ནི་ནོར་
བའོ༑ ༑
གཉིས་པ་ལ་དམིགས་ཡུལ་གཉིས་བཤད་པ། དེ་ཉིད་གྲུབ་ཟིན་པར་བསྟན་པ།



34
ཕར་ཕྱིན་རྩ་ཊིཀ
ཁུངས་གཞན་མི་འདྲེན་པའི་རྒྱུ་མཚན་ནོ། །དང་པོ་ནི། རྒྱལ་བའི་ཡུམ་རྣམ་པ་གསུམ་
ཆར་ལས་ཀྱང་སེམས་བསྐྱེད་ཀྱི་དམིགས་ཡུལ་ཡང་དག་པར་རྫོགས་པའི་བྱང་ཆུབ་དང་
གཞན་གྱི་དོན་གཉིས་བསྟན་ཏེ་ཡུམ་བར་མའི་མདོའི་དོན་དང་མི་འགལ་བར་ཏེ་མཐུན་
པར་རྒྱས་བསྡུས་གཉིས་ལས་ཀྱང་བསྡུས་པ་དང་རྒྱས་པའི་སྒོ་ནས་བསྟན་པའི་ཕྱིར། རྒྱས་
བསྡུས་གཉིས་སུ་དམིགས་ཡུལ་གཉིས་སྟོན་པའི་ངག་མེད་པ་མ་ཡིན་ཏེ། ཡུམ་བར་མ་
ལས་བྱང་ཆུབ་མདོར་བསྟན་པ་དང་རྒྱས་པར་བཤད་པ་ཤེས་པར་བྱེད་པའི་དོན་ཅན་
གྱི་ངག་དང་། ཡུམ་བར་མ་ལས་གཞན་དོན་མདོར་བསྟན་རྒྱས་བཤད་ཀྱི་དོན་རབ་
ཏུ་སྟོན་པ་ལྷུར་བྱེད་པའི་ཡུམ་རྒྱས་པའི་ངག་དང་། བསྡུས་པ་ལས་རབ་འབྱོར་བྱང་
ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལས་བརྩམས་
ཏེ་སྤོབས་པར་བྱོས་ཤིག་ཅེས་པའི་ངག་གིས་བསྟན་པའི་ཕྱིར། ཡུམ་བར་མ་ལས་བྱང་
ཆུབ་བསྟན་ཏེ། ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་འཚང་
རྒྱ་བར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པར་བྱའོ་ཞེས་བྱང་ཆུབ་
མདོར་བསྟན་པ་དང་། སྦྱིན་པ་ལ་སོགས་པ་ཕར་ཕྱིན་དྲུག་ཐམས་ཅད་ལ་སྦྱིན་པར་
བྱ་བ་དང་། སྦྱིན་པ་པོ་དང་། ལེན་པ་པོ་ལ་སོགས་པ་མི་དམིགས་པར་སྒྲུབ་པར་བྱའོ་
ཞེས་བྱང་ཆུབ་རྒྱས་པར་བཤད་པའི་ཕྱིར། ཡུམ་བར་མ་ལས་གཞན་དོན་བསྟན་ཏེ།
སེམས་ཅན་ཐམས་ཅད་སྐལ་བ་ཇི་ལྟ་བ་བཞིན་དུ་མྱ་ངན་ལས་འདའ་བར་འདོད་པས་
ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་ཞེས་མདོར་བསྟན། སེར་སྣ་ཅན་
ལ་སོགས་པ་རྣམས་སྦྱིན་པ་སོགས་ལ་དགོད་པར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་
པ་འདི་ཉིད་ལ། སྒྲུབ་པར་བྱའོ་ཞེས་བྱ་བ་ལ་སོགས་པས་གཞན་དོན་ཐབས་ཀྱི་སྒོ་ནས་



35
སྐབས་དང་པོ།
རྒྱས་པར་བཤད་པའི་ཕྱིར། གཉིས་པ་ནི། དེ་ལྟར་སེམས་བསྐྱེད་པ་ནི་གཞན་གྱི་དོན་
གྱི་ཕྱིར་ཡང་དག་པར་རྫོགས་པའི་བྱང་ཆུབ་འདོད་པའི་བདག་ཉིད་ཡིན་པར་ཤེས་པར་
བྱ་སྟེ། གོང་དུ་བསྒྲུབས་པའི་ཕྱིར། གསུམ་པ་ནི། གཙུག་ལག་གི་གཞུང་གསུང་རབ་
ལས་སྐབས་ཀྱི་དོན་སེམས་བསྐྱེད་ཀྱི་དམིགས་ཡུལ་གཉིས་སྟོན་པ་ལྷུར་ལེན་པ་ནི་ཡུམ་
གསུམ་པོ་ཐམས་ཅད་ལས་ཀྱང་གསུངས་མོད་ཀྱི། འགྲེལ་པ་འདིར་ཁུངས་ཉིད་དུ་མ་
བྲིས་སོ་སྟེ་མི་འདྲེན་པའི་རྒྱུ་མཚན་ཡོད་དེ། ཚིག་མངས་སུ་དོགས་ནས་མ་དྲངས་པའི་
ཕྱིར༑
གཉིས་པ་འཕྲོས་དོན་དབྱེ་བ་བཤད་པ་ལ། མཚམས་སྦྱར། རྩ་བ། འགྲེལ་
པའོ༑ ༑དང་པོ་ནི། དེ་ལྟར་སེམས་བསྐྱེད་པ་དམིགས་པ་དང་རང་གི་ངོ་བོ་དང་བཅས་
པ་བརྗོད་ནས། ད་ནི་སེམས་བསྐྱེད་དེའི་རབ་ཏུ་དབྱེ་བ་རྣམ་པ་ཉི་ཤུ་རྩ་གཉིས་བར་སྐབས་
ཀྱི་ཚིགས་སུ་བཅད་པས་འཆད། གཉིས་པ་ནི། །
དེ་ཡང་ས་གསེར་ཟླ་བ་མེ། །གཏེར་དང་རིན་ཆེན་འབྱུང་གནས་མཚོ། །
རྡོ་རྗེ་རི་སྨན་བཤེས་གཉེན་དང་། །ཡིད་བཞིན་ནོར་བུ་ཉི་མ་གླུ། །
རྒྱལ་པོ་མཛོད་དང་ལམ་པོ་ཆེ། །བཞོན་པ་བཀོད་མའི་ཆུ་དང་ནི། །
སྒྲ་སྙན་ཆུ་བོ་སྤྲིན་རྣམས་ཀྱིས། །རྣམ་པ་ཉི་ཤུ་རྩ་གཉིས་སོ། །
དེ་ཡང་སེམས་བསྐྱེད་པ་ནི་རྣམ་པ་ཉི་ཤུ་རྩ་གཉིས་ཡོད་དེ། ས་ལྟ་བུའི་སེམས་བསྐྱེད་
ནས་སྤྲིན་ལྟ་བུའི་སེམས་བསྐྱེད་ཀྱི་བར་ཡོད་པའི་ཕྱིར། གསུམ་པ་ལ་དཔེ་ཉེར་གཉིས་
ཀྱིས་དོན་ཉེར་གཉིས་མཚོན་པའི་ཚུལ་དང་། ས་མཚམས་སོ། དང་པོ་ལ། རྒྱས་
པར་བཤད་པ་དང་། དོན་བསྡུ་བའོ། །དང་པོ་ནི། དེ་ཡང་ས་གསེར་ཟླ་བ་མེ་ཞེས་བྱ་



36
ཕར་ཕྱིན་རྩ་ཊིཀ
བ་དག་གིས་སེམས་བསྐྱེད་ཉེར་གཉིས་བཤད་ལ། དེའི་ཚུལ་ནི་འདུན་པ་དང་མཚུངས་
ལྡན་གྱི་སེམས་བསྐྱེད་ཆོས་ཅན། གྲངས་བཞིན་དུ་ས་ལྟ་བུ་ཡིན་ཏེ། དགེ་བའི་ཆོས་
དཀར་པོ་ཐམས་ཅད་ཀྱི་གཞིའི་དངོས་པོ་ཡིན་པའི་ཕྱིར། བསམ་པ་དང་ལྡན་པའི་སེམས་
བསྐྱེད་པ་ནི། གསེར་བཟང་པོ་ལྟ་བུ་ཡིན་ཏེ། བྱང་ཆུབ་མ་ཐོབ་ཀྱི་བར་དུ་ངོ་བོ་གཞན་
དུ་མི་འགྱུར་བའི་ཕྱིར། ལྷག་པའི་བསམ་པ་དང་ལྡན་པ་ནི། ཟླ་བ་ཚེས་པ་ལྟ་བུ་ཡིན་
ཏེ༑ དྲན་པ་ཉེར་བཞག་སོགས་དགེ་བའི་ཆོས་མཐའ་དག་རྣམ་པ་འཕེལ་བར་འགྱུར་
བའི་ཕྱིར། མཁྱེན་གསུམ་རྗེས་མཐུན་པ་སྒོམ་པའི་སྦྱོར་བ་དང་ལྡན་པ་ནི་མེ་ལྟ་བུ་ཡིན་
ཏེ༑ ཐམས་ཅད་མཁྱེན་པ་ཉིད་གསུམ་གྱི་སྒྲིབ་པའི་བུད་ཤིང་མངོན་འགྱུར་བ་བསྲེག་
པའི་ཕྱིར། སྦྱིན་པའི་ཕར་ཕྱིན་གྱི་ཉམས་ལེན་དང་ལྡན་པ་ནི། གཏེར་ཆེན་པོ་ལྟ་བུ་
ཡིན་ཏེ། ལོངས་སྤྱོད་ཀྱིས་སེམས་ཅན་ཐམས་ཅད་ཚིམ་པར་བྱེད་པའི་ཕྱིར། ཚུལ་
ཁྲིམས་དང་ལྡན་པ་ནི། རིན་པོ་ཆེའི་འབྱུང་ཁུངས་ཀྱིས་གནས་ལྟ་བུ་ཡིན་ཏེ། ཡོན་
ཏན་རིན་པོ་ཆེའི་རྟེན་གྱི་དངོས་པོ་བྱེད་པའི་ཕྱིར། བཟོད་པ་དང་ལྡན་པ་ནི་རྒྱ་མཚོ་ཆེན་
པོ་ལྟ་བུ་ཡིན་ཏེ། གནོད་པ་སོགས་སྡུག་བསྔལ་གྱི་མི་འདོད་པ་ཐོག་ཏུ་བབས་པས་མི་
འཁྲུག་པའི་ཕྱིར། བརྩོན་འགྲུས་དང་ལྡན་པ་ནི་རྡོ་རྗེ་ལྟ་བུ་ཡིན་ཏེ། ལམ་ལ་ཡིད་ཆེས་
པ་བརྟན་པས་མི་ཕྱེད་པའི་ཕྱིར། བསམ་གཏན་དང་ལྡན་པ་ནི་རིའི་རྒྱལ་པོ་ལྟ་བུ་ཡིན་
ཏེ༑ ཏིང་ངེ་འཛིན་བརྟན་པས་དམིགས་པའི་རྣམ་པར་གཡེང་བས་མི་བསྐྱོད་པའི་ཕྱིར།
ཤེས་རབ་དང་ལྡན་པ་ནི་སྨན་ལྟ་བུ་ཡིན་ཏེ། ཉོན་མོངས་པ་དང་ཤེས་བྱའི་སྒྲིབ་པའི་
ནད་ཐམས་ཅད་རབ་ཏུ་ཞི་བར་བྱེད་པའི་ཕྱིར། ཐབས་ལ་མཁས་པ་དང་ལྡན་པ་ནི་དགེ་
བའི་བཤེས་གཉེན་ལྟ་བུ་ཡིན་ཏེ། ཚད་མེད་བཞིས་གནས་སྐབས་ཐམས་ཅད་དུ་སེམས་



37
སྐབས་དང་པོ།
ཅན་གྱི་དོན་ཡོངས་སུ་མི་གཏོང་བའི་ཕྱིར། སྨོན་ལམ་དང་ལྡན་པ་ནི་ཡིད་བཞིན་གྱི་
ནོར་བུ་ལྟ་བུ་ཡིན་ཏེ། མངོན་ཤེས་ལྔས་ཇི་ལྟར་སྨིན་པའི་འབྲས་བུ་འགྲུབ་པའི་ཕྱིར། སྟོབས་
དང་ལྡན་པ་ནི་ཉི་མ་ལྟ་བུ་ཡིན་ཏེ། བསྡུ་དངོས་བཞིས་གདུལ་བྱ་ཡོངས་སུ་སྨིན་པར་
བྱེད་པའི་ཕྱིར། ཡེ་ཤེས་ཀྱི་ཕ་རོལ་ཏུ་ཕྱིན་པ་དང་ལྡན་པ་ནི། ཆོས་ཀྱི་སྒྲ་དབྱངས་
སྙན་པ་ལྟ་བུ་ཡིན་ཏེ། སོ་སོ་ཡང་དག་པར་རིག་པ་བཞིས་གདུལ་བྱ་འདུན་པར་བྱེད་
པའི་ཆོས་སྟོན་པའི་ཕྱིར། མངོན་པར་ཤེས་པ་དང་ལྡན་པ་ནི་རྒྱལ་པོ་ཆེན་པོ་ལྟ་བུ་ཡིན་
ཏེ༑ མཐུ་ཐོགས་པ་མེད་པས་གཞན་གྱི་དོན་སྒྲུབ་པའི་ཕྱིར། བསོད་ནམས་དང་ཡེ་
ཤེས་དང་ལྡན་པ་ནི་བང་མཛོད་ལྟ་བུ་ཡིན་ཏེ། བསོད་ནམས་དང་ཡེ་ཤེས་ཀྱི་ཚོགས་
མང་པོའི་མཛོད་ལྟ་བུ་ཡིན་པའི་ཕྱིར། བྱང་ཆུབ་ཀྱི་ཕྱོགས་དང་མཐུན་པའི་ཆོས་སོ་
བདུན་དང་ལྡན་པ་ནི་ལམ་པོ་ཆེ་ལྟ་བུ་ཡིན་ཏེ། དུས་གསུམ་གྱི་འཕགས་པ་ཐམས་ཅད་
ལམ་དེ་ནས་གཤེགས་ཤིང་རྗེས་སུ་གཤེགས་པའི་ཕྱིར། སྙིང་རྗེ་དང་ལྷག་མཐོང་དང་
ལྡན་པ་ནི། བཞོན་པ་ལྟ་བུ་ཡིན་ཏེ། འཁོར་བ་དང་མྱ་ངན་ལས་འདས་པ་གང་དུ་ཡང་
མི་ལྟུང་བས་བདེ་བླག་ཏུ་འགྲོ་བའི་ཕྱིར། གཟུངས་དང་སྤོབས་པ་དང་ལྡན་པ་ནི་བཀོད་
མའི་ཆུ་ལྟ་བུ་ཡིན་ཏེ། སྔར་ཐོས་པ་དང་མ་ཐོས་པའི་ཆོས་འཛིན་པས་མི་ཟད་པའི་ཕྱིར།
ཆོས་ཀྱི་སྡོམ་བཞིའི་དགའ་སྟོན་དང་ལྡན་པ་ནི། སྒྲ་སྙན་པ་ལྟ་བུ་ཡིན་ཏེ། ཐར་པ་འདོད་
པའི་གདུལ་བྱ་ལ་འཁོར་བ་ལས་གྲོལ་བར་བྱེད་པའི་སྙན་པ་སྒྲོག་པའི་ཕྱིར། བགྲོད་པ་
གཅིག་པའི་ལམ་དང་ལྡན་པ་ནི་ཆུ་བོའི་རྒྱུན་ལྟ་བུ་ཡིན་ཏེ། གདུལ་བྱ་ཐུན་མོང་དུ་འདུལ་
བའི་ནུས་པ་ཐོབ་པས་གཞན་གྱི་དོན་བྱ་བ་ཐ་མི་དད་པའི་ཕྱིར། ཆོས་ཀྱི་སྐུ་དང་མཚུངས་
པར་ལྡན་པའི་སེམས་བསྐྱེད་པ་ནི་སྤྲིན་ལྟ་བུ་ཡིན་ཏེ། དགའ་ལྡན་གྱི་གནས་ན་བཞུགས་



38
ཕར་ཕྱིན་རྩ་ཊིཀ
པ་དང་། ཡུམ་གྱི་ལྷུམས་སུ་འཇུག་པ་ལ་སོགས་པ་མཛད་པ་བཅུ་གཉིས་དུས་ཀུན་ཏུ་
སྟོན་པར་རུང་བ་ཉིད་ཀྱིས་ཕྱིར། གཉིས་པ་དོན་བསྡུ་བ་ནི། དེ་ཡང་ས་གསེར་ཟླ་བ་
མེ་ཞེས་བྱ་བ་ལ་སོགས་པའི་དཔེས་སེམས་བསྐྱེད་པ་ཉི་ཤུ་རྩ་གཉིས་བཤད་པ་ཡིན་ཏེ། སྔར་
བཤད་པའི་སྒོ་ནས་འཕངས་པ་དེ་ལྟར་ཡིན་པའི་ཕྱིར། གཉིས་པ་ལ། ས་མཚམས་སོ་
སོར་བཤད་པ་དང་། ལམ་ཀུན་བསྡུ་བར་བསྟན་པའོ།
དང་པོ་ནི། སེམས་བསྐྱེད་ཉེར་གཉིས་ཡོད་པ་དེ་ལ་དང་པོ་གསུམ་ནི་ཆོས་ཅན། ལས་
དང་པོ་བའི་སས་བསྡུས་ཏེ། ཐེག་ཆེན་གྱི་ཚོགས་ལམ་ཆེན་པོ་འབྲིང་ཆུང་ངུ་ཉིད་ཀྱིས་
རིམ་བཞིན་དུ་བསྡུས་པའི་ཕྱིར། དེའི་འོག་ཏུ་སྦྱོར་བ་དང་ལྡན་པའི་སེམས་བསྐྱེད་པ་
གཅིག་གི་ནི་ས་དང་པོ་ལ་འཇུག་པའི་ལམ་གྱིས་བསྡུས་ཏེ། ཐེག་ཆེན་གྱི་སྦྱོར་ལམ་གྱིས་
བསྡུས་པའི་ཕྱིར། དེའི་འོག་ཏུ་སེམས་བསྐྱེད་པ་བཅུ་ནི། རབ་ཏུ་དགའ་བ་ལ་སོགས་
པ་ས་བཅུས་བསྡུས་ཏེ། རིམ་པ་བཞིན་དུ་ས་བཅུའི་ངོ་བོར་གྱུར་པའི་མཐོང་བ་དང་།
སྒོམ་པའི་ལམ་གྱི་སྤྱོད་ཡུལ་ཅན་ཡིན་པའི་ཕྱིར། དེའི་འོག་ཏུ་མངོན་ཤེས་དྲུག་དང་
ལྡན་པ་སོགས་སེམས་བསྐྱེད་པ་ལྔ་ནི་ཁྱད་པར་གྱི་ལམ་གྱིས་བསྡུས་ཏེ། དག་པ་ས་གསུམ་
གྱིས་བསྡུས་པའི་ཕྱིར། དེའི་འོག་ཏུ་སེམས་བསྐྱེད་པ་ཐ་མ་གསུམ་ནི་སངས་རྒྱས་ཀྱི་
སས་བསྡུས་ཏེ། སངས་རྒྱས་ཀྱི་སའི་སྦྱོར་བ་དང་དངོས་དང་མཇུག་གི་སྒོ་ནས་རིམ་
པ་བཞིན་བསྡུས་པའི་ཕྱིར། །
གཉིས་པ་ནི། སེམས་བསྐྱེད་པའི་རབ་ཏུ་དབྱེ་བ་ནི་ལས་དང་པོ་བའི་ས་ནས་བཟུང་
སྟེ་སངས་རྒྱས་ཀྱི་སའི་བར་གྱིས་བསྡུས་པ་ཡིན་ཏེ། གོང་དུ་བཤད་པ་དེ་ལྟར་ནའི་ཕྱིར།
འོ་ན་སྐབས་འདིར་སེམས་བསྐྱེད་ཉེར་གཉིས་དང་ལམ་ལྔ་སྦྱར་བྱུང་བ་དང་། རྣམ་བཤད་



39
སྐབས་དང་པོ།
ཀྱི་གསུང་རིགས་ལ་ལམ་དེ་དང་དེའི་སྐབས་ཀྱི་སེམས་བསྐྱེད་ཡིན་པ་འདྲ་བ་ཞིག་འདུག་
པ་དེ་དང་དེར་ངེས་སམ་ཞེ་ན། དེ་ནི་སེམས་བསྐྱེད་དེ་དང་དེ་བསྟན་པའི་མདོས་ལམ་
ལྔ་དེ་དང་དེ་སྦས་དོན་ལ་འཕངས་ནས་བསྟན་པ་ལ་དགོངས་ཀྱི་དེར་ངེས་པ་མ་ཡིན་ཏེ།
ས་བཅུ་པའི་སྐབས་སུ་ཆོས་དཀར་པོ་ཐམས་ཅད་ཀྱི་རྟེན་བྱེད་པའི་སེམས་བསྐྱེད་ས་ལྟ་
བུ་ཡོད་ཅིང་། སྤྲིན་ལྟ་བུའི་སེམས་བསྐྱེད་ཀྱང་ཡོད་པའི་ཕྱིར། སངས་རྒྱས་སའི་སྦྱོར་
དངོས་མཇུག་གསུམ་ནི་དང་པོ་ས་བཅུ་ཐ་མའི་བར་ཆད་མེད་ལམ་གྱི་སྐབས་དང་། ཕྱི་
མ་གཉིས་སངས་རྒྱས་ཀྱི་མཉམ་གཞག་དང་རྗེས་ཐོབ་ཏུ་གསེར་ཕྲེང་ལས་བཤད་དོ།།
གཉིས་པ་དམ་བཅའི་དོན་སྒྲུབ་པའི་ཐབས་སྟོན་པའི་གདམས་ངག་བཤད་པ་ལ། དངོས་
དང་༑ གདམ་ངག་གི་དོན་བསྒོམས་པས་སྟོང་ཉིད་ལ་དམིགས་པའི་སྒོམ་བྱུང་སྐྱེས་
པའི་ཐོག་མ་བཤད་པའོ། །
དང་པོ་ལ། མཚམས་སྦྱར་བ་དང་། དོན་བཤད་པའོ། །དང་པོ་ནི། སེམས་
བསྐྱེད་ཀྱི་དབྱེ་བ། མཚན་ཉིད་དང་དམིགས་པ་སྟོན་པའི་ཞར་ལ་བརྗོད་ནས་དེའི་རྗེས་
སུ་གདམས་ངག་འཆད། དེ་ལྟར་བྱང་ཆུབ་ཀྱི་སེམས་དང་པོ་ལ་སོགས་པ་གསུམ་བསྐྱེད་
པའི་བྱང་ཆུབ་སེམས་དཔའ་གདམ་ངག་ཉན་པའི་དུས་ཇི་ལྟ་བ་བཞིན་དུ་དོན་དུ་གཉེར་
འར་བྱེད་པ་ལ་མཆོག་གི་སྤྲུལ་སྐུས་ཐེག་ཆེན་གྱི་གདམ་ངག་འདོམས་པར་མཛད་པ་ནི་
དགོས་པ་དང་བཅས་ཏེ། སྔར་མ་ཐོབ་པའི་བྱང་ཆུབ་ཀྱི་སེམས་བསྐྱེད་པ་དང་། དེས་
འཕངས་པའི་ཆོས་སྦྱོར་བ་ཕུན་ཚོགས་ཞི་ལྷག་སོགས་འགྲུབ་པར་བྱ་བའི་ཕྱིར་དང་། ཡོན་
ཏན་ཐོབ་པ་མི་ཉམས་པར་ཡོངས་སུ་བསྲུང་བའི་དོན་གྱི་མངོན་པར་འཕེལ་བར་བྱ་བའི་
ཕྱིར་དུ་ཡིན་པའི་ཕྱིར། གཉིས་པ་ལ། སྤྱིའི་དབྱེ་བ་དང་། དགེ་འདུན་དཀོན་མཆོག་



40
ཕར་ཕྱིན་རྩ་ཊིཀ
4 0
བྱེ་བྲག་ཏུ་བཤད་པའོ། །དང་པོ་ལ། རྩ་བ་དང་འགྲེལ་པ། དོན་བསྡུ་བའོ། །
དང་པོ་ནི།
སྒྲུབ་དང་བདེན་པ་རྣམས་དང་ནི། །སངས་རྒྱས་ལ་སོགས་དཀོན་མཆོག་གསུམ།།
མ་ཞེན་ཡོངས་སུ་མི་ངལ་དང་། །ལམ་ནི་ཡོངས་སུ་འཛིན་པ་དང་། །
སྤྱན་ལྔ་དང་ནི་མངོན་ཤེས་ཀྱི། །ཡོན་ཏན་དྲུག་དང་མཐོང་ལམ་དང་། །
སྒོམ་ཞེས་བྱ་ལ་གདམས་ངག་ནི། །བཅུ་ཡི་བདག་ཉིད་ཤེས་པར་བྱ། །
ཐེག་པ་ཆེན་པོའི་གདམ་ངག་ནི་ཆོས་ཅན། བཅུའི་བདག་ཉིད་དུ་ཤེས་པར་བྱ་སྟེ། སྒྲུབ་
པ་རང་གི་ངོ་བོ་དང་། དམིགས་ཡུལ་བདེན་པ་རྣམས་དང་། སངས་རྒྱས་ལ་སོགས་
དཀོན་མཆོག་གསུམ་དང་། མ་ཞེན་པའི་བརྩོན་འགྲུས་དང་། ཡོངས་སུ་མི་ངལ་བའི་
བརྩོན་འགྲུས་དང༌། ལམ་ནི་ཡོངས་སུ་འཛིན་པའི་བརྩོན་འགྲུས་དང་། སྤྱན་ལྔ་དང་
ནི་མངོན་ཤེས་ཀྱི་ཡོན་ཏན་དྲུག་དང༌། མཐོང་ལམ་དང་། སྒོམ་ལམ་ཞེས་བྱ་བ་ལ་
གདམས་པའི་གདམ་ངག་གི་བར་རྣམས་ཡོད་པའི་ཕྱིར། གཉིས་པ་ལ། བརྟན་པ་བསྒྲུབ་
པ་ལ་གདམས་པ་དང་། སྒྲུབ་པའི་རྟེན་ལ་གདམས་པ་དང་། སྒྲུབ་པའི་ཁྱད་པར་གྱི་
ཆོས་ལ་གདམས་པའོ། །དང་པོ་ལ། སྒྲུབ་པ་རང་གི་ངོ་བོ་ལ་གདམས་པ་དང་། དེའི་
དམིགས་པ་ལ་གདམས་པའོ། །
དང་པོ་ནི། འདོམས་ཞེས་དྲང་། གང་ལ་ན་བསམ་པ་བྱང་ཆུབ་ཀྱི་སེམས་
ཀྱི་རབ་ཏུ་དབྱེ་བ་དང་། སྦྱོར་བ་སྦྱིན་སོགས་སྔར་ཇི་སྐད་བཤད་པ་བསྒྲུབ་པ་ལ། འདོམས་
ཚུལ་ཇི་ལྟར་འདོམས་ན་ཉམས་སུ་ལེན་པ་པོ་དང་བླང་བྱ་དང་འབྲས་བུ་ལ་སོགས་པ་ཚད་
མས་གྲུབ་ནས་ཉམས་སུ་ལེན་པ་ཀུན་རྫོབ་ཀྱི་བདེན་པ་དང་། དེ་རྣམས་བདེན་སྟོང་དུ་



41
སྐབས་དང་པོ།
རྟོགས་ནས་ཉམས་སུ་ལེན་པ་དོན་དམ་པའི་བདེན་པ་ལ་བརྟེན་པའི་ལམ་གྱི་རིམ་པ་ལས་
མི་འདའ་བས་དང་ཉན་ཐོས་ལ་སོགས་པ་དང་ཐུན་མོང་མ་ཡིན་པ་སེམས་ཅན་ཐམས་
ཅད་མྱ་ངན་ལས་འདའ་བ་དང་། ཆོས་ཀྱི་སྐུ་འགྲུབ་པའི་ཆེད་དུ་ཡུམ་ལ་སྤྱོད་པའི་ཆོས་
བཞི་མི་དམིགས་པའི་ཚུལ་གྱིས་འཇུག་པར་བྱའོ་ཞེས་སློབ་པའི་ཚུལ་གྱིས་འདོམས། ཚིགས་
གང་གིས་འདོམས་ན། ཤཱ་རིའི་བུ་འདི་ལ་བྱང་ཆུབ་སེམས་དཔའ་སེམས་དཔའ་ཆེན་
པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། བྱང་ཆུབ་སེམས་དཔའ་ཉིད་ཡོད་
བཞིན་དུ་བྱང་ཆུབ་སེམས་དཔའ་ཡང་དག་པར་རྗེས་སུ་མི་མཐོང་ངོ་ཞེས་སོགས་དང་།
ཤཱ་རིའི་བུ་གལ་ཏེ་འཛམ་བུ་གླིང་འདི་དགེ་སློང་ཤཱ་རིའི་བུ་དང་ཞེས་སོགས་ཀྱི་མདོས་
འདོམས་པ་སྟེ། སྔ་མས་སྒྲུབ་པ་རང་གི་ངོ་བོ་ལ་གདམས། ཕྱི་མས་སྒྲུབ་པ་རང་གི་
ཐུན་མོང་མ་ཡིན་པའི་ངོ་བོ་ལ་གདམས་པས་སོ། །
གཉིས་པ་སྒྲུབ་པའི་དམིགས་པ་ལ་གདམས་པ་ལ་བཞི་ལས། དང་པོ་ནི། ཤཱ་རིའི་བུ་
འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་གཟུགས་སྟོང་པ་ཉིད་ལ་བརྩོན་ན་
བརྩོན་ཞེས་བྱའོ། །ཞེས་སོགས་ཀྱི་མདོ་ཆོས་ཅན། སྡུག་བསྔལ་བདེན་པ་ལ་འདོམས་
པ་ཡིན་ཏེ། ཟག་བཅས་ཀྱི་གཟུགས་ལ་སོགས་པ་འབྲས་བུར་གྱུར་པའི་སྟོང་པ་ཉིད་དང་།
དེ་མངོན་སུམ་དུ་རྟོགས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་དག་བདེན་པས་སྟོང་པ་དེ་
བཞིན་ཉིད་ཀྱི་ངོ་བོ་རང་བཞིན་གཅིག་གོ་ཞེས་ཤེས་པར་བྱ་བར་གདམས་པའི་ཕྱིར། གཉིས་
པ་ནི། གཟུགས་སྐྱེ་བའི་ཆོས་ཅན་ནམ། འགག་པའི་ཆོས་ཅན་དུ་ཡང་དག་པར་རྗེས་
སུ་མི་མཐོང་ཞེས་སོགས་ཀྱི་མདོ་ཆོས་ཅན། ཀུན་འབྱུང་བདེན་པ་ལ་འདོམས་པ་ཡིན་
ཏེ༑ ཟག་བཅས་ཀྱི་གཟུགས་ལ་སོགས་པ་རྒྱུར་གྱུར་པ་ནི་གསར་དུ་ཀུན་འབྱུང་བ་དང་།



ཕར་ཕྱིན་རྩ་ཊིཀ
ཡང་འགོག་པ་དང་། ཀུན་ནས་ཉོན་མོངས་པ་དང་། རྣམ་པར་བྱང་བའི་ཆོས་ཅན་
དུ་བདེན་པར་གྲུབ་པ་མ་ཡིན་ནོ་ཞེས་འདོམས་པའི་ཕྱིར། དེར་བདེན་པར་གྲུབ་པ་མ་
ཡིན་ཏེ། སྟོང་པ་ཉིད་དང་གཟུགས་ལ་སོགས་པ་རྒྱུར་གྱུར་པ་དག་དོན་དམ་པར་ཐ་མི་
དད་པ་ཉིད་ཡིན་པའི་ཕྱིར། གསུམ་པ་ནི། ཤཱ་རིའི་བུ་སྟོང་པ་ཉིད་མི་སྐྱེ་མི་འགག་ཅིང་།
ཀུན་ནས་ཉོན་མོངས་པ་མ་ཡིན། རྣམ་པར་བྱང་བ་མ་ཡིན་ཞེས་སོགས་ཀྱི་མདོ་ཆོས་
ཅན༑ འགོག་བདེན་ལ་འདོམས་པ་ཡིན་ཏེ། སྟོང་པ་ཉིད་གློ་བུར་གྱི་དྲི་མ་དང་བྲལ་
བ་དེ་འདུས་བྱས་ཀྱི་མཚན་ཉིད་སྐྱེ་བ་དང་འགག་པ་དང་། སྤང་གཉེན་ཀུན་ནས་ཉོན་
མོངས་པ་དང་། རྣམ་པར་བྱང་བ་དང་། གནས་སྐབས་ཉམས་པ་དང་། འཕེལ་བ་
ལ་སོགས་པ་དང་བྲལ་བ་ལ་ནི་ཁྱད་ཆོས་བདེན་པ་བ་གང་དུ་ཡང་མ་གྲུབ་བོ་ཞེས་གདམས་
པའི་ཕྱིར། དེ་རྣམས་གང་དུ་ཡང་བདེན་པར་མ་གྲུབ་སྟེ། དོན་དམ་པར་ཉོན་མོངས་
ཀྱི་སྤྱི་གཟུགས་མེད་པ་ནས་ཁྱད་པར་མ་རིག་པ་སྐྱེ་བ་ཡང་མེད། རྣམ་བྱང་གི་སྤྱི་མ་
རིག་པ་འགག་པ་ཡང་མེད། ཁྱད་པར་རྟོགས་པ་སངས་རྒྱས་ཀྱང་མེད། སྤངས་བ་
བྱང་ཆུབ་ཀྱི་བར་དུ་ཡང་མེད་པའི་ཕྱིར། །
བཞི་པ་ནི། ཤཱ་རིའི་བུ་བྱང་ཆེན་ཤེར་ཕྱིན་ལ་སྤྱོད་པའི་ཚེ། བདག་ཉིད་སྦྱིན་པ་ལ་
བརྩོན་ཞེས་པའམ། མི་བརྩོན་ཞེས་བྱ་བར་ཡང་དག་པར་རྗེས་སུ་མི་མཐོང་ཞེས་སོགས་
ཀྱི་མདོ་ཆོས་ཅན། ལམ་བདེན་གྱི་ཁྱད་ཆོས་ལམ་ལ་འདོམས་པ་ཡིན་ཏེ། སྦྱིན་པ་ལ་
སོགས་པའི་ཕ་རོལ་ཏུ་ཕྱིན་པ་དང་། བྱང་སེམས་བདག་ཉིད་བསྒོམ་བྱ་སྒོམ་བྱེད་དུ་
བདེན་པར་མ་གྲུབ་པས་ལྡན་པ་མ་ཡིན། བཀག་པ་བདེན་པར་མ་གྲུབ་པས་མི་ལྡན་པ་
མ་ཡིན་པར་རྟོགས་པར་གྱིས་ཤིག །ཅེས་འདོམས་པའི་ཕྱིར། སྟོང་པ་ཉིད་ལ་སྟོང་



43
སྐབས་དང་པོ།
པ་ཉིད་ཀྱིས་སྦྱོར་བར་མི་བྱེད་དེ། སྟོང་པ་ཉིད་ཀྱིས་རྣལ་འབྱོར་ལམ་ཡིན་ནོ། །ཞེས་
སོགས་ཀྱི་མདོ་ཆོས་ཅན། ཁྱད་ཆོས་རིགས་པ་དང་། བསྒྲུབ་པ་ལ་གདམས་པ་ཡིན་
ཏེ༑ ནང་སྟོང་པ་ཉིད་ལ་སོགས་པ་ཡུལ་དུ་བྱེད་པའི་ཏིང་ངེ་འཛིན་དང་། ཕྱི་སྟོང་པ་
ཉིད་ལ་སོགས་པ་ཡུལ་ཡུལ་ཅན་དུ་བདེན་པར་མེད་ཅིང་བཀག་པ་དེ་ཉིད་ཀྱང་བདེན་
པར་མེད་དེ་ཞེས་འདོམས་པའི་ཕྱིར། གཟུགས་ལ་སྔོན་གྱི་མཐའ་སྦྱོར་བར་མི་བྱེད་འབྱེད་
པར་མི་བྱེད་དེ་ཞེས་སོགས་ཀྱི་མདོ་ཆོས་ཅན། ཁྱད་ཆོས་ངེས་འབྱིན་ལ་འདོམས་པ་
ཡིན་ཏེ། སྔོན་གྱི་མཐའ་འཁོར་བ་དང་། ཕྱི་མའི་མཐའ་མྱང་འདས་དག་ཕན་ཚུན་
གང་ལས་ངེས་པར་འབྱུང་བ་དང་། གང་དུ་ངེས་པར་འབྱུང་བ་དེ་དང་ལྡན་པ་བདེན་
པར་མ་གྲུབ་པ་དང་། བདེན་གྲུབ་བཀག་པ་དེ་ཉིད་ཀྱང་བདེན་པར་མ་གྲུབ་པས་མི་ལྡན་
པ་མ་ཡིན་པ་ཉིད་དུ་སྒྲུབ་བོ་ཞེས་འདོམས་པའི་ཕྱིར། བདེན་པའི་གོ་རིམས་འདི་ལྟར་
བཤད་པ་ནི་ཡུལ་ཅན་མངོན་པར་རྟོགས་པའི་རིམ་པ་ཡིན་ལ། རྣལ་འབྱོར་པའི་རྒྱུད་
ལ་བདེན་པ་བཞི་ལ་དམིགས་པའི་མཐོང་ལམ་སྐྱེ་བ་ན་ཡང་གོ་རིམས་དེ་དག་དང་མཐུན་
པར་སྐྱེ་བ་ཡིན་ནོ་ཞེས་རྣམ་བཤད་དུ་གསུངས་ཏེ། ཐེག་ཆེན་ལ་མི་འགྲིག་པས་ཉན་
ཐོས་ལ་འཆད་དགོས་པ་འདྲ་བ་ཞིག་འདུག་ནའང་། ཉན་ཐོས་ཀྱི་མཐོང་ལམ་བཟོད་
པ་བརྒྱད་རིམ་ཅན་དུ་སྐྱེ་བ་བཞེས་དཀའ་འམ་སྙམ་སྟེ་དཔྱད་དོ། ། །
གཉིས་པ་སྒྲུབ་པའི་རྟེན་ལ་འདོམས་པ་ལ་གསུམ་ལས། དང་པོ་ནི། བྱང་སེམས་
ཤེར་ཕྱིན་ལ་སྤྱོད་པའི་ཚེ་གཟུགས་ལ་རྣམ་མཁྱེན་ཉིད་སྦྱོར་བར་མི་བྱེད་དེ། གཟུགས་
ཉིད་ཡང་དག་པར་རྗེས་སུ་མི་མཐོང་ཞེས་སོགས་ཀྱི་མདོ་ཚིག་ཆོས་ཅན། སངས་རྒྱས་
དཀོན་མཆོག་ལ་འདོམས་པ་ཡིན་ཏེ། དམིགས་པར་བྱ་བ་དང་དམིགས་པར་བྱེད་པ་



44
ཕར་ཕྱིན་རྩ་ཊིཀ
བདེན་སྟོང་མཉམ་པ་ཉིད་དུ་ཤེས་པའི་ཡེ་ཤེས་མཐར་ཐུག་དེ་སངས་རྒྱས་དཀོན་མཆོག་
གོ་ཞེས་འདོམས་པའི་ཕྱིར། དེ་ཡིན་ཏེ། རྣམ་པ་ཐམས་ཅད་མཁྱེན་པ་ཉིད་དོན་དམ་
པར་མི་དམིགས་པ་ལ་གཟུགས་ལ་སོགས་པ་ཡུལ་ཡུལ་ཅན་མཚན་མཚོན་དབྱིངས་རིག་
རྣམས་དོན་དམ་པར་མི་སྦྱོར་ཞིང་སྦྱར་ནས་ཞེན་བྱར་མེད་དོ་ཞེས་འདོམས་པའི་ཕྱིར།
རྣམ་མཁྱེན་ལ་གདམས་པས་སངས་རྒྱས་ལ་འདོམས་པར་འགྱུར་ཏེ། སངས་རྒྱས་དང་
བྱང་ཆུབ་དག་བདེན་སྟོང་དུ་མཚན་ཉིད་གཅིག་པ་ཉིད་ཀྱིས་རྣམ་མཁྱེན་དོན་དམ་པར་
མེད་ཅིང་། དོན་དམ་པར་མེད་པའི་རྣམ་མཁྱེན་དེ་སངས་རྒྱས་སུ་མཚོན་པར་བྱེད་པའི་
ཆོས་ཀྱི་མཚན་ཉིད་ཡིན་པའི་ཕྱིར། གཉིས་པ་ནི། གཟུགས་དངོས་པོ་ཡོད་ཅེས་བྱ་
བར་མི་སྦྱོར། དངོས་པོ་མེད་ཅེས་བྱ་བར་མི་སྦྱོར་ཞེས་སོགས་ཀྱི་མདོ་ཚིག་ཆོས་ཅན།
ཆོས་དཀོན་མཆོག་ལ་འདོམས་པ་ཡིན་ཏེ། ཐམས་ཅད་མཁྱེན་པ་ཉིད་གསུམ་གྱི་ཡུལ་
དུ་བསྡུས་བའི་གཞི་དང་གཉེན་པོ་དང་རྣམ་པ་མཐའ་དག་བསྡུས་པ་དག་གིས་བསྡུས་པ་
སྟེ༑ བསྡོམས་པའི་ཆོས་ཐམས་ཅད་དོན་དམ་པར་ངོ་བོ་ཉིད་མེད་དོ་ཞེས་འདོམས་པའི་
ཕྱིར༑ གསུམ་པ་ནི། བྱང་ཆུབ་སེམས་དཔའ་འཕགས་པ་སློབ་པ་ཕྱིར་མི་ལྡོག་པ་རྣམས་
ལ་དོན་དམ་པར་སྐྱེ་བ་མེད་པ་ཉིད་དུ་འཇུག་པར་བྱའོ་ཞེས་ལུང་འབོགས་པའི་མདོ་ཆོས་
ཅན༑ དགེ་འདུན་དཀོན་མཆོག་ལ་འདོམས་པ་ཡིན་ཏེ། དགེ་འདུན་དཀོན་མཆོག་
ལམ་སྒྲུབ་པའི་གྲོགས་སུ་བདེན་པར་ཞེན་པ་དགག་པའི་ཆེད་དུ་འདོམས་པ་ཡིན་པའི་ཕྱིར།
དགེ་འདུན་དེ་ཡང་དུ་ཞིག་ཡོད་ཅེ་ན། འབྲས་བུ་ལ་གནས་པ་གསུམ་དང་། ཞུགས་
པ་བཞིའི་བྱེ་བྲག་གིས་སྐྱེས་བུ་ཆེན་པོ་བདུན་པོ་རང་སངས་རྒྱས་དང་ལྷན་ཅིག་བརྒྱད་
པོ་ཆོས་ཅན། དུ་མར་དབྱེར་རུང་སྟེ། དབང་པོ་བརྟུལ་པོ་ལ་སོགས་པའི་བྱེ་བྲག་གིས་



སྐབས་དང་པོ།
གྲངས་ཉི་ཤུར་འཆད་པར་འགྱུར་བ་ལྟར་ཡོད་པའི་ཕྱིར། ཞུགས་གནས་བརྒྱད་དུ་འགྱུར་
བ་མ་ཡིན་ནམ་ཞེ་ན། ཐེག་པ་ཆེན་པོའི་དགྲ་བཅོམ་པ་ཆོས་ཅན། སྐབས་འདིའི་དགེ་
འདུན་དཀོན་མཆོག་ཏུ་མ་གཏོགས་པ་ཡིན་ཏེ། སངས་རྒྱས་དཀོན་མཆོག་གི་ཁོངས་
སུ་གཏོགས་པ་ཉིད་ཀྱིས་ཕྱིར། གསུམ་པ་སྒྲུབ་པའི་ཁྱད་པར་གྱི་ཆོས་ལ་གདམས་པ་
ལ་གསུམ། མི་མཐུན་ཕྱོགས་མངོན་གྱུར་སེལ་བ་ལ་གདམས་པ། ཡོན་ཏན་ཁྱད་པར་
ཅན་བསྒྲུབ་པར་གདམས་པ། སྤང་བྱའི་ས་བོན་སེལ་བར་གདམས་པའོ། ། །
དང་པོ་ལ་སྒྲུབ་པ་མི་ཉམས་པའི་རྒྱུ་ལ་གདམས་པ། སྒྲུབ་པ་འཕེལ་བའི་རྒྱུ་ལ་
གདམས་པ། སྒྲུབ་པ་ཐེག་དམན་ལམ་དུ་མི་ལྟུང་བའི་རྒྱུ་ལ་གདམས་པའོ། །དང་པོ་
ནི༔ བྱང་ཆེན་ཤེར་ཕྱིན་ལ་སྤྱོད་པ་ནི་ལུས་དང་ངག་དང་ཡིད་གང་གིས་ཞེས་སོགས་
ཀྱི་མདོ་ཆོས་ཅན། མ་ཞེན་པའི་བརྩོན་འགྲུས་ལ་འདོམས་པ་ཡིན་ཏེ། ལུས་ལ་སོགས་
པ་དོན་དམ་པར་ངོ་བོ་ཉིད་མེད་པར་རྟོགས་པར་གྱིས་ཤིག་།ཅེས་བསྟན་པའི་སྒོ་ནས་
འདོམས་པའི་ཕྱིར། དེ་ལྟར་གདམས་རིགས་ཏེ། སྦྱོར་བས་བརྩོན་འགྲུས་བརྩམས་པ་
ཉིད་ཀྱིས་སྔར་སེམས་བསྐྱེད་ཀྱི་སྐབས་སུ་ཇི་སྐད་བཤད་པའི་དོན་ལ་སྒྲུབ་པ་ནན་ཏན་
བྱེད་པ་ལ་ལུས་ལ་སོགས་པའི་བྱ་བ་ཕལ་པ་ལ་ཆགས་པའི་བསོད་ནམས་ཉིད་ཀྱིས་དབང་
བརྟུལ་ལ་ལ་མངོན་པར་ཞེན་པར་འགྱུར་བས་དེ་སྤང་དགོས་པའི་ཕྱིར། གཉིས་པ་སྒྲུབ་
པ་འཕེལ་བའི་རྒྱུ་ལ་གདམས་པ་ནི། བྱང་ཆེན་ཕྱིན་དྲུག་ལ་སྤྱོད་པའི་ཚེ། གཟུགས་
སུ་མི་རློམ། ཚོར་བར་མི་རློམ་ཞེས་སོགས་ཀྱི་མདོ་ཆོས་ཅན། ཡོངས་སུ་ངལ་བ་མེད་
པའི་སྒྲུབ་པ་ལ་གདམས་པ་ཡིན་ཏེ། གཟུགས་ལ་སོགས་པ་ནས་ཡང་དག་པར་རྫོགས་
པའི་བྱང་ཆུབ་ཀྱི་བར་ལ་བདེན་པར་རློམ་པ་མེད་པ་ཉིད་དུ་རྟོགས་ཤིག་ཅེས་བསྟན་པའི་



46
ཕར་ཕྱིན་རྩ་ཊིཀ
གདམ་ངག་ཡིན་པའི་ཕྱིར། དེ་ལྟར་གདམས་རིགས་ཏེ། དུས་ཡུན་རིང་མོ་ཞིག་ཏུ་
གོམས་པར་བྱས་ཀྱང་ཇི་ལྟར་འཚམས་པའི་འདོད་པའི་དོན་མ་གྲུབ་ན་དངངས་པའི་རང་
བཞིན་ཅན་གྱི་དབང་བརྟུལ་ལ་ལ་ཡོངས་སུ་སྐྱོ་བར་འགྱུར་བས་དེ་སེལ་དགོས་པའི་ཕྱིར།
གསུམ་པ་ནི། བསྒྲུབ་པ་ཐེག་དམན་ལམ་དུ་མི་ལྟུང་བའི་རྒྱུ་ལ་གདམས་པ་ནི། ཤཱ་རིའི་
བུ་བྱང་ཆེན་ཡེ་ཤེས་དེ་ལྟ་བུ་དང་ལྡན་པས་ཤར་ཕྱོགས་ཀྱི་འཇིག་རྟེན་གྱི་ཁམས་གང་
གའི་ཀླུང་གི་བྱེ་མ་སྙེད་ཅེས་སོགས་ཀྱི་མདོ་ཆོས་ཅན། ལམ་ཡོངས་སུ་བཟུང་བའི་བརྩོན་
འགྲུས་ལ་འདོམས་པ་ཡིན་ཏེ། ཆོས་ཐམས་ཅད་རང་བཞིན་གྱིས་མ་སྐྱེས་པ་ཉིད་དུ་བསླབ་
པའི་གདམ་ངག་ཡིན་པའི་ཕྱིར། དེ་ལྟར་གདམས་རིགས་ཏེ། ཕྱོགས་བཅུ་ན་བཞུགས་
པའི་སངས་རྒྱས་ལ་སོགས་པ་ལ་དོན་རེ་རེའི་ཕྱིར་དུ་ལམ་གྱི་ལུང་ནོད་པར་བྱ་དགོས་
ན་དེ་འདྲ་ག་ལ་ནུས་སྙམ་དུ་སེམས་ཞུམ་པར་འགྱུར་བས་དེ་སེལ་དགོས་པའི་ཕྱིར། །
གཉིས་པ་ལ། སྒྲུབ་པ་ལ་རང་དབང་དུ་འཇུག་པའི་རྒྱུ་སྤྱན་ལྔ་ལ་གདམས་པ།
སྒྲུབ་པ་མྱུར་དུ་རྫོགས་པའི་རྒྱུ་མངོན་ཤེས་དྲུག་ལ་གདམས་པའོ། །དང་པོ་ནི། ཤཱ་རིའི་
བུ་བྱང་ཆུབ་སེམས་དཔའ་སེམས་དཔའ་ཆེན་པོའི་ཤའི་མིག་གིས་དཔག་ཚད་བརྒྱ་མཐོང་
བ་ཡོད་དོ་ཞེས་སོགས་ཀྱི་མདོ་ཆོས་ཅན། སྤྱན་ལྔ་ལ་འདོམས་པ་ཡིན་ཏེ། ཐ་སྙད་དུ་
སྤྱན་ལྔའི་ནུས་མཐུ་བསྟན་ནས་སྤྱན་ལྔའི་ཡུལ་ཡུལ་ཅན་རྣམས་དེ་བཞིན་ཉིད་དུ་རོ་གཅིག་
པ་ཉིད་དུ་བསྒྲུབ་བོ་ཞེས་སློབ་པ་ལ་འདོམས་པའི་ཕྱིར། སྤྱན་ལྔའི་བྱེད་ལས་ཡོད་དེ།
ཤཱའི་སྤྱན་གྲངས་ཇི་ལྟ་བ་བཞིན་དུ་དཔག་ཚད་བརྒྱ་ནས་སྟོང་གསུམ་ཚུན་ཆད་ཀྱི་དངོས་
པོ་སོ་སོར་ངེས་པའི་གཟུགས་ཕྲ་རགས་རྣམས་མཐོང་བའི་བྱེད་ལས་དང་ལྡན། དགེ་
བའི་ལས་ཀྱི་རྣམ་པར་སྨིན་པ་ལས་བྱུང་བའི་ལྷའི་སྤྱན་ནི་སེམས་ཅན་ཐམས་ཅད་ཀྱི་འཆི་



47
སྐབས་དང་པོ།
འཕོ་བ་དང་སྐྱེ་བ་ཤེས་པའི་བྱེད་ལས་དང་ལྡན། ཤེས་རབ་ཀྱི་སྤྱན་ནི་ཆོས་ཐམས་ཅད་
ལ་བདེན་པར་རྣམ་པར་མི་རྟོག་པ་བདག་མེད་དུ་རྟོགས་པའི་བྱེད་ལས་དང་ལྡན། ཆོས་
ཀྱི་སྤྱན་ནི་འཕགས་པའི་གང་ཟག་ཐམས་ཅད་ཀྱི་དབང་པོ་རྣོ་བརྟུལ་རྟོགས་པའི་བྱེད་ལས་
དང་ལྡན། སངས་རྒྱས་ཀྱི་སྤྱན་ནི་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་
རྫོགས་པར་བྱང་ཆུབ་པའི་བྱེད་ལས་དང་ལྡན་པའི་ཕྱིར།། གཉིས་པ་ནི། ཤེར་ཕྱིན་
ལ་སྤྱོད་པའི་བྱང་ཆེན་མངོན་ཤེས་ཀྱི་ཕ་རོལ་ཏུ་ཕྱིན་པ་འཐོབ་སྟེ། རྫུ་འཕྲུལ་གྱི་རྣམ་
པ་དུ་མ་ཉམས་སུ་མྱོང་བར་བྱེད་དོ་ཞེས་སོགས་ཀྱི་མདོ་ཆོས་ཅན། མངོན་པར་ཤེས་
པ་དྲུག་ལ་འདོམས་པ་ཡིན་ཏེ། མངོན་པར་ཤེས་པ་རྣམས་ཐ་སྙད་དུ་རྒྱུད་ལ་ཇི་ལྟར་
འབྱུང་བ་དང་། དོན་དམ་པར་བཟོད་མ་ནས་ཞི་བ་ཉིད་དུ་རྟོགས་པར་བྱའོ་ཞེས་སྟོན་
པའི་ཚུལ་གྱིས་འདོམས་པའི་ཕྱིར། མངོན་ཤེས་དྲུག་གི་བྱེད་ལས་ཡོད་དེ། རྫུ་འཕྲུལ་
གྱི་མངོན་པར་ཤེས་པ་ནི་ས་གཡོ་བ་དང་གཅིག་ཏུ་བསྒྱུར་ཞིང་མང་དུ་སྤྲུལ་པ་སོགས་
ཀྱི་བྱེད་ལས་དང་ལྡན། ལྷའི་རྣ་བའི་མངོན་པར་ཤེས་པ་ནི། འཇིག་རྟེན་གྱི་ཁམས་
ཐམས་ཅད་ན་གནས་པའི་སྒྲ་ཆུང་ངུ་དང་གཅིག་ཤོས་ཆེན་པོ་ཐོས་པའི་བྱེད་ལས་དང་
ལྡན༑ གཞན་གྱི་སེམས་ཤེས་པའི་མངོན་པར་ཤེས་པ་ནི་གཞན་གྱི་སེམས་འདོད་ཆགས་
དང་བཅས་པ་དང་བྲལ་བ་ལ་སོགས་པ་ཡོངས་སུ་ཤེས་པའི་བྱེད་ལས་དང་ལྡན། སྔོན་
གྱི་གནས་རྗེས་སུ་དྲན་པའི་མངོན་པར་ཤེས་པ་ནི། རང་དང་གཞན་གྱི་ཚེ་རབས་སྔ་
མ་བརྒྱ་སྟོང་སོགས་དུ་མ་རྗེས་སུ་དྲན་པའི་བྱེད་ལས་དང་ལྡན། ཚེ་འདིར་བསམ་གཏན་
བསྒོམ་པའི་མངོན་པར་འདུ་བྱེད་པ་ལས་བྱུང་བའི་ལྷའི་མིག་གི་མངོན་པར་ཤེས་པ་ནི།
བསྐལ་བ་དང་མ་བསྐལ་བའི་གཟུགས་ཕྲ་རགས་ཐམས་ཅད་མཐོང་བའི་བྱེད་ལས་དང་



ཕར་ཕྱིན་རྩ་ཊིཀ
ལྡན༑ ཟག་པ་ཟད་པའི་མངོན་པར་ཤེས་པ་ནི་ཉོན་མོངས་པ་དང་ཤེས་བྱའི་སྒྲིབ་པ་སྤོང་
བར་བྱེད་པའི་ཐབས་དང་སྤངས་པའི་བྲལ་བ་མངོན་སུམ་དུ་ཤེས་པའི་བྱེད་ལས་དང་
ལྡན་པའི་ཕྱིར། སྐབས་འདིར་རྣམ་བཤད་ལས་ལྷའི་མིག་གཟུགས་ཅན་དང་བ་དང་།
དེ་ལ་བརྟེན་པའི་མངོན་ཤེས་དབང་ཤེས་སུ་གསུངས་པ་དྲང་དོན་དུ་འགྲེལ་དགོས་པར་
སེམས་ཏེ། ལྷའི་མིག་དང་ལྷའི་སྤྱན་དོན་གཅིག་པ་ནི། ཉི་སྣང་དུ། ལྷའི་མིག་དང་
མིག་གི་མངོན་ཤེས་ཀྱི་ཁྱད་པར་སྔ་མ་སྔོན་གྱི་ལས་དང་ཕྱི་མ་ཚེ་འདིར་བསམ་གཏན་
སྒོམ་པ་ལས་བྱུང་བར་བཤད་པ་དང་། ཤའི་མིག་དང་ཤའི་སྤྱན་དོན་གཅིག་དགོས་པས་
ཤེས་ཤིང་། སྤྱན་ལྔ་དང་མངོན་ཤེས་དྲུག་གང་ཡིན་ཡིད་ཤེས་སུ་བྱ་དགོས་པའི་ཕྱིར།
འོ་ན་བྱང་ཆུབ་སེམས་དཔའི་ལྷའི་སྤྱན་གྱིས་གཟུགས་མཐོང་བར་མདོ་ལས་གསུངས་པས།
གཟུགས་ཇི་ཙམ་མཐོང་བ་ཡིན་ཞེ་ན། འདི་གསེར་ཕྲེང་དུ་འཆི་འཕོ་བྱེད་པའི་སེམས་
ཅན་དེ་ཉིད་ཀྱི་གཟུགས་མཐོང་བ་ལ་དགོངས་ཞེས་འབྱུང་བས་བསྐལ་བ་དང་མ་བསྐལ་
བའི་གཟུགས་ཕྲ་རགས་མཐོང་བར་མི་འཇོག་པ་འདྲའོ། །
གསུམ་པ་སྤང་བྱ་སེལ་བ་ལ་གདམས་པ་ལ། སྤང་བྱ་ཀུན་བཏགས་ཀྱི་གཉེན་
པོ་ལ་གདམས་པ་དང་། ལྷན་སྐྱེས་ཀྱི་གཉེན་པོ་ལ་གདམས་པའོ། །དང་པོ་ནི། རབ་
འབྱོར་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ཤེར་ཕྱིན་ལས་བརྩམས་
ཏེ་སྤོབས་པ་སྐྱེད་ཅིག་ཅེས་སོགས་ཀྱི་མདོ་ཆོས་ཅན། མཐོང་བའི་ལམ་ལ་འདོམས་པ་
ཡིན་ཏེ། མཐོང་བའི་ལམ་དེས་སྤང་བར་བྱ་བའི་སྤང་བྱ་ཀུན་བཏགས་ཀྱི་གཉེན་པོ་ཉིད་
དུ་རྣམ་པར་སྒོམ་པར་བྱེད་དོ་ཞེས་སྟོན་པའི་ཚུལ་གྱིས་འདོམས་པའི་ཕྱིར། མཐོང་ལམ་
དེའི་ངོ་བོ་ཡང་ཡོད་དེ། ཡུལ་བདེན་པ་བཞིས་བསྡུས་པ་ཡུལ་ཅན་སྐད་ཅིག་མ་བཅུ་



49
སྐབས་དང་པོ།
དྲུག་གི་ངོ་བོ་ཉིད་ཆོས་ཤེས་པའི་བཟོད་པ་དང་རྗེས་སུ་ཤེས་པའི་བཟོད་པ་དང་། ཤེས་
པའི་བདག་ཉིད་སྐད་ཅིག་མ་བཅུ་དྲུག་པོ་ཡིན་པའི་ཕྱིར། གང་ཟག་གང་གིས་བསྒོམ་
པ་ཡོད་དེ། རྣལ་འབྱོར་པ་ཆོས་ཐམས་ཅད་བདེན་པའི་ངོ་བོ་ཉིད་མེད་པར་རྟོགས་པས་
སྒྱུ་མ་མཁན་བཞིན་དུ་ཆོས་ཐམས་ཅད་ལ་བདེན་པར་སྣང་ཡང་བདེན་པར་མངོན་པར་
མི་ཞེན་པའི་ལུས་ཅན་དེས་བསྒོམ་པའི་ཕྱིར། །
གཉིས་པ་ནི། རབ་འབྱོར་འདུས་བྱས་ཀྱི་དབྱིངས་མེད་པར་འདུས་མ་བྱས་ཀྱི་དབྱིངས་
གདགས་པར་མི་ནུས་སོ་ཞེས་སོགས་ཀྱི་མདོ་ཆོས་ཅན། བསྒོམས་པའི་ལམ་ལ་འདོམས་
པ་ཡིན་ཏེ། བསྒོམ་ལམ་དེས་སྤང་བར་བྱ་བའི་སྤང་བྱ་ལྷན་སྐྱེས་ཀྱི་དངོས་པོའི་གཉེན་
པོ་ཉིད་དུ་རྣམ་པར་བསྒོམ་པར་བྱེད་དོ་ཞེས་འདོམས་པའི་ཕྱིར། འོ་ན་མཐོང་སྒོམ་གྱི་
སྤང་བྱ་མི་འདྲ་བ་གཉིས་ཀྱི་གཉེན་པོར་བསྒོམ་དགོས་ན་རྟོགས་བྱ་ཆོས་ཉིད་ལའང་མི་
འདྲ་བའི་ཁྱད་པར་ཡོད་དམ་ཞེ་ན། མཐོང་ལམ་གྱིས་རྟོགས་པའི་ཆོས་ཉིད་དང་མི་འདྲ་
བའི་ཆོས་ཉིད་རྟོགས་པའི་སྒོམ་ལམ་མཚན་ཉིད་པ་རྣམ་པར་བཞག་པ་ནི་མེད་དེ། མཐོང་
ལམ་དང་། བསྒོམ་ལམ་དག་ཆོས་ཉིད་རྟོགས་ཚུལ་ལ་ཐ་དད་པ་སྟེ་ཁྱད་པར་མེད་པའི་
ཕྱིར༑ སྔར་ཇི་སྐད་བཤད་པའི་མཐོང་ལམ་གྱིས་མངོན་སུམ་དུ་བྱས་པའི་དངོས་པོ་
ཆོས་ཉིད་ལས་ཐ་དད་པ་མེད་པའི་ཆོས་ཉིད་གཅིག་པུ་དེ་ཉིད་ལ་བསྒོམ་ལམ་གྱིས་ཀྱང་
དམིགས་པའི་ཕྱིར། དཔེར་ན་འདུས་བྱས་ལམ་བདེན་དང་། འདུས་མ་བྱས་འགོག་
བདེན་དག་ངོ་བོ་གཅིག་པ་ཉིད་ཀྱིས་ཕན་ཚུན་ངོ་བོ་ཐ་དད་པར་གདགས་པར་མི་ནུས་
པ་བཞིན་ནོ།། འོ་ན་མཐོང་སྒོམ་གྱི་ལམ་ཉིད་ཆོས་ཉིད་རྟོགས་ཚུལ་ལ་ཁྱད་པར་མེད་
ན་སྤང་བྱ་སྤོང་བའི་ནུས་པ་ལ་ཡང་ཁྱད་པར་མེད་པར་འགྱུར་རོ་ཞེ་ན། དེ་གཉིས་ཆོས་



50
ཕར་ཕྱིན་རྩ་ཊིཀ
ཉིད་རྟོགས་ཚུལ་ལ་ཁྱད་པར་མེད་མོད་ཀྱི་འོན་ཀྱང་སྤང་བྱ་སྤོང་བའི་ནུས་པ་ལ་ཁྱད་
པར་མེད་པ་མ་ཡིན་ཏེ། སྔ་མས་སྤང་བྱ་ལྷན་སྐྱེས་ཀྱི་ས་བོན་སྤོང་མི་ནུས་ལ། སྒོམ་
ལམ་གྱི་ནུས་པ་དེ་ནི་གོམས་པ་བསྲིངས་པའི་དབང་གིས་རྟེན་ཅིང་འབྲེལ་པར་འབྱུང་བའི་
ཆོས་ཉིད་ཀྱིས་འགྲུབ་པའི་ཕྱིར། གསུམ་པ་དོན་བསྡུ་བ་ནི། དེ་ལྟར་ན་ཐེག་ཆེན་གྱི་
གདམས་ངག་ནི་འདིར་བསྟན་པ་རྣམ་པ་བཅུར་ངེས་ཏེ། བཅུ་པོ་དེ་དག་ཐམས་ཅད་
གདམས་ངག་གི་སྐབས་སུ་བསྟན་ཅིང་བཅུ་པོ་འདི་ཙམ་ཁོ་ནས་རྣམ་མཁྱེན་དོན་གཉེར་
གྱི་སྐྱེས་བུའི་འདོད་དོན་ཐམས་ཅད་ཕུན་སུམ་ཚོགས་པར་འགྱུར་བའི་ཕྱིར། གདམས་
པའི་དོན་བཅུ་ཡང་ཡོད་དེ། བསམ་པ་བྱང་ཆུབ་ཀྱི་སེམས་བསྐྱེད་པ་དང་། སྦྱོར་བ་
དེས་འཕངས་ཤིང་ཟིན་པའི་ཆོས་ཀྱི་ངོ་བོ་ཉིད་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་ཉམས་
སུ་ལེན་པ་ལ་སྒོམ་ཚུལ་གྱིས་བསྒྲུབ་པའི་རྣམ་པ་གང་ཡིན་པ་དོན་དམ་པར་མི་དམིགས་
པ་དང་། སྒྲུབ་པ་དེའི་དམིགས་པ་གང་ཡིན་པ་འཕགས་པའི་བདེན་པ་བཞི་དང་། དེའི་
རྟེན་གང་ཡིན་པ་སྐྱབས་གསུམ་དང་། སྒྲུབ་པ་ཁྱད་པར་དུ་འགྲོ་བའི་རྒྱུ་གང་ཡིན་པ་
མ་ཆགས་པ་དང་། སྒྲུབ་པ་ཉམས་སུ་ལེན་པ་ལས་མི་ལྡོག་པར་འགྲོ་བའི་རྒྱུ་གང་ཡིན་
པ་ཡོངས་སུ་མི་ངལ་བ་དང་། ཉན་རང་གི་ཐེག་པ་གཞན་གྱིས་མི་འགྲོ་བའི་རྒྱུ་གང་ཡིན་
པ་ལམ་ཡོངས་སུ་འཛིན་པ་དང་། སྒྲུབ་པ་ལ་རང་དབང་དུ་འཇུག་པས་གཞན་གྱིས་
དྲིང་མི་འཇོག་པར་འགྲོ་བ་ཉིད་ཀྱི་རྒྱུ་གང་ཡིན་པ་སྤྱན་ལྔ་དང་། ཚོགས་མྱུར་དུ་རྫོགས་
པར་བྱེད་པས་རྣམ་པ་ཐམས་ཅད་མཁྱེན་པ་ཉིད་ཡོངས་སུ་རྫོགས་པའི་རྒྱུ་གང་ཡིན་པ་
མངོན་པར་ཤེས་པ་དྲུག་དང་། སྒྲུབ་པ་མཐར་ཐུག་པའི་རྒྱུ་གང་དག་ཡིན་པ་ཐེག་པ་
ཆེན་པོའི་མཐོང་ལམ་དང་སྒོམ་ལམ་རྣམས་ཡོད་པའི་ཕྱིར།



སྐབས་དང་པོ།
གཉིས་པ་དགེ་འདུན་དཀོན་མཆོག་བྱེ་བྲག་ཏུ་བཤད་པ་ལ། མཚམས་སྦྱར།
རྩ་བ། འགྲེལ་པའོ། །དང་པོ་ནི། དགེ་འདུན་དཀོན་མཆོག་གི་སྐབས་སུ་མདོ་ལས་
གསུངས་པ་རྣམས་ཀྱི་དབྱེ་བ་བདེ་བླག་ཏུ་རྟོགས་པར་བྱ་བའི་ཕྱིར་བར་སྐབས་ཀྱི་ཚིགས་
སུ་བཅད་པ་གཉིས་སོ། །གཉིས་པ་ནི། །
དབང་པོ་རྟུལ་དང་རྣོན་པོ་དག །དད་དང་མཐོང་ཐོབ་རིགས་གནས་རིགས། །
བར་ཆད་གཅིག་བར་སྐྱེས་ནས་དང་། །བྱེད་དང་བྱེད་མིན་འོག་མིན་འགྲོ །
འཕར་གསུམ་སྲིད་རྩེའི་མཐར་ཐུག་འགྲོ །གཟུགས་ཀྱི་ཆགས་བཅོམ་མཐོང་བ་ཡི།།
ཆོས་ལ་ཞི་ལུས་མངོན་སུམ་བྱེད། །བསེ་རུ་དང་ནི་ཉི་ཤུ་འོ། ། །
སྐབས་འདིར་བསྟན་པའི་དགེ་འདུན་ཆོས་ཅན། ཉི་ཤུར་ཡོད་དེ། རྒྱུན་ཞུགས་སྐོར་
གྱི་མིང་ཅན་ལྔ་། ཕྱིར་འོང་སྐོར་གྱི་མིང་ཅན་གསུམ། ཕྱིར་མི་འོང་སྐོར་གྱི་མིང་ཅན་
བཅུ༑ བསེ་རུའི་མིང་ཅན་གཅིག །དགྲ་བཅོམ་ཞུགས་པའི་མིང་ཅན་གཅིག་རྣམས་
ཡོད་པའི་ཕྱིར། དང་པོ་གྲུབ་སྟེ། དབང་པོ་བརྟུལ་དང་རྣོན་པོ་དག་ཅེས་པས་བསྟན་
པ་རྒྱུན་ཞུགས་ཞུགས་པའི་མིང་ཅན་གཉིས་ཤུགས་བསྟན་རྒྱུན་ཞུགས་འབྲས་གནས་ཙམ་
པོ་བའི་མིང་ཅན་གཅིག་རིགས་ནས་རིགས་ཞེས་པས་བསྟན་པ་རྒྱུན་ཞུགས་འབྲས་གནས་
རིགས་ནས་རིགས་སྐྱེའི་མིང་ཅན་གཉིས་རྣམས་ཡོད་པའི་ཕྱིར། གཉིས་པ་གྲུབ་སྟེ། དད་
དང་མཐོང་ཐོབ་ཅེས་པས་བསྟན་པ་ཕྱིར་འོང་ཞུགས་པའི་མིང་ཅན་གཅིག ཤུགས་བསྟན་
ཕྱིར་འོང་འབྲས་གནས་ཙམ་པོ་བའི་མིང་ཅན་གཅིག བར་ཆད་གཅིག་ཅེས་པས་བསྟན་
པ་ཕྱིར་འོང་འབྲས་གནས་ཚེ་གཅིག་བར་ཆད་གཅིག་པའི་མིང་ཅན་རྣམས་ཡོད་པའི་ཕྱིར།
གསུམ་པ་གྲུབ་སྟེ། དད་དང་མཐོང་ཐོབ་ཅེས་པས་བསྟན་པ་ཕྱིར་མི་འོང་ཞུགས་པའི་



ཕར་ཕྱིན་རྩ་ཊིཀ 5 2
མིང་ཅན་གཅིག བར་སྐྱེས་ནས་དང་བྱེད་དང་བྱེད་མིན་ཞེས་པས་བསྟན་པ་བར་འདའ་
བ་སྐྱེས་འདའ་བ་འདུ་བྱེད་དང་བཅས་ཏེ་འདའ་བ། འདུ་བྱེད་མེད་པར་འདའ་བའི་མིང་
ཅན་བཞི། འོག་མིན་འགྲོ་འཕར་གསུམ་ཞེས་པས་བསྟན་པ་འོག་མིན་འགྲོ་ལས་ཕྱེ་བའི་
འཕར་བ་གསུམ་གྱི་མིང་ཅན་གསུམ། སྲིད་རྩེའི་མཐར་ཐུག་འགྲོ། །གཟུགས་ཀྱི་ཆགས་
བཅོམ་མཐོང་བ་ཡིན། །ཆོས་ལ་ཞི་ལུས་མངོན་སུམ་བྱེད།། ཅེས་པས་བསྟན་པ་སྲིད་
རྩེ་མཐར་ཐུག་འགྲོར་བཏགས་པའི་གཟུགས་ཀྱི་ཆགས་བཅོམ་ལས་ཕྱེ་བའི་མཐོང་ཆོས་
ཞི་དང་ལུས་མངོན་བྱེད་ཀྱི་མིང་ཅན་གཉིས་ཡོད་པའི་ཕྱིར། བཞི་པ་གྲུབ་སྟེ། བསེ་
རུ་ཞེས་པའི་དངོས་བསྟན་བསེ་རུའི་མིང་ཅན་གཅིག་དང་། ཤུགས་བསྟན་དགྲ་བཅོམ་
ཞུགས་པའི་མིད་ཅན་གཅིག་ཡོད་པའི་ཕྱིར། །
གསུམ་པ་འགྲེལ་པ་ནི། སྐབས་གཉིས་པ་ནས་འཆད་པར་འགྱུར་བའི་ལམ་ཤེས་
པ་ཉིད་ཀྱིས་བསྡུས་པ་མཐོང་བའི་ལམ་སྐད་ཅིག་མ་བཅུ་དྲུག་གི་ནང་ནས་བཟོད་པ་བརྒྱད་
ལ་བརྟེན་ནས་གནས་པའི་བྱང་སེམས་ཆོས་ཅན། ཁྱོད་ལ་འབྲས་བུ་དང་པོ་ལ་ཞུགས་
པའི་མིང་ཅན་རྣམ་པ་གཉིས་ཡོད་དེ། ཁྱོད་ལ་དེའི་མིང་ཅན་དད་པ་དང་ཆོས་ཀྱི་རྗེས་
སུ་འབྲང་བའི་བྱེ་བྲག་གིས་གཉིས་སུ་ཡོད་པའི་ཕྱིར། དེའི་འོག་ཏུ་མཐོང་ལམ་ཤེས་པ་
བརྒྱད་ལ་གནས་པའི་བྱང་སེམས་ཆོས་ཅན། རྒྱུན་དུ་ཞུགས་པའི་མིང་ཅན་ཡིན་ཏེ། མཐོང་
སྤང་ཀུན་སྦྱོར་གསུམ་ཟད་པར་སྤངས་པའི་སེམས་དཔའ་ཡིན་པའི་ཕྱིར། དེ་སྐད་བརྗོད་
པར་བྱ་ཡི། ཊིཀ་བྱེད་ཁ་ཅིག་བྱང་སེམས་དེ་མཐོང་སྤང་ཀུན་སྦྱོར་གསུམ་སྤངས་པས་
རབ་ཏུ་ཕྱེ་བའི་དགེ་སྦྱོར་ཚུལ་གྱི་འབྲས་བུ་ལ་གནས་པར་འཆད་པ་ནི་བྱང་སེམས་ལ་
རྒྱུན་ཞུགས་སོགས་མཚན་ཉིད་པ་མི་འཇོག་པ་དང་ཁས་བླངས་འགལ་བས་མི་འཐད་ཅིང་



53
སྐབས་དང་པོ།
བྱང་སེམས་ཀྱི་མཐོང་ལམ་སྐད་ཅིག་དང་པོ་བཅོ་ལྔ་ལ་གནས་པ་རྒྱུན་ཞུགས་ཞུགས་པའི་
མིང་ཅན་དང་། སྐད་ཅིག་བཅུ་དྲུག་པ་ལ་གནས་པ་རྒྱུན་ཞུགས་འབྲས་གནས་ཀྱི་མིང་
ཅན་དུ་སྒྲུབ་པ་ཡང་བྱང་སེམས་ཀྱི་མཐོང་ལམ་བཟོད་པ་བརྒྱད་ཅིག་ཅར་དང་། ཤེས་
པ་བརྒྱད་ཅིག་ཅར་དུ་སྐྱེ་བ་འཕགས་སེང་གི་དགོངས་པ་ཡིན་པས་མི་ལེགས་སོ། །དེའི་
འོག་ཏུ་འདོད་ཉོན་གསུམ་པ་སྤངས་པའི་བྱང་སེམས་དེ་ཉིད་ལ་གཞན་རྣམ་པ་གཉིས་ཡོད་
དེ༑ འདོད་པའི་ལྷ་དང་མིའི་རིགས་ནས་རིགས་སུ་སྐྱེ་བ་ཉིད་ཀྱི་མིང་ཅན་གཉིས་ཡོད་
པའི་ཕྱིར། དེའི་འོག་ཏུ་འདོད་པའི་སྒོམ་སྤང་ཉོན་མོངས་དྲུག་པ་སྤངས་པའི་རྣམ་གྲོལ་
ལམ་ཐོབ་པའི་ཕྱིར་དུ་བརྩོན་པའི་བྱང་སེམས་སྒོམ་ལམ་པ་དབང་པོ་བརྟུལ་པོ་དད་པས་
མོས་པ་དང་རྣོན་པོ་མཐོང་བས་ཐོབ་པ་དག་ཆོས་ཅན། གྲངས་ཉི་ཤུའི་ནང་ནས་གཅིག་
ཁོ་ན་ཡིན་ཏེ། འབྲས་བུ་གཉིས་པ་ལ་ཞུགས་པ་ཞེས་པའི་མིང་ཅན་གཅིག་ཡིན་པའི་ཕྱིར།
དེའི་འོག་ཏུ་འདོད་པའི་སྒོམ་སྤང་ཉོན་མོངས་དྲུག་པ་སྤངས་པའི་བྱང་སེམས་དེ་ཉིད་ལན་
ཅིག་ཕྱིར་འོང་བའི་མིང་ཅན་ཡིན་ཏེ། འདོད་ཉོན་དྲུག་པ་སྤངས་པའི་རྒྱལ་སྲས་ཡིན་
པའི་ཕྱིར། དེའི་འོག་ཏུ་འདོད་པའི་སྒོམ་སྤང་ཉོན་མོངས་བརྒྱད་པ་སྤངས་པའི་བྱང་
སེམས་དེ་ཉིད་མིང་ཅན་གཅིག་ཡིན་ཏེ། སྔ་མ་ལས་གཞན་ཕྱིར་འོང་བར་ཆད་གཅིག་
པའི་མིང་ཅན་ཡིན་པའི་ཕྱིར། དེའི་འོག་ཏུ་འདོད་པའི་སྒོམ་སྤང་ཉོན་མོངས་དགུ་པ་
ཅི་རིགས་སྤངས་པའི་རྣམ་གྲོལ་ལམ་ཐོབ་ཕྱིར་དུ་བརྩོན་པའི་བྱང་སེམས་སྒོམ་ལམ་པ་
སྔ་མ་བཞིན་དུ་དད་པས་མོས་པ་དང་མཐོང་བས་ཐོབ་པ་ནི་ཆོས་ཅན། གྲངས་ཉི་ཤུའི་
ནང་ནས་གཅིག་ཡིན་ཏེ། འབྲས་བུ་གསུམ་པ་ལ་ཞུགས་པའི་མིང་ཅན་གཅིག་ཡིན་པའི་
ཕྱིར༑ དེའི་འོག་ཏུ་ཕྱིར་མི་འོང་བ་ཞེས་རྣམ་པར་བཞག་པ་དེ་ལ་མིང་ཅན་རྣམ་པ་བཞི་



ཕར་ཕྱིན་རྩ་ཊིཀ
ཡོད་དེ། གཟུགས་ཀྱི་བར་སྲིད་ཀྱི་རྟེན་ལ་ཉོན་སྒྲིབ་ཅི་རིགས་སྤངས་པའི་རྣམ་གྲོལ་ལམ་
ཐོབ་པ་བར་མ་དོར་འདའ་བ་དང་། གཟུགས་ཁམས་སུ་སྐྱེས་ནས་འདའ་བ་དང་། འབད་
རྩོལ་གྱི་མངོན་པར་འདུ་བྱེད་པས་འདའ་བ་དང་མངོན་པར་འདུ་བྱེད་མེད་པར་ཉོན་སྒྲིབ་
ཅི་རིགས་སྤངས་པའི་རྣམ་གྲོལ་ལམ་ཐོབ་པ་ཡོངས་སུ་མྱ་ངན་ལས་འདའ་བ་ཞེས་བྱ་བ་
རྣམ་པ་བཞི་ཡོད་པའི་ཕྱིར། །
དེ་སྐད་སྨྲ་བར་བྱའི་ཊིཀ་བྱེད་ཁ་ཅིག །གཟུགས་སུ་སྐྱེ་བའི་ཀུན་སྦྱོར་སྤངས།
མངོན་པར་འགྲུབ་པའི་ཀུན་སྦྱོར་མ་སྤངས་པ་དང་། སྐྱེ་བའི་ཀུན་སྦྱོར་མ་སྤངས་པ།
སྐབས་འདིར་བྱང་སེམས་འཕགས་པ་གཟུགས་ཀྱི་བར་སྲིད་དང་སྐྱེ་སྲིད་དུ་སྐྱེ་བ་ལེན་
པའི་རྒྱུར་འཆད་པ་ནི། བྱང་སེམས་འཕགས་པ་ལས་ཉོན་གྱི་དབང་གིས་སྐྱེ་བ་མི་ལེན་
པར་འདོད་པ་དང་ཁས་བླངས་འགལ་བའོ། །ཡང་ཁ་ཅིག་འདོད་ཉོན་དགུ་པ་སྤངས་
པའི་བྱང་འཕགས་དེ་ཉིད་ཕྱིར་མི་འོང་གི་མིང་ཅན་དུ་བསྒྲུབ་པ་ལ། ཐ་མའི་ཆ་མཐུན་
ལྔ་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ལ་གནས་པ་རྟགས་སུ་འགོད་
པ་ནི། བྱང་སེམས་དེ་ཕྱིར་མི་འོང་བཏགས་པ་བར་བྱེད་པ་དང་འགལ་ལ་དེར་མ་ཟད་
འདོད་ཉོན་དགུ་པ་སྤངས་པ་ཞེས་པ་དེ་མངོན་གྱུར་འཇིག་རྟེན་པའི་སྒོམ་སྤངས་སུ་གྱུར་
པའམ༑ འདོད་ཉོན་དགུ་པའི་ས་བོན་འཇིག་རྟེན་ལས་འདས་པའི་སྒོམ་སྤངས་སུ་གྱུར་
པའི་འདོད་ཉོན་དགུ་པ་སྤངས་པ་གཉིས་ལས། དང་པོ་ལྟར་ན། ཐེག་པ་ཆེན་པོའི་མཐོང་
ལམ་གྱི་སྔོན་དུ་བསམ་གཏན་གྱི་དངོས་གཞི་ཐོབ་པའི་བྱང་སེམས་མཐོང་ལམ་པ་དག་
ཀྱང་འདིར་བསྟན་ཕྱིར་མི་འོང་གི་མིང་ཅན་གྱི་དགེ་འདུན་དུ་འཆད་རིགས་པར་འགྱུར་
ལ༑ གཉིས་པ་ལྟར་ན་དམན་ལམ་སྔོན་མ་སོང་གི་བྱང་འཕགས་རྣམས་ཀྱིས་འདོད་ཉོན་



55
སྐབས་དང་པོ།
དེ་ཉིད་རྒྱུན་མཐའི་བར་ཆད་མེད་ལམ་གྱིས་དངོས་སུ་སྤངས་དགོས་པས་མི་འཐད་པ་
ཤེས་སླའོ། །དེའི་འོག་ཏུ་འོག་མིན་གྱི་རྟེན་ལ་ཉོན་སྒྲིབ་ཅི་རིགས་སྤངས་པའི་རྣམ་གྲོལ་
ལམ་མངོན་དུ་བྱེད་པའི་བྱང་འཕགས་དེ་ཉིད་འོག་མིན་གྱི་མཐར་ཐུག་པར་འགྲོ་བ་སྟེ།
དེ་ལ་སྔར་གྱི་གྲངས་འཛིན་ལྔ་ལས་གཞན་གོང་དུ་འཕོ་བའི་མིང་ཅན་རྣམ་པ་གསུམ་ཡོད་
དེ༑ འཕར་བ་དང་། ཕྱེད་དུ་འཕར་བ་དང་། གནས་ཐམས་ཅད་དུ་འཆི་འཕོ་བ་ཉིད་
ཀྱི་མིང་ཅན་གསུམ་ཡོད་པའི་ཕྱིར། །
ཁ་ཅིག་བྱང་སེམས་འཕགས་པ་བསམ་གཏན་བཞིའི་དངོས་གཞིའི་སྙོམས་འཇུག་
ཐོབ་པ་ཡིན་ཡང་ཚངས་རིགས་སུ་སྐྱེ་བ་ལེན་པ་ན་བསམ་གཏན་དང་པོ་གསུམ་གྱི་དངོས་
གཞིའི་སྙོམས་འཇུག་ལས་ཉམས་པར་འདོད་པ་ནི་མི་རིགས་ཏེ། བྱང་སེམས་འཕགས་
པ་བསམ་གཏན་ལས་ཉམས་མི་སྲིད་པའི་ཕྱིར་དང་། གཟུགས་སུ་སྐྱེ་བ་ལེན་པ་ན་ཡང་
སྙིང་རྗེ་དང་སྨོན་ལམ་གྱི་དབང་གིས་ཡིན་པ་མ་གཏོགས་བསམ་གཏན་དག་པ་བའི་དབང་
གིས་སྐྱེ་བ་ལེན་པའི་ནས་པ་ཡོངས་སུ་ཟད་པའི་ཕྱིར། དེའི་འོག་ཏུ་གཟུགས་མེད་ཁམས་
སུ་སྐྱེ་བ་དོན་དུ་མི་གཉེར་བས་སྲིད་པའི་རྩེ་མོའི་མཐར་ཐུག་པར་འགྲོ་བ་ཞེས་བཏགས་
པ་གཟུགས་ཀྱི་འདོད་ཆགས་ཅི་རིགས་དང་བྲལ་བ་བྱང་སེམས་དེ་ཉིད་ནི་ཆོས་ཅན། ཉི་
ཤུའི་གྲངས་འཛིན་བརྒྱད་ལས་གཞན་རྣམ་པ་གཉིས་ཡོད་དེ། མཐོང་བའི་ཆོས་ལ་ཞི་
བ་དང་། ལུས་ཀྱིས་མངོན་སུམ་དུ་བྱེད་པའི་མིང་ཅན་གཉིས་ཡོད་པའི་ཕྱིར། དེའི་
འོག་ཏུ་ཉོན་སྒྲིབ་སྤངས་པའི་རྣམ་གྲོལ་ལམ་ཐོབ་ཕྱིར་ད་བརྩོན་པའི་བྱང་སེམས་ས་བཅུ་
པ་དེ་ཉིད་ཆོས་ཅན། མིང་ཅན་གཅིག་ཡིན་ཏེ། དགྲ་བཅོམ་པ་ཉིད་ཀྱི་འབྲས་བུ་ལ་
ཞུགས་པའི་མིང་ཅན་ཡིན་པའི་ཕྱིར། དེའི་འོག་ཏུ་བྱང་སེམས་ས་བཅུ་པ་བ་དེ་ཉིད་ཆོས་



56
ཕར་ཕྱིན་རྩ་ཊིཀ
ཅན༑ མིང་ཅན་གཅིག་ཡིན་ཏེ། རང་སངས་རྒྱས་ཀྱི་མིང་ཅན་ཡིན་པའི་ཕྱིར། དེས་
ན་དགེ་འདུན་ཉི་ཤུ་ཡོད་དེ། གོང་དུ་བཤད་པ་དེ་ལྟར་བསྟན་པའི་ཕྱིར།
གཉིས་པ་གདམས་ངག་གི་དོན་བསྒོམ་པས་སྟོང་པ་ཉིད་ལ་དམིགས་པའི་སྒོམ་
བྱུང་སྐྱེས་པའི་ཐོག་མ་བཤད་པ་ལ། མདོར་བསྟན་པ་དང་། རྒྱས་པར་བཤད་པའོ།།
དང་པོ་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི། ཚོགས་ལམ་ལ་གནས་
པའི་བྱང་སེམས་ལས་དང་པོ་བས་དེ་ལྟར་ཐེག་ཆེན་གྱི་གདམས་ངག་ཐོབ་པ་ལ་ངེས་པར་
འབྱེད་པའི་ཡན་ལག་འབྱུང་བས་ཐེག་ཆེན་གྱི་ངེས་པར་འབྱེད་པའི་ཡན་ལག་འཆད།
གཉིས་པ་ནི།
དམིགས་པ་དང་ནི་རྣམ་པ་དང་། །རྒྱུ་དང་ཡོངས་སུ་འཛིན་པ་ཡིས། །
བྱང་ཆུབ་སེམས་དཔའ་སྐྱོབ་པ་ཡི། །དྲོད་སོགས་བདག་ཉིད་ཇི་བཞིན་དུ། །
རྣམ་རྟོག་བཞི་པོ་ལྡན་བརྟེན་པ། །ཆུང་དང་འབྲིང་དང་ཆེན་པོ་རྣམས། །
ཉན་ཐོས་བསེ་རུ་ལྟ་བུ་དང་། །བཅས་པ་དག་ལས་ཁྱད་པར་འཕགས། ། །
བྱང་ཆུབ་སེམས་དཔའ་སྐྱོབ་པ་ཡི་དྲོད་ལ་སོགས་པ་ཆུང་ངུ་དང་འབྲིང་དང་ཆེན་པོ་རྣམས་
ཆོས་ཅན། ཉོན་ཐོས་བསེ་རུ་ལྟ་བུ་དང་བཅས་པའི་སྦྱོར་ལམ་དག་ལས་ཁྱད་པར་དུ་
འཕགས་ཏེ། དེ་ལས་དམིགས་པ་དང་ནི་རྣམ་པ་དང་རྒྱུ་དང་ཡོངས་སུ་འཛིན་པ་ཡིས་
བདག་ཉིད་ཇི་ལྟ་བ་བཞིན་དུ་རྣམ་པར་རྟོག་པ་བཞི་པོ་སྤང་བྱར་ལྡན་པའི་ཕྱིར། ཡང་
ན་རྐང་པ་དྲུག་པ་ཁྱད་ཆོས་སུ་སྦྱར་རོ། །གསར་དུ་སྐྱེ་བའི་ལུས་རྟེན་ནི་སྤྱི་ཁྱབ་ནས་
འདོད་པའི་ལྷ་མི་གང་རུང་དུ་གསུངས་ཀྱང་དམིགས་བསལ་ལ་རྣམ་བཤད་འདིར་ཆོས་
མཆོག་དངོས་སུ་སྐྱེ་བའི་རྟེན་མ་ཡིན་ཡང་དྲོད་དང་རྩེ་མོ་གཟུགས་ཁམས་པ་འགའ་ཞིག་



57
སྐབས་དང་པོ།
ལ་ཡང་སྐྱེ་བར་མངོན་ནོ་ཞེས་གསུངས་ཏེ། དགོངས་པ་འཆད་པ་ན་ཁ་ཅིག་དྲང་དོན་
དུ་འགྲེལ་བར་བྱེད། ཁ་ཅིག་ཉན་ཐོས་སྦྱོར་ལམ་པའི་རྟོགས་པ་སྔོན་དུ་སོང་བའི་གཟུགས་
ཁམས་ཀྱི་རྟེན་ཅན་གྱི་བྱང་སེམས་ཚོགས་ལམ་པ་ཡོད་ཅིང་། དེས་བྱང་སེམས་ཀྱི་སྦྱོར་
ལམ་དྲོད་རྩེ་གཉིས་གསར་དུ་སྐྱེས་ཞེས་འཆད། ཁ་ཅིག །གཟུགས་ཀྱི་རྟེན་ཅན་གྱི་
ཐེག་པ་ཆེན་པོའི་རིགས་ངེས་པའི་བྱང་སེམས་ཚོགས་ལམ་པ་འཁོར་བ་ལ་སྐྱོ་བ་ཅན་གྱི་
རྟེན་ལ་ཐེག་ཆེན་གྱི་སྦྱོར་ལམ་དྲོད་རྩེ་གསར་དུ་སྐྱེ་བ་སྲིད་པ་ལ་དགོངས་པ་ཡིན་ཏེ། དང་
པོ་ཉིད་ནས་ཐེག་ཆེན་དུ་རིགས་ངེས་པའི་བྱང་སེམས་ཀྱི་རྒྱུད་ལ་འབྱུང་བའི་སྦྱོར་ལམ་
གྱི་ལུས་རྟེན་ངོས་འཛིན་པའི་སྐབས་ཡིན་པའི་ཕྱིར། ཁམས་གོང་ན་ཐེག་ཆེན་རིགས་
ངེས་ཀྱི་བྱང་སེམས་ཚོགས་ལམ་པ་སྦྱོར་ལམ་དུ་འཕོ་ཁ་མ་མེད་ན། དམན་ལམ་སྔོན་
སོང་ལའང་བཞག་དཀའ་བའི་ཕྱིར་ཞེས་ཟེར་བ་གང་ལེགས་བྱའོ། །
གསུམ་པ་འགྲེལ་པ་ལ། དམན་པའི་སྦྱོར་ལམ་ལས་ཁྱད་ཞུགས་པར་སྒྲུབ་པ།
དམིགས་ཚུལ་བཅུ་གཉིས་བཞིར་བསྡུ་བ་གཉིས། དང་པོ་ལ། ཁྱད་པར་འཕགས་ཚུལ་
དང་། དེའི་རྒྱུ་མཚན་གཉིས་། དང་པོ་ནི། བྱང་ཆུབ་སེམས་དཔའ་རྣམས་ཀྱི་ངེས་
པར་འབྱེད་པའི་ཆ་དང་མཐུན་པ་བཞི་པོ་ཆོས་ཅན། ཉན་ཐོས་ལ་སོགས་པའི་དྲི་བ་ལ་
སོགས་པ་ལས་ཁྱད་པར་དུ་འཕགས་པ་ཡིན་ཏེ། དེ་ལས་ཁྱད་ཆོས་ལྔ་འམ་དྲུག་གིས་
ཁྱད་པར་དུ་འཕགས་པའི་ཕྱིར། དེ་ཆོས་ཅན། རྒྱུ་ཁྱད་པར་དུ་འཕགས་ཏེ། ཐོས་པ་
ལ་སོགས་པ་རབ་ཀྱི་མཐར་ཕྱིན་པ་ཐོབ་པ་ཐར་པའི་ཆ་དང་མཐུན་པ་ཡུལ་ལྔ་ལ་མཁས་
པའི་དད་པ་ལ་སོགས་པའི་མཚན་ཉིད་ཀྱི་དགེ་བའི་རྩ་བའི་རང་སྟོབས་ཀྱིས་དྲངས་པས་
དེའི་འོག་ཏུ་འབྱུང་བའི་ཕྱིར། འབྲས་བུ་ཁྱད་པར་དུ་འཕགས་པ་ཡིན་ཏེ། བདེན་པ་



58
ཕར་ཕྱིན་རྩ་ཊིཀ
བཞི་མངོན་སུམ་དུ་རྟོགས་པའི་མཐོང་ལམ་སྐྱེ་བ་དང་རྗེས་སུ་མཐུན་པའི་རྒྱུ་ཡིན་པའི་
ཕྱིར༔ རང་གི་ངོ་བོ་ཁྱད་པར་དུ་འཕགས་པ་ཡིན་ཏེ། སྟོང་པ་ཉིད་ལ་དམིགས་པའི་
འཇིག་རྟེན་པའི་སྒོམ་པ་ལས་བྱུང་བ་གཙོ་བོར་གྱུར་པའི་སྐབས་ཀྱི་ལམ་ཡིན་པའི་ཕྱིར།
དབྱེ་བ་ཁྱད་པར་དུ་འཕགས་པ་ཡིན་ཏེ། ངོ་བོའི་དབྱེ་བ་སྟོང་པ་ཉིད་ལ་དམིགས་པའི་
དྲོ་བར་གྱུར་པ་ཞེས་བྱ་བའི་དགེ་བའི་རྩ་བ་དང་། དེའི་འོག་ཏུ་དེ་ཉིད་ལས་རབ་ཏུ་འམ་
རྩེ་མོར་གྱུར་པ་དང་། དེའི་འོག་ཏུ་སྟོང་པ་ཉིད་ལ་མི་སྐྲག་པའི་བཟོད་པར་གྱུར་པ་དང་།
དེའི་འོག་ཏུ་འཇིག་རྟེན་པའི་ཆོས་ཀྱི་མཆོག་ཅེས་བྱ་བ་སྟེ་བཞི་དང་། གནས་སྐབས་
ཀྱིས་དབྱེ་བ་ནི། རྒྱུད་གཅིག་ལ་ཐོག་མཐའ་བར་གསུམ་དུ་འབྱུང་བ་ཆུང་ངུ་ལ་སོགས་
པའི་རིམ་གྱིས་སྐྱེ་བས་སམ་རྒྱུད་ཐ་དད་པ་ལ་འབྱུང་བ་བྱང་ཆུབ་སེམས་དཔའ་དང་འབྲེལ་
བའི་དབང་པོ་རྟུལ་པོ་ལ་སོགས་པའི་གང་ཟག་གི་བྱེ་བྲག་གིས་ཆུང་ངུ་དང་འབྲིང་དང་
ཆེན་པོ་རྣམས་ཡོད་པའི་ཕྱིར། འདི་ལྟར་ཆུང་འབྲིང་ཆེན་པོའི་རྣམ་གཞག་གཉིས་འབྱུང་
བ་ལས་སྔ་མ་ཉིད་དངོས་པོ་ལ་གནས་སོ། །དེ་ཆོས་ཅན། འོག་ནས་འཆད་པར་འགྱུར་
བའི་དམིགས་པའི་ཁྱད་པར་གྱི་ངོ་བོ་ཉིད་བདེན་པ་བཞིའི་དངོས་པོ་ལ་དམིགས་པ་ཡིན་
ཏེ༔ དེ་ཁྱོད་ཀྱིས་སྒྲོ་འདོགས་གཅོད་པའི་གཞིར་བཟུང་བའི་ཕྱིར། བྱང་སེམས་ཀྱི་
སྦྱོར་ལམ་མཉམ་གཞག་ཆོས་ཅན། བདེན་པར་མངོན་པར་ཞེན་པ་མེད་པ་ལ་སོགས་
པའི་རྣམ་པར་ཞུགས་པ་ཡིན་ཏེ། གཟུང་འཛིན་བདེན་པར་ཞེན་པའི་ཆོས་སུ་བལྟ་བའི་
དངོས་ཀྱི་གཉེན་པོ་ཡིན་པ་ཉིད་ཀྱིས་ཕྱིར། བྱང་སེམས་ཀྱི་སྦྱོར་ལམ་ཆོས་ཅན། འབྲས་
བུ་ཁྱད་པར་ཅན་གྱི་རྒྱུ་ཡིན་པའི་སྒོ་ནས་ཁྱད་པར་དུ་འཕགས་པ་ཡིན་ཏེ། ཐེག་པ་གསུམ་
ཆར་གྱི་རྟོགས་པའི་རིགས་ཚང་བའི་མཐོང་ལམ་གྱི་རྒྱུའི་ངོ་བོ་ཁྱད་པར་ཅན་དུ་འགྱུར་



59
སྐབས་དང་པོ།
བའི་ཕྱིར། བྱང་སེམས་སྦྱོར་ལམ་པ་ཆོས་ཅན། ཡོངས་སུ་འཛིན་པ་ཁྱད་པར་ཅན་
དང་ལྡན་པ་ཡིན་ཏེ། དགེ་བའི་བཤེས་གཉེན་ཁྱད་པར་ཅན་མཆོག་གི་སྤྲུལ་པའི་སྐུས་
ཐེག་ཆེན་གྱི་ལམ་རྫོགས་པར་སྟོན་པའི་ཐབས་ལ་མཁས་པའི་མཚན་ཉིད་ཀྱིས་དངོས་
སུ་རྗེས་སུ་བཟུང་བའི་ཕྱིར། མཐོང་བ་དང་བསྒོམ་པས་སྤང་བར་བྱ་བའི་ཤེས་སྒྲིབ་ཀྱི་
གཟུང་བ་དང་འཛིན་པའི་རྣམ་པར་རྟོག་པ་རྣམ་པ་བཞི་པོས་ཁྱད་པར་དུ་འཕགས་པ་ཡིན་
ཏེ༑ བཞི་པོ་འོག་ནས་འཆད་པར་འགྱུར་བའི་ཚུལ་དང་སྤང་གཉེན་དུ་འབྲེལ་བར་འབྱུང་
བས་ཁྱད་པར་དུ་འཕགས་པའི་ཕྱིར། སྦྱོར་ལམ་བཞི་ལ་རྣམ་པར་རྟོག་པ་བཞི་སོ་སོར་
སྤང་བྱར་ལྡན་ཚུལ་ནི་དྲོད་ཀྱིས་ཤེས་སྒྲིབ་ཀུན་ནས་ཉོན་མོངས་གཟུང་རྟོག་མངོན་འགྱུར་
བ་མགོ་གནོན་པ་ཙམ་ཤེས་སྒྲིབ་རྣམ་བྱང་གཟུང་རྟོག་མངོན་འགྱུར་བ་མགོ་གནོན་མི་
ནས༑ རྩེ་མོས་དེ་ནུས་པ་ཙམ་ཤེས་སྒྲིབ་རྫས་འཛིན་རྟོག་པ་མངོན་གྱུར་བ་མགོ་གནོན་
མི་ནུས། བཟོད་པས་དེ་ནུས་པ་ཙམ་ཤེས་སྒྲིབ་བཏགས་འཛིན་རྟོག་པ་མངོན་གྱུར་བ་
མགོ་གནོན་མི་ནུས། ཆོས་མཆོག་གིས་བཏགས་འཛིན་རྟོག་པ་མངོན་འགྱུར་བ་མགོ་
གནོན་ནུས་ཞེས་པར་འགྱུར་ལ། ཀུན་ནས་ཉོན་མོངས་བྱེད་དུ་ལྡན་པའི་དོན་ཡང་སྦྱོར་
ལམ་ལ་གནས་པའི་བྱང་སེམས་རྣམས་ཀྱིས་གཟུང་འཛིན་བདེན་པར་འཛིན་པའི་རྣམ་
རྟོག་ཆེད་དུ་གཏན་ནས་སྤངས་བྱའི་གཙོ་བོར་བྱེད་པའི་དོན་ཏེ། བྱང་ཆུབ་སེམས་དཔའ་
རྣམས་ཀྱི་ཉོན་མོངས་པ་ནི་རྣམ་པར་རྟོག་པའོ་ཞེས་གསུངས་པ་ལྟར་རོ།།
གཉིས་པ་ནི། ཐེག་ཆེན་གྱི་སྦྱོར་ལམ་དེ་ཉིད་དམན་པའི་སྦྱོར་ལམ་ལས་ཁྱད་པར་དུ་
འཕགས་པའི་རྒྱུ་མཚན་ཡོད་དེ། ཉན་རང་དེ་དག་གི་དྲོ་བར་གྱུར་པ་ལ་སོགས་པའི་དགེ་
བའི་རྩ་བ་ནི་ཉན་ཐོས་ཀྱི་ཐེག་པའི་ཚུལ་གྱིས་རྣམ་གཞག་བྱེད་པའི་ཤིང་རྟ་ཆེན་པོའི་ལུགས་



60
ཕར་ཕྱིན་རྩ་ཊིཀ
ལས་ཟག་བཅས་ཀྱིས་བསྡུས་པའི་གཟུགས་སུ་རུང་བ་ལ་སོགས་པའི་མཚན་ཉིད་ཀྱི་དངོས་
པོའི་བདག་ཉིད་ཀྱི་སྡུག་ཀུན་གྱི་བདེན་པ་དག་པ་བ་དང་འགོག་ལམ་གྱི་བདེན་པ་དག་
པ་བ་བཞི་ལ་དམིགས་པ་དང་བདག་ཏུ་ལྟ་བའི་གཉེན་པོ་ཙམ་ཉིད་ཀྱིས་མི་རྟོག་པ་ལ་སོགས་
པའི་རྣམ་པར་ཞུགས་པ་དང་། ཉན་ཐོས་རང་གི་ཐེག་པ་རྟོགས་པ་ཁོ་ནའི་རྒྱུའི་ཆེད་དུ་
དང་༑ ཐབས་ཤེས་ཁྱད་པར་ཅན་སྟོན་པའི་ཡོངས་སུ་འཛིན་པ་དང་བྲལ་བ་དང་། ཤེས་
སྒྲིབ་གཟུང་འཛིན་གྱི་རྣམ་པར་རྟོག་པ་རྣམ་པ་བཞི་དང་སྤང་གཉེན་དུ་མི་ལྡན་པར་འབྱུང་
ངོ་ཞེས་འབྱུང་བའི་ཕྱིར། བདེན་བཞི་དག་པ་བ་ལ་དམིགས་པའི་དོན་ནི། ཐེག་དམན་
སྦྱོར་ལམ་གྱིས་བདེན་པའི་ཁྱད་ཆོས་དམིགས་ཡུལ་དུ་མེད་པར་དེའི་ངོ་བོ་ཙམ་ལ་དམིགས་
པ་ལ་བྱ་སྟེ། སྤྱིར་ཁྱད་ཆོས་སྤངས་པའི་བདེན་བཞི་ཡོད་པར་སྟོན་པ་མ་ཡིན་ནོ། །སྙིང་
པོ་དྲིལ་ན་བྱང་སེམས་སྦྱོར་ལམ་ཁྱད་པར་ལྔ་ལྡན་དང་། ཉན་རང་གི་སྦྱོར་ལམ་ཁྱད་
པར་ལྔ་བྲལ་དུ་བསྟན་ཅིང་བསྒྲུབ་པའོ། །
གཉིས་པ་དམིགས་ཚུལ་བཅུ་གཉིས་བཞིར་བསྡུ་བ་ལ་བཞི། དངོས་དང་། རྣམ་
པ་གཞན་གྱི་སྒོ་ནས་དམིགས་པ། དེ་འདིར་དངོས་སུ་མི་སྟོན་པའི་རྒྱུ་མཚན། རྩོད་
པ་སྤང་བའོ། །དང་པོ་ནི། བྱང་ཆུབ་སེམས་དཔའ་རྣམས་ཀྱི་ངེས་པར་འབྱེད་པའི་
ཆ་དང་མཐུན་པ་རྣམས་ཆོས་ཅན། རྣམ་པའི་འཛིན་སྟངས་ཇི་ལྟར་སྲིད་པ་བཞིན་བདེན་
པ་བཞིའི་དངོས་པོ་ལ་དམིགས་པ་ཡིན་ཏེ། ལམ་རྫོགས་པར་ཉམས་སུ་ལེན་པ་ལ་ཐབས་
མཁས་པའི་སྟོབས་ཀྱིས་བཟོད་འབྲིང་གི་གནས་སྐབས་ཁ་གཅིག་ཏུ་ནི་རྒྱུའི་སྒོ་ནས། ཆོས་
མཆོག་ཆུང་ངུའི་གནས་སྐབས་ཁ་ཅིག་ཏུ་ནི་འབྲས་བུའི་སྒོ་ནས། བཟོད་པ་ཆུང་ངུའི་
གནས་སྐབས་ཁ་ཅིག་ཏུ་ནི་བདེན་གཉིས་ཀྱི་ངོ་བོ་ཉིད་ཀྱི་སྒོ་ནས། དེ་ལས་གཞན་དགུའི་



61
སྐབས་དང་པོ།
གནས་སྐབས་ཁ་ཅིག་ཏ་ནི་ཆོས་ཉིད་ཀྱི་རྣམ་པའི་སྒོ་ནས་དེ་ལ་དམིགས་པའི་ཕྱིར། གཉིས་
པ་ནི། སྔ་མ་ཉན་ཐོས་ཀྱི་སྦྱོར་ལམ་བཞིན་དུ་མི་རྟག་སོགས་རྣམ་པ་གཞན་གྱིས་ཀྱང་
བདེན་པ་བཞི་ལ་ཀུན་ཏུ་དམིགས་སོ་ཞེས་བྱ་བར་ཤེས་པར་བྱ་སྟེ། སྐབས་དེར་ཉོན་
མོངས་པའི་དཔལ་གཞོམ་པ་དང་། འཁོར་བ་ལ་ཡིད་འབྱུང་བསྐྱེད་པ་དང་། དམན་
པའི་རིགས་ཅན་རྗེས་སུ་བཟུང་བའི་ཆེད་དུ་སྐྱེས་བུ་འབྲིང་དང་ཐུན་མོང་བའི་བསམ་པ་
སྦྱང་དགོས་པའི་ཕྱིར། །
གསུམ་པ་ནི། དམིགས་ཚུལ་དེ་འདིར་དངོས་སུ་རྒྱས་པར་མ་སྤྲོས་པའི་རྒྱུ་མཚན་
དང་བཅས་པ་ཡིན་ཏེ། མདོར་བསྡུས་ཏེ་རྩ་བའི་ཚིག་དོན་རྣམ་པར་དཀྲོལ་བ་ཙམ་དུ་
བརྗོད་འདོད་པའི་ཕྱིར། བཞི་པ་ནི། ཐེག་ཆེན་གྱི་སྦྱོར་ལམ་གྱིས་རྣམ་པ་མཐའ་ཡས་
པའི་སྒོ་ནས་བདེན་བཞི་ལ་དམིགས་པ་མི་འཐད་པར་ཐལ། མཛོད་ལས། དྲི་མེད་བཅུ་
དྲུག་གཞན་རྣམ་མེད། ཅེས་བདེན་པའི་སྟེང་དུ་མི་རྟག་སོགས་བཅུ་དྲུག་ལས་མང་
བའི་རྣམ་པ་མེད་པར་གསུངས་པའི་ཕྱིར་ཞེ་ན། ཐེག་པ་གཞན་ཐེག་ཆེན་གྱི་སྡེ་སྣོད་
ལ་བརྟེན་ནས་ནི་སྐབས་འདིར་མ་ཟད་གོང་འོག་གང་དུ་ཡང་སུན་འབྱིན་པ་བརྗོད་པར་
མི་བྱ་སྟེ། རྒྱུ་མཚན་གང་གིས་ཕྱིར་ན། ཐེག་ཆེན་སྦྱོར་ལམ་གྱི་རྣམ་པ་མཐའ་ཡས་
པའི་སྒོ་ནས་བདེན་བཞི་ལ་དམིགས་པ་འདི་ནི་ཐེག་པ་ཆེན་པོའི་རིགས་ཅན་ལ། ཐེག་
པ་ཆེན་པོའི་སྡེ་སྣོད་ཚད་མར་བྱས་པའི་རྣམ་པར་བཞག་པ་སྔ་མ་ལས་གཞན་ཁོ་ན་ཡིན་
པ་དེའི་ཕྱིར། །
གཉིས་པ་རྒྱས་པར་བཤད་པ་ལ། ཁྱད་ཆོས་སྔ་མ་གསུམ་བཤད། རྟོག་པའི་
ཁྱད་ཆོས་དང་ཡོངས་འཛིན་བཤད་པའོ། དང་པོ་ལ་སྤྱིའི་མཚམས་སྦྱར། སོ་སོའི་



ཕར་ཕྱིན་རྩ་ཊིཀ
62
དོན་བཤད། བརྗོད་ཚུལ་ལ་རྩོད་པ་སྤོང་བའོ། །དང་པོ་ནི། ཐེག་ཆེན་སྦྱོར་ལམ་གྱི་
དམིགས་པ་དང་རྣམ་པའི་ཁྱད་པར་ཇི་ལྟ་བུ་ཡིན་ཞེ་ན། དེའི་དམིགས་པ་དང་རྣམ་པ་
དག་བར་སྐབས་ཀྱི་ཚིགས་སུ་བཅད་པ་བདུན་གྱི་བཤད། གཉིས་པ་ལ་བཞི་ཡོད་པའི་
དང་པོ་དྲོད་ཀྱི་དམིགས་རྣམ་རྒྱུའི་ཁྱད་པར་དང་བཅས་པ་ལ་གཉིས་ལས། རྩ་བ་དང་།
འགྲེལ་པའོ། །དང་པོ་ནི།
དམིགས་པ་མི་རྟག་ལ་སོགས་པ། །བདེན་པའི་རྟེན་ཅན་དེ་ཡི་ནི། །
རྣམ་པར་མངོན་ཞེན་ལ་སོགས་འགོག །ཐེག་པ་གསུམ་ཅར་འཐོབ་པའི་རྒྱུ། །
གཟུགས་སོགས་འདུ་འགོད་གནས་བྲལ་དང་། །གནས་དང་བཏགས་དང་བརྗོད་དུ་མེད།།
བདེན་པའི་རྟེན་ཅན་མི་རྟག་པ་ལ་སོགས་པ་བཅུ་དྲུག་ཆོས་ཅན། ཐེག་ཆེན་གྱི་སྦྱོར་ལམ་
དྲོད་ཆུང་ངུའི་དམིགས་པ་ཡིན་ཏེ། དེས་སྒྲོ་འདོགས་བཅད་པར་བྱ་བའི་གཞི་ཡིན་པའི་
ཕྱིར༑ བདེན་པ་བཞི་པོ་དེ་ཡི་ནི་ཁྱད་ཆོས་བཅུ་དྲུག་ལ་བདེན་པར་མངོན་པར་ཞེན་པ་
ལ་སོགས་པ་འགོག་པའི་དྲོད་ཆུང་ངུའི་ཡེ་ཤེས་ཆོས་ཅན། དྲོད་ཆུང་ངུའི་རྣམ་པ་ཡིན་
ཏེ༑ དེའི་དམིགས་པའི་ཆོས་ལ་ལོགས་ཕྱོགས་སུ་སྒྲོ་འདོགས་པ་འགོག་པའི་དྲོད་ཆུང་
ངུའི་ཡེ་ཤེས་ཡིན་པའི་ཕྱིར། རྟགས་ཆོས་དོན་གསུམ་འདི་བཞིན་དམིགས་རྣམ་ལྷག་
མ་རྣམས་ལ་ཡང་སྦྱར་རོ། དེ་ཆོས་ཅན། འབྲས་བུ་ཁྱད་པར་ཅན་གྱི་རྒྱུ་བྱེད་དེ། ཐེག་
པ་གསུམ་ཆར་གྱི་རྟོགས་རིགས་ཚང་བ་མཐོང་ལམ་འཐོབ་པའི་རྒྱུ་བྱེད་པའི་ཕྱིར།
གཟུགས་སོགས་འདུ་འགོད་བདེན་པ་བ་དང་བྲལ་བའི་བདེན་པ་བཞི་ནི་དྲོད་འབྲིང་གི་
དམིགས་པ་དང་། མིང་རྒྱུན་གནས་པ་དང་བྲལ་བ་དང་གནས་པ་དོན་དམ་པར་མེད་
པར་རྟོགས་པའི་དྲོད་འབྲིང་གི་ཡེ་ཤེས་ནི་དེའི་རྣམ་པར་བྱ་ཞིང་། གཟུགས་སོགས་བརྡར་
གསང



63
སྐབས་དང་པོ།
བཏགས་པས་ཁྱད་པར་དུ་བྱས་པའི་བདེན་པ་བཞི་ནི་དྲོད་ཆེན་པོའི་དམིགས་པ་དང་།
གཟུགས་སོགས་དོན་དམ་པར་བརྗོད་དུ་མེད་པར་རྟོགས་པའི་ཡེ་ཤེས་ནི་དེའི་རྣམ་པའོ།།
གཟུགས་སོགས་བརྡར་བཏགས་པས་ཁྱད་པར་དུ་བྱས་པའི་བདེན་བཞི་དྲོད་ཆེན་པོའི་
དམིགས་པར་བཤད་པ་ནི། དྲོད་ཆེན་པོ་ནས་གཟུགས་སོགས་བརྡར་བཏགས་པ་ལ་
དམིགས་ནས་བདེན་པ་བཞི་ལ་སྒྲོ་འདོགས་གཅོད་པ་གོ་བའི་ཆེད་ཡིན་ལ། གཅོད་ལུགས་
ཀྱང་དེ་ལ་དམིགས་པའི་བདེན་འཛིན་ཀུན་འབྱུང་བདེན་པ་དང་། དེས་དྲངས་པའི་བསམ་
གྱིས་མི་ཁྱབ་པའི་འཆི་འཕོ་སྡུག་བསྔལ་བདེན་པ་དང་། དེ་གཉིས་ཟད་པར་སྤངས་པའི་
ཆོས་སྐུ་འགོག་བདེན་དང་། དེ་ཐོབ་པའི་དོན་དུ་གཟུགས་སོགས་བརྡར་བཏགས་པ་དོན་
དམ་པར་བརྗོད་དུ་མེད་པར་རྟོགས་པའི་ཡེ་ཤེས་ལམ་གྱི་བདེན་པ་སྒོམ་དགོས་པར་ཤེས་
པ་དེ་ཡིན། །གཞན་རྣམས་ལ་ཡང་དེའི་རིགས་པ་བསྒྲེའོ། །
གཉིས་པ་འགྲེལ་པ་ལ་སོ་སོར་བཤད་པ་དང་། བསྡུས་ཏེ་བསྟན་པའོ། །དང་
པོ་ནི། དམིགས་རྣམ་མང་དུ་ཡོད་པ་དེ་ལ་སྡུག་བསྔལ་ལ་སོགས་པའི་བདེན་པར་བཞི་
ལ་བརྟེན་པ་མི་རྟག་པ་ལ་སོགས་པའི་རྣམ་པ་བཅུ་དྲུག་དྲོད་ཆུང་ངུའི་དམིགས་པ་ཡིན་
ནོ༑ ༑སྡུག་བསྔལ་ལ་སོགས་པའི་བདེན་པ་བཞི་ལ་བདེན་པར་མངོན་པར་ཞེན་པ་དང་།
ལྷག་པ་དམིགས་པ་དང་། ཕྱིན་ཅི་ལོག་གི་རྒྱུ་མཚན་བཟུང་ནས་ཀུན་ཤེས་པ་ལ་སོགས་
པ་འགོག་པའི་དྲོད་ཆུང་ངུའི་ཡེ་ཤེས་ནི་དེའི་རྣམ་པ་ཡིན་ནོ། །ཐེག་ཆེན་གྱི་སྦྱོར་ལམ་
དྲོ་བ་ལ་སོགས་པ་བཞི་པོ་ཐམས་ཅད་ཀྱང་ཆོས་ཅན། ཐེག་པ་གསུམ་ཆར་གྱི་རྟོགས་
པའི་རིགས་འཐོབ་པའི་མཐོང་ལམ་གྱི་རྒྱུའི་ངོ་བོ་ཉིད་ཡིན་པར་ཁོང་དུ་ཆུད་པར་བྱ་སྟེ།
དེའི་རྗེས་མཐུན་གྱི་ཐབས་དམ་པ་ཡིན་པའི་ཕྱིར། གཟུགས་ལ་སོགས་པ་སྒྲུབ་པ་དང་



ཕར་ཕྱིན་རྩ་ཊིཀ
དགག་པ་དེ་དག་མོས་པ་ཡིད་བྱེད་ཀྱིས་གྲངས་བཞིན་དུ་དོན་དམ་པར་མི་དམིགས་ཤིང་།
དེ་ཁོ་ན་ཉིད་ཡིད་ལ་བྱེད་པ་དག་གིས་མ་མཐོང་བ་ཞེས་བྱ་བས་ཁྱད་པར་དུ་བྱས་པའི་
བདེན་པ་བཞི་ནི་དྲོད་འབྲིང་གི་དམིགས་པ་ཡིན་ནོ། །མིང་ཐམས་ཅད་དོན་དམ་པར་
མེད་པ་ཉིད་ཀྱིས་མིང་གི་རྒྱུན་མི་འདྲ་བ་དང་རིགས་རྒྱུན་འདྲ་བར་འཇུག་པའི་མཚན་
ཉིད་དག་དོན་དམ་པར་མེད་པར་རྟོགས་པའི་དྲོད་འབྲིང་གི་ཡེ་ཤེས་ནི་དེའི་རྣམ་པ་ཡིན་
ནོ༑ ༑གཟུགས་ནས་སངས་རྒྱས་ཞེས་བྱ་བའི་བར་གྱི་ཆོས་ཐམས་ཅད་བརྡར་བཏགས་
པའི་ཆོས་མིང་གི་ཐ་སྙད་པ་ཙམ་གྱིས་ཁྱད་པར་དུ་བྱས་པའི་བདེན་པ་བཞི་ནི་དྲོད་ཆེན་
པོའི་དམིགས་པ་ཡིན་ནོ། །དགེ་བ་ལ་སོགས་པ་ཉིད་ཀྱི་ཆོས་གང་དུ་ཡང་དོན་དམ་པར་
བརྗོད་དུ་མེད་པར་རྟོགས་པའི་དྲོད་ཆེན་པའི་ཡེ་ཤེས་ནི་དེའི་རྣམ་པ་ཡིན་ནོ། །
གཉིས་པ་ནི། ཐེག་ཆེན་གྱི་སྦྱོར་ལམ་དྲོ་བར་གྱུར་པ་དམིགས་པ་དང་རྣམ་པ་
དང་ལྡན་པ་རྣམ་པ་གསུམ་ཡོད་དེ། དེ་ལྟར་བསྒྲུབས་ཟིན་པ་དེས་ན་སྟེ་དེའི་ཕྱིར། སྦྱོར་
ལམ་དང་པོ་འདི་ལ་དྲོ་བར་གྱུར་པ་ཞེས་བརྗོད་པའི་རྒྱུ་མཚན་ཡོད་དེ། མཐོང་ལམ་
རྣམ་པར་མི་རྟོག་པའི་ཡེ་ཤེས་ཀྱི་མེའི་སྔ་ལྟས་ཡིན་པའི་ཕྱིར། གཉིས་པ་རྩེ་མོ་ལ་རྩ་
བ་དང་། འགྲེལ་པའོ། །དང་པོ་ལ་བདེན་པ་རྣམ་པར་མ་བཞག་པ་དང་བཞག་པ་གཉིས་
ལས༑ དང་པོ་ནི།
གཟུགས་སོགས་མི་གནས་དེ་དག་ནི། །དེ་ཡི་ངོ་བོར་རང་བཞིན་མེད། །
དེ་དག་གཅིག་གི་རང་བཞིན་གཅིག །
གཟུགས་ལ་སོགས་པ་དོན་དམ་པར་མི་གནས་པ་དེ་དག་ནི་དོན་དམ་པར་དེའི་ངོ་བོར་
རང་བཞིན་མེད་པས་ཁྱད་པར་དུ་བྱས་པ་ནི་རྩེ་མོ་ཆུང་ངུའི་དམིགས་པ་དང་། གཟུགས་



65
སྐབས་དང་པོ།
སོགས་དེའི་ཆོས་ཉིད་དེ་དག་གཅིག་གི་རང་བཞིན་གཅིག་ཏུ་རྟོགས་པའི་རྩེ་མོ་ཆུང་ངུའི་
ཡེ་ཤེས་ནི་དེའི་རྣམ་པ་ཡིན་ནོ། །གཉིས་པ་ནི། །
དེ་མི་རྟག་སོགས་པར་མི་གནས། །དེ་རྣམས་དེ་ཡི་ངོ་བོས་སྟོང་། །།
དེ་དག་གཅིག་གི་རང་བཞིན་གཅིག །ཆོས་རྣམས་མི་འཛིན་གང་ཡིན་དང༌། །
དེ་དག་མཚན་མར་མི་མཐོང་ཕྱིར། །ཤེས་རབ་ཀྱིས་ནི་ཡོངས་རྟོགས་པ། །
ཐམས་ཅད་དམིགས་སུ་མེད་པར་རོ། །
གཟུགས་ལ་སོགས་པ་དེ་རྣམས་དེའི་ངོ་བོས་སྟོང་པས་དོན་དམ་པར་མི་རྟག་པ་ལ་སོགས་
པར་མི་གནས་པས་ཁྱད་པར་དུ་བྱས་པའི་བདེན་པ་བཞི་ནི་རྩེ་མོ་ཆུང་ངུའི་དམིགས་པ་
དང་༑ མི་རྟག་པ་སོགས་དང་དེའི་ཆོས་ཉིད་དེ་དག་གཅིག་གི་རང་བཞིན་གཅིག་ཏུ་རྟོགས་
པའི་རྩེ་མོ་ཆུང་ངུའི་ཡེ་ཤེས་ནི་དེའི་རྣམ་པ་ཡིན་ནོ། །ཆོས་རྣམས་དོན་དམ་པར་མཚན་
མར་མི་འཛིན་པ་གང་ཡིན་པས་ཁྱད་པར་དུ་བྱས་པའི་བདེན་པ་བཞི་ནི་རྩེ་མོ་འབྲིང་གི་
དམིགས་པ་དང་། གཟུགས་སོགས་དེ་དག་བདེན་པར་གྲུབ་པའི་མཚན་མར་མི་མཐོང་
བར་རྟོགས་པའི་ཡེ་ཤེས་ནི་རྩེ་མོ་འབྲིང་གི་རྣམ་པ་ཡིན་ནོ། །དོན་དམ་ལ་དཔྱོད་པའི་
ཤེས་རབ་ཀྱིས་ནི་ཡོངས་སུ་རྟོག་པ་སྟེ་བརྟགས་པས་ཁྱད་པར་དུ་བྱས་པའི་བདེན་པ་བཞི་
ནི་རྩེ་མོ་ཆེན་པོའི་དམིགས་པ་དང་། འཁོར་གསུམ་པོ་ཐམས་ཅད་བདེན་པར་དམིགས་
སུ་མེད་པར་རྟོགས་པའི་རྩེ་མོ་ཆེན་པོའི་ཡེ་ཤེས་ནི་དེའི་རྣམ་པའོ། །
གཉིས་པ་འགྲེལ་པ་ལ། བཤད་པ་དང༌། བསྡུ་བའོ། །དང་པོ་ནི། གཟུགས་
ལ་སོགས་པ་ནི་དོན་དམ་པར་རང་གི་ངོ་བོ་དང་བྲལ་བའི་ངོ་བོ་ཉིད་ཡིན་པས་དོན་དམ་
པར་རང་གི་ངོ་བོས་སྟོང་པ་ཉིད་ཀྱིས་གཟུགས་ལ་སོགས་པ་ལ་དོན་དམ་པར་མི་གནས་



66
ཕར་ཕྱིན་རྩ་ཊིཀ།
པ་ཞེས་བྱ་བས་ཁྱད་པར་དུ་བྱས་པའི་བདེན་པ་བཞི་ནི་རྩེ་མོ་ཆུང་ངུའི་དམིགས་པ་དང་།
གཟུགས་ལ་སོགས་པ་དེ་དག་ལ་དོན་དམ་པར་རྟག་པ་དང་མི་རྟག་པ་ལ་སོགས་པ་ཉིད་
དུ་མི་གནས་པར་རྟོགས་པའི་རྩེ་མོ་ཆུང་ངུའི་ཡེ་ཤེས་ནི་དེའི་རྣམ་པ་ཡིན་ནོ། །སྟོང་པ་
ཉིད་ལ་དོན་དམ་པར་མི་རྟག་པ་ལ་སོགས་པ་མེད་པ་ཉིད་ཡིན་ཏེ། དོན་དམ་པར་གཟུགས་
ལ་སོགས་པའི་ཆོས་ཐམས་ཅད་དང་སྟོང་པ་ཉིད་དག་ཕན་ཚུན་བདེན་སྟོང་དུ་ངོ་བོ་གཅིག་
ཡིན་པའི་ཕྱིར། མི་རྟག་པ་ཉིད་ལ་སོགས་པ་དང་སྟོང་པ་ཉིད་དག་ཕན་ཚུན་བདག་ཉིད་
གཅིག་པ་ཞེས་བྱ་བས་ཁྱད་པར་དུ་བྱས་པའི་བདེན་པ་བཞི་ནི་རྩེ་མོ་འབྲིང་གི་དམིགས་
པ་ཡིན་ནོ། །མི་རྟག་པ་ལ་སོགས་པ་རྣམས་དང་དེའི་སྟོང་པ་ཉིད་ནི་ཆོས་ཅན། དོན་
དམ་པར་རང་གི་ངོ་བོ་ཉིད་མེད་པ་ཡིན་ཏེ། བདེན་པས་སྟོང་པའི་ཆོས་ཀྱི་དབྱིངས་ཀྱི་
ངོ་བོ་ཉིད་ཡིན་པའི་ཕྱིར། བདེན་པའི་ངོ་བོ་ཉིད་བཀག་པས་གཟུགས་ལ་སོགས་པ་ལ་
དོན་དམ་པར་རང་གིར་མི་བྱེད་པར་རྟོགས་པའི་རྩེ་མོ་འབྲིང་གི་ཡེ་ཤེས་ནི་དེའི་རྣམ་པ་
ཡིན་ནོ། །དོན་དམ་པར་ངོ་བོ་ཉིད་མེད་པ་ཉིད་ཀྱིས་གཟུགས་ལ་སོགས་པ་དེ་དག་ལ་
དོན་དམ་པར་སྔོན་པོ་ལ་སོགས་པའི་མཚན་མར་མི་མཐོང་བ་ཞེས་བྱ་བས་ཁྱད་པར་དུ་
བྱས་པའི་བདེན་པ་བཞི་ནི་རྩེ་མོ་ཆེན་པོའི་དམིགས་པ་ཡིན་ནོ། །དོན་དམ་དཔྱོད་པའི་
ཤེས་རབ་ཀྱིས་ཡང་དག་པར་ཆོས་རབ་ཏུ་རྣམ་པར་འབྱེད་པས་དངོས་པོ་ཐམས་ཅད་
འཁོར་གསུམ་དུ་བདེན་པར་མི་དམིགས་པར་ངེས་པར་རྟོགས་པ་ཞེས་བྱ་བའི་རྩེ་མོ་ཆེན་
པོའི་ཡེ་ཤེས་ནི་དེའི་རྣམ་པ་ཡིན་ནོ། །
གཉིས་པ་ནི། སྦྱོར་ལམ་རྩེ་མོར་གྱུར་པ་དམིགས་པ་དང་རྣམ་པ་དང་ལྡན་པ་
གསུམ་ཡོད་དེ། དེ་ལྟར་བསྒྲུབས་ཟིན་པ་དེས་ནའི་ཕྱིར། སྦྱོར་ལམ་འདི་ཆོས་ཅན།



67
སྐབས་དང་པོ།
ཁྱོད་ལ་རྩེ་མོར་གྱུར་པ་ཞེས་བརྗོད་པའི་རྒྱུ་མཚན་ཡོད་དེ། དྲོད་མན་ཆད་དུ་ལོག་ལྟས་
དགེ་རྩ་གཅོད་སྲིད་པས་དགེ་བའི་རྩ་བ་གཡོ་བ་ཡིན་ལ། ཁྱོད་དེ་ལས་རབ་ཏུ་གྱུར་པའི་
རྩེ་མོ་ཡིན་པའི་ཕྱིར། གསུམ་པ་བཟོད་པ་ལ་རྩ་བ་དང༌། འགྲེལ་པའོ། །དང་པོ་ནི། །
གཟུགས་སོགས་ངོ་བོ་ཉིད་མེད་ཉིད། །དེ་མེད་པ་ཉིད་ངོ་བོ་ཉིད།།
གཟུགས་སོགས་དོན་དམ་པར་ངོ་བོ་ཉིད་མེད་པ་ཉིད་ཀྱིས་ཁྱད་པར་དུ་བྱས་པའི་བདེན་
པ་བཞི་ནི་བཟོད་པ་ཆུང་ངུའི་དམིགས་པ་དང་། གཟུགས་སོགས་དོན་དམ་པར་མེད་
པ་ཉིད་ཐ་སྙད་པའི་ངོ་བོ་ཉིད་དུ་རྟོགས་པའི་བཟོད་པ་ཆུང་ངུའི་ཡེ་ཤེས་ནི་དེའི་རྣམ་པའོ།།
དེ་དག་སྐྱེ་མེད་ངེས་འབྱུང་མེད། །དག་དང་་་་་་། །
གཟུགས་ལ་སོགས་པ་དེ་དག་སྐྱེ་བ་འཁོར་བ་དང་། ངེས་པར་འབྱུང་བ་མྱང་འདས་དོན་
དམ་པར་མེད་པས་ཁྱད་པར་དུ་བྱས་པའི་བདེན་པ་བཞི་ནི་བཟོད་པ་འབྲིང་གི་དམིགས་
པ་དང་། བདེན་བཞི་ལ་ཚུལ་དེ་ལྟར་དམིགས་ནས་བསྒོམ་པས་ལུས་སོགས་རྣམ་པར་
དག་པར་རྟོགས་པའི་བཟོད་པ་འབྲིང་གི་ཡེ་ཤེས་ནི་དེའི་རྣམ་པའོ། །
་་༌དེ་དག་མཚན་མ་མེད། །དེ་ཡི་མཚན་མར་མི་རྟེན་པས། །
མོས་མིན་འདུ་ཤེས་མེད་པ་ཡིན།།
གཟུགས་སོགས་དེ་དག་དོན་དམ་པར་མཚན་མ་མེད་པས་ཁྱད་པར་དུ་བྱས་པའི་བདེན་
པ་བཞི་ནི་བཟོད་པ་ཆེན་པོའི་དམིགས་པ་དང་། དོན་དམ་པར་དེའི་མཚན་མར་མི་བརྟེན་
པས་ཏེ་གནས་བྱར་མེད་པར་རྟོགས་པས་ཡིད་བྱེད་གཉིས་ཀྱིས་མཚན་མར་མོས་པ་མ་
ཡིན་པ་དང་། འདུ་ཤེས་མེད་པར་རྟོགས་པའི་བཟོད་པ་ཆེན་པོའི་ཡེ་ཤེས་ནི་དེའི་རྣམ་
པའོ༑ ༑



68
ཕར་ཕྱིན་རྩ་ཊིཀ
གཉིས་པ་འགྲེལ་པ་ལ། སོ་སོའི་བཤད་པ་དང་། དོན་བསྡུ་བའོ། །དང་པོ་ནི།
འདིས་མཚོན་པར་བྱེད་པས་མཚན་ཉིད་ཀྱི་ངོ་བོ་དང་། འདི་མཚོན་པར་བྱ་བས་ངོ་
བོ་ཉིད་ཀྱི་མཚན་ཉིད་དག་བདེན་པས་སྟོང་པ་ཉིད་དུ་གཅིག་པ་ཉིད་ཀྱིས། གཟུགས་
ལ་སོགས་པའི་ངོ་བོ་ཉིད་དོན་དམ་པར་མེད་པ་ཉིད་ཅེས་བྱ་བས་ཁྱད་པར་དུ་བྱས་པའི་
བདེན་པ་བཞི་ནི་བཟོད་པ་ཆུང་ངུའི་དམིགས་པ་དང་། སྐྱེ་བོ་དམིགས་པ་ཅན་གྱི་ངོ་བོར་
གཟུགས་ལ་སོགས་པ་དོན་དམ་པར་དངོས་པོ་མེད་པ་ཉིད་ཐ་སྙད་དུ་གཟུགས་ཀྱི་ངོ་བོ་
ཉིད་དོ་ཞེས་བྱ་བར་རྟོགས་པའི་བཟོད་པ་ཆུང་ངུའི་ཡེ་ཤེས་ནི་དེའི་རྣམ་པ་ཡིན་ནོ། །དོན་
དམ་པར་འཁོར་འདས་མེད་དེ། དོན་དམ་པར་རང་བཞིན་གྱིས་མ་སྐྱེས་པ་ཉིད་ཀྱིས་
སོ༑ ༑གཟུགས་ལ་སོགས་པ་ལ་དོན་དམ་པར་སྐྱེ་བ་འཁོར་བ་ཡང་མེད་མྱ་ངན་ལས་
འདས་པ་ཡང་མེད་པ་ཞེས་བྱ་བས་ཁྱད་པར་དུ་བྱས་པའི་བདེན་པ་བཞི་ནི་བཟོད་པ་འབྲིང་
གི་དམིགས་པ་ཡིན་ནོ། །ཆོས་ཐམས་ཅད་ཀྱི་རང་གི་ངོ་བོ་བདག་མེད་དུ་རྟོགས་པ་ཁོ་
ནས་ལུས་ལ་སོགས་པ་སྒོ་གསུམ་དང་། མཚན་བཟང་པོ་དང་ཞིང་ལ་སོགས་པ་རྣམ་
པ་ཐམས་ཅད་དུ་རྣམ་པར་དག་པ་ཐོབ་པར་འགྱུར་བ་ཞེས་བྱ་བར་རྟོགས་པའི་བཟོད་པ་
འབྲིང་གི་ཡེ་ཤེས་ནི་དེའི་རྣམ་པ་ཡིན་ནོ། །དོན་དམ་པར་རང་དང་སྤྱིའི་མཚན་ཉིད་
མི་འཐད་པས་ཆོས་ཐམས་ཅད་མཚན་མ་མེད་པ་ཉིད་དོ། །ཞེས་བྱ་བས་ཁྱད་པར་དུ་
བྱས་པའི་བདེན་པ་བཞི་ནི་བཟོད་པ་ཆེན་པོའི་དམིགས་པ་ཡིན་ནོ། །བདེན་པས་སྟོང་
པའི་རང་བཞིན་ཁོ་ནས་གཟུགས་ལ་སོགས་པའི་མཚན་མ་རྣམས་ཀྱི་རྟེན་བདེན་པར་གྲུབ་
པ་དང་བྲལ་བ་ཉིད་ཀྱིས་མོས་པ་ཡིད་ལ་བྱེད་པས་དོན་དམ་པར་མི་མོས་ཤིང་། དེ་ཁོ་
ན་ཉིད་ཡིད་ལ་བྱེད་པས་དོན་དམ་པར་ཡོངས་སུ་ཤེས་པ་མེད་པ་ཞེས་བྱ་བར་རྟོགས་པའི་



69
_ སྐབས་དང་པོ།
བཟོད་པ་ཆེན་པོའི་ཡེ་ཤེས་ནི་དེའི་རྣམ་པ་ཡིན་ནོ། །
གཉིས་པ་བསྡུ་བ་ནི། བཟོད་པར་གྱུར་པ་དམིགས་པ་དང་རྣམ་པ་དང་ལྡན་པ་
རྣམ་པ་གསུམ་ཡོད་དེ། དེ་ལྟར་བསྒྲུབས་ཟིན་པ་དེའི་ཕྱིར། སྦྱོར་ལམ་གསུམ་པ་འདི་
ཆོས་ཅན། ཁྱོད་ལ་བཟོད་པར་གྱུར་པ་ཞེས་བཤད་པའི་རྒྱུ་མཚན་ཡོད་དེ། ངན་འགྲོ་
མེད་པས་ཏེ་དེར་སྐྱེ་བ་སོ་སོར་བརྟག་མིན་གྱིས་འགོག་པ་འཐོབ་ཅིང་། ཆོས་ཆེན་པོ་
སྟོང་པ་ཉིད་ལ་སྐྲག་པ་མངོན་འགྱུར་བ་དང་བྲལ་བས་བཟོད་པའི་ཆ་ནས་ཡིན་པའི་ཕྱིར།
ངན་འགྲོར་མི་སྐྱེ་བ་ནི་ལས་དབང་གིས་ཡིན་གྱི་སྙིང་རྗེའི་དབང་གིས་སྐྱེ་བ་མི་འགོག་ལ་
ངན་འགྲོར་མི་སྐྱེ་ཡང་གཞན་དོན་དུ་དེར་འགྲོ་བའི་རྒྱུ་བ་ནི་ཉན་ཐོས་ལ་ཡང་ཡོད་པར་
བཤད་དོ། །བཞི་པ་ཆོས་མཆོག་ལ་རྩ་བ་དང་། འགྲེལ་པའོ། །དང་པོ་ནི།
ཏིང་འཛིན་དེ་ཡི་བྱེད་པ་ཉིད།།
བསྒོམ་བྱ་ཏིང་ངེ་འཛིན་དང་ངོ་བོ་གཅིག་པས་ཁྱད་པར་དུ་བྱས་པའི་བདེན་པ་བཞི་ནི་
ཆོས་མཆོག་ཆུང་ངུའི་དམིགས་པ་དང་། ཏིང་ངེ་འཛིན་དེའི་བྱེད་པ་ལྷུན་གྲུབ་ཉིད་དུ་
འཇུག་པའི་ཆོས་མཆོག་ཆུང་ངུའི་ཤེས་ནི་དེའི་རྣམ་པའོ། ། །
ལུངསྟོན་པ་དང་རློམ་པ་ཟད། །
ལྐོག་ཏུ་ལུང་སྟོན་པའི་རྒྱུ་ཁྱད་པར་ཅན་དང་ངོ་བོ་གཅིག་པས་ཁྱད་པར་དུ་བྱས་པའི་བདེན་
པ་བཞི་ནི་ཆོས་མཆོག་འབྲིང་གི་དམིགས་པ་དང་། དོན་དམ་པར་འཁོར་གསུམ་དུ་རློམས་
པ་རགས་པ་ཟད་པའི་ཆོས་མཆོག་འབྲིང་གི་ཡེ་ཤེས་ནི་དེའི་རྣམ་པའོ། །
གསུམ་པོ་ཕན་ཚུན་ངོ་བོ་གཅིག །ཏིང་འཛིན་རྣམ་པར་མི་རྟོག་པ། །



ཕར་ཕྱིན་རྩ་ཊིཀ
70
འཁོར་གསུམ་པོ་བདེན་སྟོང་དུ་ཕན་ཚུན་ངོ་བོ་གཅིག་པས་ཁྱད་པར་དུ་བྱས་པའི་བདེན་
པ་བཞི་ནི་ཆོས་མཆོག་ཆེན་པོའི་དམིགས་པ་དང་། ཏིང་ངེ་འཛིན་མཐའ་གང་དུ་ཡང་
རྣམ་པར་མི་རྟོག་པའི་ཆོས་མཆོག་ཆེན་པོའི་ཡེ་ཤེས་ནི་དེའི་རྣམ་པའོ། །
དེ་ལྟར་ངེས་འབྱེད་ཆ་ཐུན་ནི། །ཆུང་དང་འབྲིང་དང་ཆེན་པོ་ཡིན།།
དེ་ལྟར་ཐེག་ཆེན་གྱི་ངེས་འབྱེད་ཆ་མཐུན་བཞི་པོ་ལ་ནི་ཆུང་ངུ་དང་འབྲིང་དང་ཆེན་
པོ་གསུམ་གསུམ་ཡོད་པ་ཡིན་ཏེ། བསྒྲུབས་ཟིན་པ་དེའི་ཕྱིར། །
གཉིས་པ་འགྲེལ་པ་ལ་བཤད་པ་དང་། བསྡུ་བའོ། དང་པོ་ནི། ཆོས་ཐམས་
ཅད་དོན་དམ་པར་སྐྱེ་བ་མེད་པ་དང་། དཔའ་བོར་འགྲོ་བ་ལ་སོགས་པའི་ཏིང་ངེ་འཛིན་
བསྒོམ་པར་བྱའོ་ཞེས་བྱ་བའི་ཏིང་ངེ་འཛིན་དང་ངོ་བོ་གཅིག་པའི་བདེན་པ་བཞི་ནི་ཆོས་
མཆོག་ཆུང་ངུའི་དམིགས་པ་ཡིན་ནོ། །སངས་རྒྱས་པ་ན་འཕྲིན་ལས་ལྷུན་གྱིས་གྲུབ་
པར་འཇིག་རྟེན་གྱི་ཁམས་ཐམས་ཅད་དུ་གདུལ་བྱའི་སྐལ་བ་ཇི་ལྟ་བ་བཞིན་དུ་ཏིང་ངེ་
འཛིན་གྱི་བྱེད་པ་འཇུག་པ་ཞེས་བྱ་བར་རྟོགས་པའི་ཆོས་མཆོག་ཆུང་ངུའི་ཡེ་ཤེས་ནི་དེའི་
རྣམ་པ་ཡིན་ནོ། །སངས་རྒྱས་པ་ན་འཕྲིན་ལས་ལྷུན་གྲུབ་ཏུ་འཇུག་སྟེ། བྱང་སེམས་
རང་གི་སྨོན་ལམ་དང་། བསོད་ནམས་དང་། ཡེ་ཤེས་དང་ཆོས་ཀྱི་དབྱིངས་རྣམ་པར་
དག་ཅིང་བསམ་གྱིས་མི་ཁྱབ་པའི་སྟོབས་ཀྱིས་འཇུག་པའི་ཕྱིར། གཟུང་འཛིན་བདེན་
པར་མེད་པ་སྒོམ་པ་ལ་ཡང་དག་པར་ཞུགས་པའི་ཏིང་ངེ་འཛིན་དང་ལྡན་པའི་རྣལ་འབྱོར་
པ་ལ་སངས་རྒྱས་རྣམས་བྱང་ཆུབ་ཏུ་ལུང་སྟོན་པར་མཛད་པ་འདི་ནི་ཆོས་ཉིད་དོ་ཞེས་
བྱ་བས་ཁྱད་པར་དུ་བྱས་པའི་བདེན་པ་བཞི་ནི་ཆོས་མཆོག་འབྲིང་གི་དམིགས་པ་ཡིན་
ནོ༑ ༑བྱང་ཆུབ་སེམས་དཔའི་ཏིང་ངེ་འཛིན་གྱི་རང་གི་ངོ་བོ་རྟོགས་པ་ལ་མཉམ་པར་



སྐབས་དང་པོ།
བཞག་པའི་ཚེ་བདག་ནི་མཉམ་པར་བཞག་པའོ་སྙམ་པ་ལ་སོགས་པའི་བདེན་འཛིན་གྱི་
ཤེས་པ་མི་འབྱུང་བར་རྟོགས་པའི་ཆོས་མཆོག་འབྲིང་གི་ཡེ་ཤེས་ནི་དེའི་རྣམ་པ་ཡིན་ནོ།།
དེའི་ཚེ་དེ་ལྟ་བུའི་ཤེས་པ་མི་འབྱུང་སྟེ། དེའི་ཚེ་བདེན་འཛིན་གྱི་རྣམ་པར་རྟོག་པ་ཐམས་
ཅད་སྐྱེ་བ་མི་འཐད་པའི་ཕྱིར། བདེན་པས་སྟོང་པའི་བསྒོམ་བྱ་ཏིང་ངེ་འཛིན་དང་སྒོམ་
པ་པོ་བྱང་ཆུབ་སེམས་དཔའ་དང་། སྒོམ་བྱེད་ཤེས་རབ་ཀྱི་ཕ་རོལ་ཏུ་ཕྱིན་པ་དང་དོན་
གསུམ་ཕན་ཚུན་ངོ་བོ་གཅིག་པས་ཁྱད་པར་དུ་བྱས་པའི་བདེན་པ་བཞི་ཆོས་ཅན། ཆོས་
མཆོག་ཆེན་པོའི་དམིགས་པ་ཡིན་ཏེ། དེའི་སྒྲོ་འདོགས་བཅད་པར་བྱ་བའི་གཞི་ཡིན་
པའི་ཕྱིར། དོན་དམ་པར་ཆོས་ཐམས་ཅད་ཡོད་པ་མ་ཡིན་པ་ཉིད་ཀྱིས་ཏིང་ངེ་འཛིན་
དུ་རྣམ་པར་མི་རྟོག་པ་ནི་སངས་རྒྱས་ཐོབ་པའི་ཐབས་དམ་པའོ། །ཞེས་བྱ་བར་རྟོགས་
པའི་ཆོས་མཆོག་ཆེན་པོའི་ཡེ་ཤེས་ཆོས་ཅན། ཆོས་མཆོག་ཆེན་པོའི་རྣམ་པ་ཡིན་ཏེ།
དེའི་དམིགས་པའི་ཆོས་ལ་ལོག་ཕྱོགས་སུ་སྒྲོ་འདོགས་པ་འགོག་པའི་ཆོས་མཆོག་ཆེན་
པོའི་ཡེ་ཤེས་ཡིན་པའི་ཕྱིར། གཉིས་པ་ནི། ཆོས་ཀྱི་མཆོག་ཅེས་བྱ་བ་དམིགས་པ་དང་
རྣམ་པ་དང་ལྡན་པ་གསུམ་ཡོད་དེ། བསྒྲུབས་ཟིན་པ་དེ་ལྟར་ནའི་ཕྱིར། སྦྱོར་ལམ་
བཞི་པ་འདི་ལ་ཆོས་མཆོག་ཅེས་འཆད་པའི་རྒྱུ་མཚན་ཡོད་དེ། མཐོང་ལམ་གྱི་དངོས་
རྒྱུ་བྱེད་ཅིང་འཇིག་རྟེན་པའི་ཆོས་ཐམས་ཅད་ཀྱི་མཆོག་ཡིན་པའི་ཕྱིར། །
གསུམ་པ་བརྗོད་ཚུལ་ལ་རྩོད་པ་སྤང་བ་ལ། རྩོད་པ་དང་། ལན་ནོ། །དང་
པོ་ནི། ཁོ་ན་རེ། དམིགས་པ་མི་རྟག་ལ་སོགས་པ། བདེན་པའི་རྟེན་ཅན་ཞེས་བྱ་བ་
དྲོད་ཆུང་ངུའི་དམིགས་པ་སྟོན་པའི་སྐབས་མ་གཏོགས་པར་དྲོད་འབྲིང་ལ་སོགས་པ་ལྷག་
མ་རྣམས་ཀྱི་དམིགས་པ་དང་རྣམ་པ་སྟོན་པ་ན། ཁྱད་པར་ཅན་གྱི་ཆོས་བརྗོད་པ་འབའ་



ཕར་ཕྱིན་རྩ་ཊིཀ
ཞིག་གིས་ཐམས་ཅད་དུ་བརྗོད་པ་ནི་མི་རིགས་ཏེ། དམིགས་པ་ཁྱད་པར་ཅན་གྱི་བདེན་
པའི་ཆོས་ཅན་དང་རྣམ་པ་ཁྱད་པར་ཅན་བདེན་པ་དེའི་སྟེང་དུ་ཆོས་བརྗོད་པར་བྱ་བ་
རིགས་པ་ཡིན་ཡང་སྟེ་རིགས་པའི་ཕྱིར་ཞེས་ཟེར་ན། དངོས་ཟིན་ལ་རྩོད་གཞུང་དུ་མ་
སྦྱར་ཡང་དོན་དེ་ལྟར་སྦྱར་བ་ལ་འགལ་བ་མེད་ལ། གསེར་ཕྲེང་དུ་རྩོད་པ་ལོགས་སུ་
བཀོད་ནས་ལན་གཞུང་དུ་མཛད་དེ་འོས་པ་ཡིན་ནོ། །སྐབས་འདིར་སྔ་རབས་པ་ཁ་ཅིག
བདེན་པའི་ཁྱད་ཆོས་བརྗོད་པའི་སྒྲས་དྲོད་འབྲིང་ཡན་གྱི་དམིགས་རྣམ་བདེན་བཞི་ལས་
ངོ་བོ་ཐ་དད་དུ་འཕངས་པས། དེ་རྣམས་བདེན་བཞི་ལ་བརྟེན་པར་མི་རྟོགས་པར་འགྱུར་
རོ་ཞེས་པ་རྩོད་པའི་དོན་དུ་བཤད་པ་ལ། དགག་པ་བྱེད་པ་ན་དྲོད་འབྲིང་ཡན་གྱི་དམིགས་
རྣམ་སྟོན་པའི་རྒྱན་གཞུང་གིས་ཆོས་བརྗོད་འབའ་ཞིག་བརྗོད་པ་མི་རིགས་པར་ཐལ། དེ་
ཡན་ཀྱི་དམིགས་རྣམས་གཉིས་ཆོས་བརྗོད་དང་ཆོས་ཅན་བརྗོད་པའི་སྒྲ་གཉིས་ཀས་བརྗོད་
པར་རྩོད་པའི་ཕྱིར། ཞེས་སུན་འབྱིན་པ་འབྲེལ་མེད་ཡིན་ཏེ། དེ་ཡན་གྱི་དམིགས་རྣམ་
ཆོས་བརྗོད་ཀྱི་སྒྲས་བརྗོད་ཀྱང་ཆོས་ཅན་བརྗོད་པའི་སྒྲས་མ་བརྗོད་པའི་རྩོད་པ་ཡིན་པ་
མ་གཏོགས། ཆོས་བརྗོད་ཀྱི་སྒྲ་དང་ཆོས་ཅན་བརྗོད་པའི་སྒྲ་གཉིས་ཀས་བརྗོད་ན་དེ་
འདྲའི་རྩོད་པ་འབྱུང་དོན་མེད་པའི་ཕྱིར། ཁ་ཅིག དམིགས་རྣམ་ལྷག་མ་རྣམས་སྟོན་
པའི་སྒྲས་ཆོས་ཅན་བདེན་བཞི་མི་བརྗོད་པར་ཆོས་བརྗོད་ཀྱི་སྒྲ་འབའ་ཞིག་གིས་བརྗོད་
པས་ཆོས་ཅན་མི་གོ་བའི་སྐྱོན་མེད་ཅེས་ལན་འདེབས་པར་བྱེད། དེ་མི་འཐད་དེ། དེ་
ལྟར་ན་ཆོས་བརྗོད་ཀྱི་སྒྲ་དང་ཆོས་ཅན་བརྗོད་པའི་སྒྲ་གཉིས་བརྗོད་བྱ་ངོ་བོ་ཐ་དད་མེད་
པས་ཆོས་བརྗོད་ཀྱི་སྒྲ་ལ་བརྟེན་ནས་ཆོས་ཅན་གོ་བར་འགྱུར་བའི་ལན་བྱེད་པ་དང་འགལ་
བའི་ཕྱིར་ཏེ། སྒྲ་གཉིས་བརྗོད་བྱ་ངོ་བོ་ཐ་དད་མེད་ན་དམིགས་རྣམ་ལྷག་མ་རྣམས་



73
སྐབས་དང་པོ།
སྟོན་པའི་སྒྲས་ཆོས་བརྗོད་འབའ་ཞིག་བརྗོད་ནས་ཆོས་ཅན་མ་བརྗོད་པ་འགལ་བའི་ཕྱིར།
གཉིས་པ་ལན་ལ། ཆོས་ཅན་བདེན་བཞི་ལ་བརྟེན་པར་དངོས་སུ་མ་བརྗོད་པས་
དེ་ལྟར་མི་རྟོགས་པའི་སྐྱོན་མེད་པ་དང་། དེ་ལྟར་དངོས་སུ་མ་བརྗོད་ཀྱང་དོན་གྱིས་
གོ་བར་བྱ་བའོ། །དང་པོ་ནི། དམིགས་རྣམ་ལྷག་མ་རྣམས་ཆོས་ཅན་བདེན་བཞི་ལ་
བརྟེན་པར་དངོས་སུ་མ་བརྗོད་ཀྱང་། དེ་ལ་བརྟེན་པར་མི་རྟོགས་པའི་སྐྱོན་མེད་དེ། གཞི་
གཅིག་ལ་ལྟོས་པའི་ཆོས་བརྗོད་པའི་སྒྲ་དང་། ཆོས་ཅན་བརྗོད་པའི་སྒྲ་གཉིས་ལ་ཁྱད་
པར་གཞན་སྤོང་བ་དང་མི་སྤོང་བ་མ་གཏོགས་པར་འདི་དག་ལ་བརྗོད་བྱའི་དོན་གྱི་ཁྱད་
པར་ནི་འགའ་ཡང་མེད་དོ་ཞེས་ཤིང་རྟ་ཆེན་པོ་ཆོས་ཀྱི་གྲགས་པའི་ལུགས་ལས་འབྱུང་
བའི་ཕྱིར། དཔེར་བརྗོད་ན་སྒྲ་མི་རྟག་ཅེས་བརྗོད་པའི་ཚེ་སྒྲ་ཁྱད་གཞི་དང་མི་རྟག་པ་
ཁྱད་ཆོས་སུ་གོ་བར་བྱེད་ལ། སྒྲའི་མི་རྟག་པ་ཞེས་བརྗོད་པ་ན་མི་རྟག་པ་ཁྱད་གཞི་དང་
སྒྲ་ཁྱད་ཆོས་སུ་གོ་བར་བྱེད་པས། སྒྲ་ཞེས་པའི་སྒྲ་སྔ་ཕྱི་གཉིས་ཀས་ཆོས་ཅན་སྒྲའི་
ལྡོག་པ་གཅིག་པུ་བརྗོད་པ་འདྲ་ཡང་། བློ་ཡུལ་དུ་ཁྱད་པར་གཞན་སྤོང་བ་དང་མི་སྤོང་
བའི་སྒོ་ནས་ཆོས་དང་ཆོས་ཅན་སོ་སོར་གོ་བར་བྱེད་པས་ཤེས་སོ། །གཉིས་པ་ནི། ལན་
གྱི་རྣམ་པ་གཅིག་ཏུ་ན་སྡུག་བསྔལ་ལ་སོགས་པའི་བདེན་པར་རྟོགས་པ་ཁོ་ན་དྲོད་ཆུང་
ངུའི་རྣམ་པར་གོ་བར་བྱ་བ་ཡིན་ཏེ། ཆོས་ཅན་བདེན་བཞི་ལ་བདེན་པར་མངོན་པར་
ཞེན་པ་ལ་སོགས་པ་བཀག་པ་དང་ལྡན་པ་དག་ཏུ་རྟོགས་པའི་དྲོད་ཆུང་ངུའི་ཡེ་ཤེས་དེ་
དེའི་རྣམ་པ་ཡིན་པའི་ཕྱིར། དྲོད་འབྲིང་ལ་སོགས་པའི་རྣམ་པ་འོག་མ་དག་ལ་ཡང་དེ་
བཞིན་དུ་ཤེས་པར་བྱའོ། །ཡང་སྡུག་བསྔལ་ལ་སོགས་པའི་བདེན་པར་རྟོགས་པ་ཁོ་ན་
དྲོད་འབྲིང་གི་དམིགས་པར་བྱ་བ་ཡིན་ཏེ། དེ་ཁོ་ནར་སྒྲུབ་པ་དང་དགག་པ་དང་བྲལ་



74
ཕར་ཕྱིན་རྩ་ཊིཀ
བས་ཁྱད་པར་དུ་བྱས་པའི་བདེན་པ་བཞི་དྲོད་འབྲིང་གི་དམིགས་པར་འགྱུར་བའི་ཕྱིར།
དྲོད་ཆེན་པོ་ལ་སོགས་པའི་དམིགས་པ་འོག་མ་དག་ལ་ཡང་ཤེས་པར་བྱའོ། །དེ་ལྟ་ན་
ཡང་དམིགས་རྣམ་ལྷག་མ་རྣམས་སྟོན་པའི་སྐབས་སུ་བདེན་པའི་རྟེན་ཅན་ཞེས་པའི་ཚིག་
མི་སྨོས་པའི་རྒྱུ་མཚན་ཡོད་དེ། རྒྱན་གྱི་ཚིག་ལེའུར་བྱས་པ་བསྡེབ་སླ་བའི་ངོ་བོར་བརྗོད་
ཚུལ་ཐ་དད་པར་བརྗོད་པ་ཙམ་ཡིན་པའི་ཕྱིར། །
གཉིས་པ་རྟོག་པའི་ཁྱད་ཆོས་ལ། སྤྱིའི་མཚམས་སྦྱར། སོ་སོའི་དོན་བསྡུ་བའོ།།
དང་པོ་ནི། ཤེས་སྒྲིབ་གཟུང་འཛིན་གྱི་རྣམ་པར་རྟོག་པ་བཞི་དང་སྦྱོར་ལམ་བཞི་སྤང་
གཉེན་དུ་ལྡན་པ་ཡང་རྟོག་པའི་ངོ་བོ་དང་དབྱེ་བའི་དོན་གསལ་བར་བྱ་བའི་ཕྱིར་བར་
སྐབས་ཀྱི་ཚིགས་སུ་བཅད་པ་གསུངས། གཉིས་པ་ལ་མདོར་བསྟན། རྒྱས་བཤད་གཉིས།
དང་པོ་ལ་གཟུང་རྟོག་མདོར་བསྟན། འཛིན་རྟོག་མདོར་བསྟན་གཉིས། དང་པོ་ལ།
རྩ་བ་དང་། འགྲེལ་པའོ། །དང་པོ་ནི།
གཞི་དང་དེ་ཡི་གཉེན་པོ་ཡིས། །གཟུང་བར་རྟོག་པ་རྣམ་པ་གཉིས། །
ཤེས་སྒྲིབ་གཟུང་བར་རྟོག་པ་ཆོས་ཅན། རྣམ་པ་གཉིས་ཡོད་དེ། གཞི་ཀུན་ནས་ཉོན་
མོངས་པ་དང་དེ་ཡི་གཉེན་པོའི་རྟེན་ཅན་དུ་དབྱེ་བ་ཡིས་གཉིས་སུ་ཡོད་པའི་ཕྱིར། །
རྨོངས་དང་ཕུང་སོགས་བྱེ་བྲག་གིས། །དེ་ནི་སོ་སོར་རྣམ་པ་དགུ །
གཉིས་པོ་དེ་ནི་སོ་སོར་རྣམ་པ་དགུ་དགུ་ཡོད་དེ། རྨོངས་པ་མ་རིག་པ་དང་རྣམ་བྱང་
གི་ཕུང་པོ་སོགས་ལ་དམིགས་པའི་བྱེ་བྲག་གིས་དེ་ལྟར་ཡོད་པའི་ཕྱིར། གཉིས་པ་ནི།
གཟུང་བར་རྣམ་པར་རྟོག་པ་ཆོས་ཅན། རྣམ་པ་གཉིས་ཡོད་དེ། ཀུན་ནས་ཉོན་མོངས་
པ་གཞིའི་རྟེན་ཅན་དང་གཉེན་པོའི་རྟེན་ཅན་ཉིད་ཀྱིས་དེ་ལྟར་བརྗོད་པའི་ཕྱིར། དེ་གཉིས་



__ 75
སྐབས་དང་པོ།
ཆོས་ཅན། རྣམ་པ་དགུ་དགུ་ཡོད་དེ། མ་རིག་པ་དང་རྣམ་པར་བྱང་བའི་ཕུང་པོ་ལ་
སོགས་པའི་དམིགས་པའི་རབ་ཏུ་དབྱེ་བས་དེ་ལྟར་ཡོད་པའི་ཕྱིར། གཉིས་པ་ལ། རྩ་
འགྲེལ་གཉིས་ལས། དང་པོ་ནི། །
རྫས་དང་བཏགས་པའི་རྟེན་ཅན་གྱིས། །འཛིན་པའང་རྣམ་པ་གཉིས་སུ་འདོད།།
ཤེས་སྒྲིབ་འཛིན་པར་རྟོག་པའང་ཆོས་ཅན། རྣམ་པ་གཉིས་སུ་འདོད་དེ། གང་ཟག་
རྫས་ཡོད་དུ་འཛིན་པ་དང་སྐྱེས་བུ་བཏགས་པར་ཡོད་པར་འཛིན་པ་ལ་དམིགས་པའི་རྟེན་
ཅན་ཉིད་ཀྱིས་དེ་ལྟར་ཡོད་པའི་ཕྱིར། །
རང་དབང་བདག་སོགས་ངོ་བོ་དང་། །ཕུང་སོགས་རྟེན་ལས་དེ་བཞིན་ནོ།།
གཉིས་པོ་དེ་ལའང་ཆོས་ཅན། སྔ་མ་དེ་བཞིན་དུ་དགུ་དགུ་ཡོད་དེ། རང་དབང་བའི་
བདག་སོགས་ཀྱི་ངོ་བོ་དང་། ཕུང་སོགས་རྟེན་ཅན་དགུ་ཡོད་པ་ལས་དེ་ལྟར་ཡོད་པའི་
ཕྱིར༔ གཉིས་པ་ནི། ཤེས་སྒྲིབ་འཛིན་པར་རྣམ་པར་རྟོག་པ་ཡང་ཆོས་ཅན། དབྱེ་བ་
རྣམ་པ་གཉིས་ཡོད་དེ། གང་ཟག་རྫས་སུ་ཡོད་པར་འཛིན་པ་དང་། སྐྱེས་བུ་བཏགས་
ཡོད་འཛིན་པ་ལ་དམིགས་པའི་སྒོ་ནས་དེ་ལྟར་ཡོད་པའི་ཕྱིར། གཉིས་པོ་ལའང་ཆོས་
ཅན༑ སོ་སོར་རྣམ་པ་དགུ་དགུ་ཡོད་དེ། བདག་རང་དབང་ཅན་དུ་འཛིན་པ་དང་།
ཕུང་པོ་ལ་སོགས་པ་ལ་སྐྱེས་བུར་བཏགས་པར་ཡོད་པར་འཛིན་པ་ལ་དམིགས་པ་ཉིད་
ཀྱིས་དེ་ལྟར་ཡོད་པའི་ཕྱིར། །
གཉིས་པ་རྒྱས་བཤད་ལ། མཚམས་སྦྱར། སོ་སོའི་དོན་བཤད་པ། དོན་བསྡུ་
བའོ༑ ༑དང་པོ་ནི། རྟོག་པ་སོ་དྲུག་ཡོད་པ་དེ་ལ་མདོར་བསྡུས་པའི་དོན་ནི་བཤད་ན་
འདི་ཡིན་ཏེ་ཞེས་འཆད། གཉིས་པ་ལ། གཟུང་རྟོག་བཤད། འཛིན་རྟོག་བཤད། དང་
༡



ཕར་ཕྱིན་རྩ་ཊིཀ
པོ་ལ་གཉིས་ཀྱི། དང་པོ་ནི། ཀུན་ནས་ཉོན་མོངས་གཟུང་རྟོག་ནི། ཀུན་ནས་ཉོན་
མོངས་པ་གཞིའི་རྟེན་ཅན་གྱི་ཤེས་སྒྲིབ་གཟུང་རྟོག་རྣམ་པ་དགུ་ཡོད་དེ། སྡུག་ཀུན་སྤྱི་
ལ་དམིགས་པ་གཉིས། ཉོན་མོངས་ཀྱི་བྱེ་བྲག་ལ་དམིགས་པ་བཞི། སྡུག་བསྔལ་གྱི་
བྱེ་བྲག་ལ་དམིགས་པ་གསུམ་ཡོད་པའི་ཕྱིར། དང་པོ་ཡོད་དེ། ཉོན་མོངས་པའི་ཀུན་
འབྱུང་གི་སྤྱི་ཉོན་མོངས་ཅན་གྱི་མ་རིག་པ་དང་སྡུག་བསྔལ་གྱི་སྤྱི་ཟག་བཅས་ཀྱི་གཟུགས་
ལ་སོགས་པའི་ཕུང་པོ་ལ་དམིགས་པ་གཉིས་ཡོད་པའི་ཕྱིར། གཉིས་པ་གྲུབ་སྟེ། མིང་
དང་གཟུགས་ལ་མངོན་པར་ཞེན་པ་འབྲས་བུ་ཕྱིན་ཅི་ལོག་ལ་སྲེད་པ་དང་། རྟག་ཆད་
ཀྱི་མཐའ་གཉིས་ལ་ཆགས་པ་ཤེས་བྱ་ཕྱིན་ཅི་ལོག་ལ་སྲེད་པ་དང་། ཀུན་ནས་ཉོན་མོངས་
པ་དང་རྣམ་པར་བྱང་བ་དོར་བྱ་དང་བླང་བྱར་མི་ཤེས་པ་མ་དད་པ་དང་། འཕགས་
པའི་ལམ་ལ་མངོན་པར་སྤྲོ་བའི་ཚུལ་གྱིས་མི་གནས་པ་ལེ་ལོ་ལ་དམིགས་པ་རྣམས་སུ་
ཡོད་པའི་ཕྱིར། གསུམ་པ་གྲུབ་སྟེ། སྡུག་བསྔལ་གྱི་བྱེ་བྲག་ཟག་བཅས་ཀྱི་ཚོར་བའི་
དམིགས་པ་སིམ་གདུང་བར་མ་གསུམ་དང་། ཚོར་བའི་རྟེན་ཟག་པ་དང་བཅས་པའི་
བདག་གཞན་ལ་སོགས་པ་དང་། ཚོར་བ་སྡུག་བསྡུལ་གྱི་རང་བཞིན་དུ་ཤེས་པ་ན། དེས་
ཡིད་འབྱུང་ནས་རྣམ་པར་དག་པ་བསྐྱེད་པ་ལ་སོགས་པ་ལ་དམིགས་ནས་ལོངས་སྤྱད་
བྱར་བདེན་པར་ཞེན་པ་རྣམས་ཡོད་པའི་ཕྱིར། གཉིས་པ་རྣམ་བྱང་གཟུང་རྟོག་ནི། གཉེན་
པོའི་རྟེན་ཅན་ཤེས་སྒྲིབ་གཟུང་བར་རྣམ་པར་རྟོག་པ་ཆོས་ཅན། རྣམ་པ་དགུ་ཡོད་དེ།
རྣམ་བྱང་གི་ཤེས་བྱ་ལ་དམིགས་པ་ལྔ་། སྤྱོད་པ་ལ་དམིགས་པ་གཅིག ངོ་བོ་ལ་དམིགས་
པ་གསུམ་ཡོད་པའི་ཕྱིར། དང་པོ་གྲུབ་སྟེ། རྣམ་བྱང་གི་ཕུང་པོ་དང་བདག་རྐྱེན་སྐྱེ་
མཆེད་ཀྱིས་བསྡུས་པ་སྐྱེ་བའི་སྒོ་དང་། ཉེར་ལེན་ཁམས་ཀྱིས་བསྡུས་པ་རིགས་དང་།



77
སྐབས་དང་པོ།
རྣམ་བྱང་གི་སྐྱེ་བ་རྟེན་འབྲེལ་ལུགས་ལྡོག་སྟེ་ཤེས་བྱ་ཇི་སྙེད་པས་བསྡུས་པ་བཞི་དང་།
ཇི་ལྟ་བ་སྟོང་པ་ཉིད་ལ་དམིགས་པ་རྣམས་ཡོད་པའི་ཕྱིར། གཉིས་པ་གྲུབ་སྟེ། སྤྱོད་
པ་ཕ་རོལ་ཏུ་ཕྱིན་པའི་དོན་ལ་དམིགས་ནས་ཞེན་པ་ཡོད་པའི་ཕྱིར། གསུམ་པ་གྲུབ་སྟེ།
མཐོང་བའི་ལམ་དང་སྒོམ་པའི་ལམ་དང་། མི་སློབ་པའི་ལམ་ལ་དམིགས་པ་གསུམ་
ཡོད་པའི་ཕྱིར། །
གཉིས་པ་འཛིན་རྟོག་ལ་རྫས་འཛིན་རྟོག་པ་དང་། བཏགས་འཛིན་རྟོག་པ་གཉིས་
ལས༑ དང་པོ་ནི། གང་ཟག་རྫས་སུ་ཡོད་པའི་རྟེན་ཅན་ཤེས་སྒྲིབ་འཛིན་པར་རྣམ་
པར་རྟོག་པ་ཆོས་ཅན། རྣམ་པ་དགུ་ཡོད་དེ། དམིགས་པ་རྫས་འཛིན་དེའི་ཞེན་ཚུལ་
གཅིག་དང་། ཞེན་ཡུལ་གྱི་སྒོ་ནས་དབྱེ་བ་བརྒྱད་ཡོད་པའི་ཕྱིར། དང་པོ་གྲུབ་སྟེ།
བདག་རང་དབང་ཅན་དུ་འཛིན་པའི་འཛིན་པ་ལ་དམིགས་པ་གཅིག་ཡོད་པའི་ཕྱིར།
གཉིས་པ་གྲུབ་སྟེ། རང་དབང་བའི་བདག་གཅིག་པུ་དང་རྒྱུ་དང་། ལྟ་བ་པོ་ཤེས་པ་
པོ་ལ་སོགས་པའི་བདག་ཏུ་འཛིན་པ་ལ་དམིགས་ནས་ལོངས་སྤྱོད་པ་པོར་བདེན་པར་ཞེན་
པ་སྟེ། རིམ་པ་བཞིན་དུ་ཕུང་ཁམས་སྐྱེ་མཆེད་གསུམ་ལ་རང་དབང་ཅན་གྱི་བདག་
ཏུ་འཛིན་པ་དམིགས་པར་བྱས་པ་གསུམ་དང་། ཀུན་ནས་ཉོན་མོངས་པ་ལ་རང་དབང་
བའི་བདག་ཏུ་འཛིན་པ་དང་། འཇིག་རྟེན་པའི་འདོད་ཆགས་དང་བྲལ་བ་ལ་ངར་འཛིན་
པ་དང་། མཐོང་བ་དང༌། སྒོམ་པ་དང་། དོན་བྱས་པའི་རྟེན་སྟོབས་སོགས་ལ་རང་
དབང་བའི་བདག་ཏུ་འཛིན་པ་ལ་དམིགས་པ་རྣམས་ཡོད་པའི་ཕྱིར། གཉིས་པ་ནི། སྐྱེས་
བུ་བཏགས་པར་ཡོད་པའི་རྟེན་ཅན་ཤེས་སྒྲིབ་འཛིན་པར་རྣམ་པར་རྟོག་པ་ཆོས་ཅན། དགུ་
ཡོད་དེ། ཕུང་པོ་དང་། སྐྱེ་མཆེད་དང་། ཁམས་རྣམས་སྐྱེས་བུར་བཏགས་པར་འཛིན་



78
ཕར་ཕྱིན་རྩ་ཊིཀ
པ་དང་། རྟེན་ཅིང་འབྲེལ་པར་འབྱུང་བ་བཅུ་གཉིས་ལ་དེར་བཏགས་པར་འཛིན་པ་
དང་༑ རྣམ་པར་བྱང་བ་བྱང་ཕྱོགས་སོ་བདུན་དང་། མཐོང་བ་དང་། སྒོམ་པ་དང་།
ཁྱད་པར་གྱི་ལམ་དང་། མི་སློབ་པའི་ལམ་ལ་སྐྱེས་བུར་བཏགས་པར་འཛིན་པ་ལ་དམིགས་
པ་རྣམས་ཡོད་པའི་ཕྱིར། གསུམ་པ་དོན་བསྡུ་བ་ནི། དེ་ལྟ་བུའི་ཤེས་སྒྲིབ་གཟུང་འཛིན་
གྱི་རྣམ་པར་རྟོག་པ་བཞི་དང་། ཐེག་ཆེན་གྱི་ངེས་པར་འབྱེད་པའི་ཆ་དང་མཐུན་པ་
བཞི་པོ་གྲངས་བཞིན་དུ་སྤངས་གཉེན་དུ་ལྡན་པ་ཡིན་ཏེ། དེ་བཞིས་རྟོག་བ་མངོན་གྱུར་
བ་བཞི་རིམ་གྱི་མགོ་གནོན་ཅིང་ས་བོན་འཇོམས་པའི་གཉེན་པོ་རང་སྟོབས་ཀྱིས་འདྲེན་
པའི་ཕྱིར། དེ་ཡང་སྐབས་དང་པོ་འདིར་རྟོག་པའི་རྣམ་བཞག་བསྡུས་ནས་བསྟན་པ་ཙམ་
ཡིན་ལ། རྩེ་སྦྱོར་གྱི་སྐབས་ནས་འབྱུང་བ་དང་དོན་གཅིག་ཏུ་ཤེས་དགོས་ཤིང་། དེར་
འཇུག་པ་དང་ནི་ལྡོག་པ་ལ་ཞེས་འབྱུང་བས། ཤེས་སྒྲིབ་འཇུག་པ་གཟུང་རྟོག་དང་།
ལྡོག་པ་གཟུང་རྟོག་གཉིས་ལས། དང་པོ་ནི། བྱང་སེམས་ལམ་གྱི་འཇུག་བྱའི་ཆོས་
ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་ཞེན་རིག་དང་། གཉིས་པ་ནི་
བྱང་སེམས་ལམ་གྱི་ལྡོག་བྱའི་ཆོས་ལ་དམིགས་ནས་ལོངས་སྤྱད་བྱར་བདེན་པར་ཞེན་
པའི་ཞེན་རིག་ལ་བྱའི། ཉན་རང་གི་ལམ་འབྲས་ལ་དམིགས་ནས་བྱང་སེམས་ལམ་
གྱི་ལྡོག་བྱར་བདེན་པར་ཞེན་པའི་ཞེན་རིག་དང་། དེ་ཉིད་དེའི་ལྡོག་བྱར་ལོངས་སྤྱད་
བྱར་བདེན་པར་ཞེན་པའི་ཞེན་རིག་གཉིས་ཤེས་སྒྲིབ་ལྡོག་པ་གཟུང་རྟོག་ཏུ་མི་བྱ་སྟེ་སྔ་
མ་ལ་བཟུང་རྟོག་གི་འཛིན་སྟངས་མེད། ཕྱི་མ་རྟོག་པ་ཡུལ་ལ་སེལ་བས་འཇུག་པ་དང་
འགལ་བའི་ཕྱིར།
གསུམ་པ་ཡོངས་འཛིན་བཤད་པ་ལ་གསུམ། གོ་རིམས་གཞན་གྱི་དགོས་པ་བསྟན་



79
སྐབས་དང་པོ།
པས་མཚམས་སྦྱར། རྩ་བ་དང་། འགྲེལ་པའོ། དང་པོ་ནི། མདོར་བསྟན་དུ་ཡོངས་
འཛིན་རྟོག་པའི་སྔར་བཤད་ནས། རྒྱས་བཤད་དུ་ཡོངས་འཛིན་ཕྱིས་འཆད་པ་མ་མཐུན་
ནོ་སྙམ་ན། མདོར་བསྟན་དུ་ཡོངས་སུ་འཛིན་པ་རྟོག་པའི་སྔར་གསུངས་པ་དགོས་པ་
ཡོད་དེ། རྒྱན་གྱི་ཚིགས་སུ་བཅད་པ་སྦྱར་སླ་བ་དང་མཐུན་པར་བསྟན་པའི་ཕྱིར། དེ་
ལྟར་ན་ཡང་རྒྱས་བཤད་དུ་ཡང་རྟོག་པའི་འཇུག་ཐོགས་སུ་བར་སྐབས་ཀྱི་ཚིགས་སུ་བཅད་
པས་ཡོངས་འཛིན་གསུངས་པ་ལ་དགོས་པ་ཡོད་དེ། ཡོངས་འཛིན་དེའི་སྟོབས་ཀྱི་ཇི་
སྐད་བཤད་པའི་ཁྱད་ཆོས་བཞི་ཀ་སྦྱོར་ལམ་གྱི་ཁྱད་པར་དུ་འགྱུར་ཞེས་བསྟན་པའི་ཆེད་
ཡིན་པའི་ཕྱིར། གཉིས་པ་ནི། །
སེམས་མི་འགོང་བ་ཉིད་ལ་སོགས། །ངོ་བོ་ཉིད་མེད་སོགས་སྟོན་བྱེད།།
དེ་ཡི་མི་མཐུན་ཕྱོགས་བོར་བ། །རྣམ་པ་ཀུན་ཏུ་ཡོངས་འཛིན་ཡིན།།
སྟོང་ཉིད་ཟབ་མོའི་དོན་ལ་སེམས་མི་འགོང་ཞིང་མི་སྐྲག་པ་ཉིད་ལ་སོགས་པའི་ཐབས་
ལ་མཁས་པ་དང་། དེའི་མི་མཐུན་ཕྱོགས་ཉན་རང་གི་ཡིད་བྱེད་དང་བདེན་ཞེན་ཅི་
རིགས་བོར་བའི་བྱང་སེམས་སྦྱོར་ལམ་པའི་ཡེ་ཤེས་ཆོས་ཅན། རྣམ་པ་ཀུན་ཏུ་བྱང་
སེམས་སྦྱོར་ལམ་པའི་ནང་གི་ཡོངས་འཛིན་ཡིན་ཏེ། སྲིད་ཞིའི་མཐའ་འགོག་བྱེད་ཀྱི་
བྱང་སེམས་དེའི་མངོན་རྟོགས་ཡིན་པའི་ཕྱིར། བྱང་སེམས་སྦྱོར་ལམ་ལ་དོན་དམ་པར་
ངོ་བོ་ཉིད་མེད་པ་ལ་སོགས་པ་སྟོན་པར་བྱེད་པའི་མཆོག་གི་སྤྲུལ་སྐུ་ཆོས་ཅན། བྱང་
སེམས་ལ་སྦྱོར་ལམ་པའི་ཕྱིའི་ཡོངས་འཛིན་ཡིན་ཏེ། དེ་ལ་ཐབས་ཤེས་རྫོགས་པར་སྟོན་
པའི་དགེ་བའི་བཤེས་གཉེན་ཡིན་པའི་ཕྱིར། གསུམ་པ་ནི། རྒྱལ་པོའི་བཙུན་མོ་སྡུག་
པ་ཤི་བ་བརྡའ་སྤྲོད་པའི་ཚུལ་དུ་ཟབ་མོའི་དོན་ལ་སེམས་མི་འགོང་ཞིང་མི་སྐྲག་པ་ལ་



80
ཕར་ཕྱིན་རྩ་ཊིཀ
སོགས་པའི་ལམ་རིམ་ཅན་དུ་བཀྲི་བའི་ཐབས་མཁས་པའི་གདུལ་བྱའི་བསམ་པ་ཇི་ལྟ་
བ་བཞིན་དུ་དངོས་པོ་མཐའ་དག་གང་ཟག་དང་ཆོས་ཀྱི་བདག་མེད་པ་ལ་སོགས་པར་
སྟོན་པར་བྱེད་ཅིང་ཕྱིན་དྲུག་གི་མི་མཐུན་ཕྱོགས་ཀྱི་ཆོས་སེར་སྣ་ལ་སོགས་པ་དང་མི་
ལྡན་པར་སྟོན་པའི་མཆོག་གི་སྤྲུལ་པའི་སྐུ་ནི་ཆོས་ཅན། བྱང་སེམས་སྦྱོར་ལམ་པའི་
ཡོངས་འཛིན་ཡིན་ཏེ། དེ་ལ་ཐེག་པ་ཆེན་པོའི་ལམ་རྫོགས་པར་སྟོན་པའི་དགེ་བའི་བཤེས་
གཉེན་ཡིན་པའི་ཕྱིར། གསུམ་པ་གདམས་དོན་ཇི་ལྟར་སྒྲུབ་པའི་སྒྲུབ་པ་བཤད་པ་ལ་
བཞི༑ སྒྲུབ་པའི་རྟེན། དམིགས་པ་ཆེད་དུ་བྱ་བ། སྒྲུབ་པའི་ངོ་བོའོ། །
དང་པོ་ལ་རིགས་ཀྱི་དབྱེ་བ་དང་། རྩོད་སྤང་ངོ༌། །དང་པོ་ལ་མཚམས་སྦྱར།
རྩ་བ། འགྲེལ་པའོ། །དང་པོ་ནི། སྒྲུབ་པ་འབྱུང་རུང་གི་རིགས་དང་ལྡན་པ་ལ་ངེས་
པར་འབྱེད་པའི་ཆ་དང་མཐུན་པ་ཇི་སྐད་བཤད་པ་དང་འཆད་པར་འགྱུར་བའི་མཐོང་
བའི་ལམ་ལ་སོགས་པ་གཞན་ཡང་འབྱུང་བས་སྒྲུབ་པའི་རྟེན་དུ་གྱུར་པའི་རིགས་དེ་འཆད་དོ།།
གཉིས་པ་ནི། །
རྟོགས་པ་ཡི་ནི་ཆོས་དྲུག་དང་། །གཉེན་པོ་དང་ནི་སྤོང་བ་དང་། །
དེ་དག་ཡོངས་སུ་གཏུགས་པ་དང་། །ཤེས་རབ་སྙིང་བརྩེར་བཅས་པ་དང་། །
སློབ་མ་ཐུན་མོང་མིན་ཉིད་དང་། །གཞན་གྱི་དོན་གྱི་གོ་རིམ་དང་། །
ཡེ་ཤེས་རྩོལ་བ་མི་མངའ་བར། །འཇུག་པའི་རྟེན་ལ་རིགས་ཤེས་བྱ། །
འདིར་བཤད་པའི་ཐེག་ཆེན་སྒྲུབ་པའི་རྟེན་རིགས་དེ་ལ་བཅུ་གསུམ་དུ་ཡོད་དེ། རྟོགས་
པ་ཡི་ནི་ཆོས་དྲུག་གི་སྒྲུབ་པ། གཉེན་པོའི་སྒྲུབ་པ། སྤོང་བའི་སྒྲུབ་པ། སྤང་བྱ་དེ་
དག་ཡོངས་སུ་གཏུགས་པ་རྣམ་གྲོལ་ལམ་གྱི་སྒྲུབ་པ། ཤེས་རབ་སྙིང་བརྩེར་བཅས་པའི་



སྐབས་དང་པོ།
སྒྲུབ་པ། སློབ་མ་ཉན་ཐོས་སོགས་དང་ཐུན་མོང་མ་ཡིན་པའི་སྒྲུབ་པ། གཞན་གྱི་དོན་
གྱི་གོ་རིམ་གྱི་སྒྲུབ་པ། ཤེས་བྱ་ཇི་ལྟ་ཇི་སྙེད་གཉིས་ལ་ཡེ་ཤེས་རྩོལ་བ་མི་མངའ་བར་
འཇུག་པའི་རྟེན་ལ་རིགས་ཞེས་བྱ་བ་རྣམས་སུ་ཡོད་པའི་ཕྱིར།
གསུམ་པ་ལ་བཤད་པ་དང་། བསྡུ་བའོ། །དང་པོ་ལ། སོ་སོའི་ངོ་བོ། གོ་
རིམས་གྲངས་ངེས་པའོ། །དང་པོ་ནི། སྒྲུབ་པ་བཅུ་གསུམ་ཡོད་པའི་ནང་ནས་རེ་ཞིག་
དང་པོར་ཐེག་ཆེན་གྱི་འཇིག་རྟེན་པའི་ངེས་པར་འབྱེད་པའི་ཆ་དང་མཐུན་པ་རྣམས་ཀྱི་
ཆོས་ཉིད་ཆོས་ཅན། ཐེག་ཆེན་གྱི་ངེས་འབྱེད་ཆ་མཐུན་གྱི་སྒྲུབ་པའི་རྟེན་རང་བཞིན་
གནས་རིགས་ཡིན་ཏེ། ངེས་འབྱེད་ཆ་མཐུན་དེས་ཁྱོད་ལ་དམིགས་ཤིང་གོམས་པ་ལས་
རང་ཉིད་གོང་འཕེལ་དུ་འགྲོ་བའི་དེའི་ཆོས་ཉིད་ཡིན་པའི་ཕྱིར། དེའི་འོག་ཏུ་འཇིག་རྟེན་
ལས་འདས་པ་མཐོང་བའི་ལམ་དང་བསྒོམ་པའི་ལམ་དག་གི་ཆོས་ཉིད་ནི། དེའི་རྟེན་
རང་བཞིན་གནས་རིགས་ཡིན་ཏེ། རྟོགས་སྔར་བཞིན། དེའི་འོག་ཏུ་མཐོང་སྒོམ་གྱི་
ལམ་དེ་དག་སྐྱེས་པའི་སྟོབས་ཀྱིས་རྐུན་པོ་ཕྱིར་ཕྱུང་བ་དང་། སྒོ་འཕར་བཅད་པ་དུས་
མཉམ་པ་བཞིན་དུ་གཉེན་པོ་བར་ཆད་མེད་ལམ་སྐྱེ་བ་ལ་མངོན་དུ་ཕྱོགས་པ་དང་། དེའི་
མི་མཐུན་པའི་ཕྱོགས་ངོས་སྐལ་གྱི་སྤང་བྱའི་ས་བོན་འགག་པ་ལ་མངོན་དུ་ཕྱོགས་པ་
དུས་མཉམ་པ་གཉེན་པོའི་སྒྲུབ་པ་དང་སྤོང་བའི་སྒྲུབ་པའི་ཆོས་ཉིད་ནི། དེ་དག་གི་རྟེན་
རང་བཞིན་གནས་རིགས་ཡིན་ཏེ། རྟགས་སྔར་བཞིན། དེའི་འོག་ཏུ་སྤང་གཉེན་དེ་
དག་དོན་དམ་པར་མི་དམིགས་པར་གོམས་པས་གཉེན་པོ་དེ་དག་སྐྱེ་བ་དང་སྤང་བྱ་དེ་
དག་འགག་པ་དང་ལྡན་པའི་བདེན་འཛིན་གྱི་རྣམ་པར་རྟོག་པ་སྤངས་པའི་རྣམ་གྲོལ་ལམ་
གྱི་ཆོས་ཉིད་ནི། དེའི་རྟེན་རང་བཞིན་གནས་རིགས་ཡིན་ཏེ། རྟགས་སྔར་བཞིན། དེའི་



2
ཕར་ཕྱིན་རྩ་ཊིཀ
འོག་ཏུ་བྱང་སེམས་རང་གི་སྔོན་གྱི་སྨོན་ལམ་དང་། སྦྱིན་པ་ལ་སོགས་པ་ཐབས་ལ་
མཁས་པའི་སྟོབས་ཀྱིས་འཁོར་བའི་མཐའ་དང་མྱ་ངནལས་འདས་པའི་མཐའ་ལ་མི་གནས་
པའི་མཚན་ཉིད་ཀྱི་ཤེས་རབ་དང་ཐབས་མཁས་ཀྱི་ཆོས་ཉིད་ནི། ཤེས་རབ་སྙིང་བརྩེར་
བཅས་པའི་སྒྲུབ་པའི་རྟེན་རང་བཞིན་གནས་རིགས་ཡིན་ཏེ། རྟགས་སྔར་བཞིན། དེའི་
འོག་ཏུ་ཐབས་ཤེས་དེ་དག་སྐྱེས་པའི་ཉན་ཐོས་ལ་སོགས་པ་དང་ཐུན་མོང་མ་ཡིན་པའི་
ཆོས་བྱང་ཆུབ་སེམས་དཔའི་སོ་སོ་ཡང་དག་པར་རིག་པ་བཞིའི་ཆོས་ཉིད་ནི། ཐུན་མོང་
མ་ཡིན་པའི་སྒྲུབ་པའི་རྟེན་རང་བཞིན་གནས་རིགས་ཡིན་ཏེ། རྟགས་སྔར་བཞིན། དེའི་
འོག་ཏུ་བྱང་སེམས་ས་བཅུ་པ་བ་ཆོས་ཅན། གཞན་གྱི་དོན་གྱི་གོ་རིམ་གྱི་སྒྲུབ་པ་དང་
ལྡན་ཏེ། གདུལ་བྱའི་བསམ་པ་ཇི་ལྟ་བ་བཞིན་དུ་གཞུགས་པ་ལ་སོགས་པ་ལ་ལྡེམ་པོར་
དགོངས་པའི་དྲང་དོན་དང་། ངེས་དོན་གྱི་ཆོས་སྟོན་པའི་སྒོ་ནས་གདུལ་བྱ་ཐེག་པ་གསུམ་
གྱི་ལམ་ལ་འགོད་པའི་མཚན་ཉིད་ཀྱི་རྗེས་ཐོབ་ཏུ་གཞན་དོན་བྱེད་ཚུལ་སངས་རྒྱས་དང་
མཉམ་པ་རྗེས་སུ་མཐུན་པ་ཐོབ་པའི་སེམས་དཔའ་ཡིན་པའི་ཕྱིར། ས་བཅུ་པ་བའི་རྒྱུད་
ཀྱི་ཆོས་ཉིད་ནི། གཞན་དོན་གོ་རིམ་དུ་བྱེད་པའི་སྒྲུབ་པའི་རྟེན་རང་བཞིན་གནས་རིགས་
ཡིན་ཏེ། རྟགས་སྔར་བཞིན། དེའི་འོག་ཏུ་ས་བཅུ་པ་བ་དེ་ལ་འཁོར་བ་ཇི་སྲིད་པར་
འབད་རྩོལ་གྱི་མཚན་མ་མེད་ཅིང་ལྷུན་གྱིས་གྲུབ་པར་གཞན་གྱི་དོན་གྱི་ཡེ་ཤེས་འབྱུང་
བའི་ཕྱིར་ན་དེའི་རྒྱུད་ཀྱི་ཆོས་ཉིད་ཆོས་ཅན། ཡེ་ཤེས་རྩོལ་བ་མི་མངའ་བར་འཇུག་
པའི་སྒྲུབ་པའི་རྟེན་རང་བཞིན་གནས་རིགས་ཡིན་ཏེ། དེས་ཁྱོད་ལ་དམིགས་ཏེ་གོམས་
པ་ལས་རང་ཉིད་གོང་འཕེལ་དུ་འགྲོ་བའི་དེའི་ཆོས་ཉིད་ཡིན་པའི་ཕྱིར། གཉིས་པ་ནི།
སྒྲུབ་པ་བཅུ་གསུམ་གྱི་གོ་རིམ་འདི་ནི་གནས་སྐབས་ཀྱི་གོ་རིམ་ཡིན་ནོ། །



83
སྐབས་དང་པོ།
གསུམ་པ་ནི། འདིར་བསྟན་ཐེག་ཆེན་གྱི་སྒྲུབ་པ་ལ་བཅུ་གསུམ་དུ་གྲངས་ངེས་
ཏེ༑ བཅུ་གསུམ་པོ་འདིས་ཀྱང་རྣམ་མཁྱེན་དོན་གཉེར་གྱི་སྐྱེས་བུའི་དོན་ཐམས་ཅད་
མང་ཉུང་གི་སྐྱོན་དང་བྲལ་ནས་ཕུན་སུམ་ཚོགས་པར་འགྱུར་བའི་ཕྱིར། གཉིས་པ་བསྡུ་
བ་ནི། བྱང་ཆུབ་སེམས་དཔའ་རྣམ་པ་བཅུ་གསུམ་པོའི་རྒྱུད་ཀྱི་ཆོས་ཀྱི་དབྱིངས་ཀྱི་
ངོ་བོ་ཉིད་ཁོ་ན་ལ་སྐབས་འདིར་རིགས་ཞེས་བསྟན་ཏེ། དེ་ཁོ་ན་ཇི་སྐད་དུ་བཤད་པའི་
སྒྲུབ་པའི་ཆོས་ཀྱི་རྟེན་གཞིར་གྱུར་པའི་དབྱིངས་ཡིན་པའི་ཕྱིར། བྱང་ཆུབ་སེམས་དཔའ་
བཅུ་གསུམ་དུ་དབྱེར་རུང་སྟེ། སྒྲུབ་པའི་ཆོས་ཀྱི་གནས་སྐབས་ཐ་དད་པའི་བྱེ་བྲག་གིས་
དེ་ལྟར་རུང་བའི་ཕྱིར།
གཉིས་པ་རྩོད་སྤང་ལ། རྩོད་པ་དང་། ལན་གཉིས། དང་པོ་ལ་སྔ་འགྲེལ་
དང་༑ རྩ་བ་གཉིས། དང་པོ་ནི། ཁོ་ན་རེ། གལ་ཏེ་སེམས་ཅན་གྱི་རྒྱུད་ཀྱི་ཆོས་
དབྱིངས་ཁོ་ན་འཕགས་པའི་ཆོས་རྟོགས་པར་འགྱུར་པའི་རྒྱུའི་དམིགས་པ་ཡིན་པའི་ཕྱིར།
ཆོས་དབྱིངས་དེའི་བདག་ཉིད་ཅན་གྱི་བྱང་ཆུབ་སེམས་དཔའ་ཐེག་པ་ཆེན་པོའི་རིགས་
ཅན་དང་། དེའི་རྒྱུད་ཀྱི་ཆོས་ཉིད་བླ་ན་མེད་པའི་སངས་རྒྱས་ཀྱི་ཆོས་རྣམས་ཀྱི་འབྱུང་
ཁུངས་རང་བཞིན་དུ་གནས་པའི་རིགས་ཡིན་ན། འོ་ན་ནི་དེའི་ཚེ་ཆོས་དབྱིངས་དེ་སེམས་
ཅན་ཐམས་ཅད་ལ་གནས་པའི་ཕྱིར། སེམས་ཅན་ཐམས་ཅད་སངས་རྒྱས་ཀྱི་རིགས་
ལ་གནས་པར་ཐལ་བ་དང་། རིགས་ཅན་གསུམ་ཀའི་གང་ཟག་ལ་སྤྱིར་གནས་པ་ཡིན་
པའི་ཕྱིར། རིགས་ཅན་གསུམ་ཀའི་གང་ཟག་ཐེག་པ་ཆེན་པོའི་ལམ་གྱི་སྐབས་ཀྱི་རིགས་
ལ་གནས་པར་ཁས་ལེན་དགོས་པས་བྱང་ཆུབ་སེམས་དཔའ་ཁོ་ན་སངས་རྒྱས་ཀྱི་རིགས་
ཅན་མ་ཡིན་ནོ་སྙམ་པའི་སྐྱེ་བོ་བློ་དམན་པའི་ངོར་དོགས་པ་བསལ་ནས་བར་སྐབས་ཀྱི་



84
ཕར་ཕྱིན་རྩ་ཊིཀ
ཚིགས་སུ་བཅད་པ་ཕྱེད་གསུངས།
གཉིས་པ་རྩ་བ་ནི། །
ཆོས་ཀྱི་དབྱིངས་ལ་དབྱེར་མེད་ཕྱིར། །རིགས་ནི་ཐ་དད་རུང་མ་ཡིན། །
ཁོ་ན་རེ། ཐེག་པ་གསུམ་གྱི་རིགས་ནི་ཐ་དད་པ་ཉིད་དུ་རུང་བ་མ་ཡིན་པར་ཐལ། སེམས་
ཅན་གྱི་སེམས་ཀྱི་ཆོས་དབྱིངས་རིགས་གང་ཞིག །ཆོས་ཀྱི་དབྱིངས་ལ་རིགས་མི་འདྲ་
བའི་དབྱེ་བ་མེད་པའི་ཕྱིར་ཞེ་ན། གཉིས་པ་ལན་ལ། དོན་གྱིས་ཐོབ་པའི་ལན་དང་།
དངོས་སུ་བསྟན་པའི་ལན་ནོ། །དང་པོ་ནི། སེམས་ཅན་གྱི་སེམས་ཀྱི་ཆོས་དབྱིངས་
སངས་རྒྱས་ཀྱི་རིགས་ཡིན་ན། གནས་སྐབས་རིགས་གསུམ་དང་རིགས་ཅན་གསུམ་
གྱི་དབྱེ་བ་མི་འཐད་པའི་སྐྱོན་མེད་དེ། ཇི་ལྟར་ཉན་ཐོས་ཀྱི་ཐེག་པ་དང་ལ་སོགས་པ་
རང་རྒྱལ་གྱི་ཐེག་པ་དང་། ཐེག་པ་ཆེན་པོ་གསུམ་ཚོགས་དང་དབང་པོའི་ཁྱད་པར་
མི་འདྲ་བའི་རྟོགས་པའི་རིམ་གྱིས་ཆོས་དབྱིངས་ལ་དམིགས་ཤིང་ཇི་ལྟར་དམིགས་པ་
དེ་བཞིན་དུ་རང་གི་འཕགས་པའི་ཆོས་རྟོགས་པ་སྟེ་ཐོབ་པར་བྱ་བའི་ཕྱིར་དུ་ཆོས་ཀྱི་
དབྱིངས་རྒྱུ་སྟེ་དམིགས་པའི་ངོ་བོར་རྣམ་པར་འཇོག་པའི་སྒོ་ནས་གང་ཟག་གསུམ་རང་
རང་གི་རིགས་ལ་གནས་པ་དང་། དེའི་ཆོས་དབྱིངས་ཐེག་པ་གསུམ་གྱི་རིགས་ཉིད་དུ་
ཐ་སྙད་འདོགས་པའི་ཕྱིར། །
གཉིས་པ་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི། ཞེས་བྱ་
བའི་ལན་ཞིག་ཀྱང་རྗེ་བཙུན་གྱིས་གཟིགས་མོད་ཀྱི་སླ་ཆོས་ཉིད་དུ་འཇིག་རྟེན་པའི་དངགས་
ཀྱིས་སྟེ། གྲགས་པའི་སྒོ་ནས་ལན་གཞན་དུ་བསྟན་པ་ལ་གཞུང་འདི་གསུང་།
གཉིས་པ་ནི།



85
སྐབས་དང་པོ།
བརྟེན་པའི་ཆོས་ཀྱི་བྱེ་བྲག་གིས། །དེ་ཡི་དབྱེ་བ་ཡོངས་སུ་བརྗོད། །
སེམས་ཅན་གྱི་སེམས་ཀྱི་ཆོས་དབྱིངས་རིགས་ཡིན་ན། རིགས་གསུམ་གྱི་དབྱེ་བ་མི་
འཐད་པའི་སྐྱོན་མེད་དེ། བརྟེན་པའི་ཆོས་སྒྲུབ་པ་གསུམ་གྱི་བྱེ་བྲག་གིས་རྟེན་རིགས་
དེའི་དབྱེ་བ་ཡོངས་སུ་བརྗོད་པའི་ཕྱིར། གསུམ་པ་ནི། བརྟེན་པའི་ཆོས་ཐེག་པ་གསུམ་
གྱིས་བསྡུས་པ་རྟོགས་པ་སྟེ་ཐོབ་པར་བྱ་བའི་ལམ་ཐ་དད་པ་ཉིད་ཀྱིས་རྟེན་རིགས་ཐ་དད་
པ་ཉིད་དོ་ཞེས་བསྟན་པ་ཡིན་ཏེ། དཔེར་ན་ཉེར་ལེན་འཇིམ་པ་གཅིག་ལས་མངོན་པར་
གྲུབ་ཅིང་ལྷན་ཅིག་བྱེད་རྐྱེན་མེ་ལྕེ་གཅིག་གིས་སོ་བཏང་བའི་རྟེན་རྫའི་བུམ་པ་ལ་སོགས་
པའི་སྣོད་གཅིག་ཉིད་བརྟེན་པ་སྦྲང་རྩི་དང་ལི་ཁ་ར་དང་ཞོ་ལ་སོགས་པའི་བཅུད་མི་འདྲ་
བ་ཐ་དད་པའི་སྣོད་ཉིད་ཀྱིས་སྣོད་ཐ་དད་པའི་ཐ་སྙད་བྱེད་པ་དེ་བཞིན་དུ་ཡིན་པའི་ཕྱིར།
གཉིས་པ་སྒྲུབ་པའི་དམིགས་པ་ལ་གསུམ། མཚམས་སྦྱར། རྩ་བ། འགྲེལ་
པའོ༑ ༑དང་པོ་ནི། ཇི་སྐད་བཤད་པའི་སྒྲུབ་པའི་རྟེན་གྱི་ཆོས་སྒྲུབ་པའི་དམིགས་པ་
གང་ཡིན་ཞེ་ན་དམིགས་པ་དེ་འཆད། གཉིས་པ་ནི།
དམིགས་པ་ཆོས་རྣམས་ཐམས་ཅད་དེ། །དེ་ཡང་དགེ་ལ་སོགས་པ་ཡིན། །
འཇིག་རྟེན་པ་ཡི་རྟོགས་པ་དང་། །གང་དག་འཇིག་རྟེན་འདས་འདོད་དང་། །
ཟག་བཅས་ཟག་པ་མེད་ཆོས་དང་། །གང་དག་འདུས་བྱས་འདུས་མ་བྱས། །
སློབ་མ་ཐུན་མོང་ཆོས་རྣམས་དང་། །གང་དག་ཐུབ་པའི་ཐུན་མོང་མིན། །
ཆོས་རྣམས་ཐམས་ཅད་ཆོས་ཅན། ཐེག་ཆེན་སྒྲུབ་པའི་དམིགས་པ་ཡིན་ཏེ། དེའི་སྒོ་
འདོགས་བཅད་པར་བྱ་བའི་གཞི་ཡིན་པའི་ཕྱིར། དམིགས་པ་དེ་ཡང་ཆོས་ཅན། བཅུ་
གཅིག་ཏུ་ཡོད་དེ། སྤྱིའི་དབྱེ་བ་དགེ་བ་ལ་སོགས་པ་གསུམ། འཇིག་རྟེན་ལས་འདས་



86
ཕར་ཕྱིན་རྩ་ཊིཀ
མ་འདས་ཀྱི་སྒོ་ནས་དབྱེ་བ་འཇིག་རྟེན་པའི་རྟོགས་པ་དང་གང་དག་འཇིག་རྟེན་ལས་
འདས་པར་འདོད་པའི་རྟོགས་པ། སྤང་གཉེན་གྱི་སྒོ་ནས་དབྱེ་བ་ཟག་པ་དང་བཅས་
པ་དང་ཟག་པ་མེད་པའི་ཆོས། བདེན་པའི་སྒོ་ནས་དབྱེ་བ་གང་དག་འདུས་བྱས་ལམ་
གྱི་བདེན་པ་དང་། འདུས་མ་བྱས་འགོག་པའི་བདེན་པ་དང་། ཡོན་ཏན་གྱི་སྒོ་ནས་
དབྱེ་བ། སློབ་མ་ཉན་རང་སོགས་དང་ཐུན་མོང་བའི་ཆོས་དང་གང་དག་ཐུབ་པའི་ཐུན་
མོང་མ་ཡིན་པའི་ཆོས་རྣམས་སུ་ཡོད་པའི་ཕྱིར། གསུམ་པ་འགྲེལ་པ་ལ། སྤྱིར་བསྟན་
པ༑ སོ་སོར་བཤད་པ། དམིགས་པ་བཅུ་གཅིག་ལ་རིམ་གྱིས་དམིགས་པར་བསྟན་
པའོ༑ ༑
དང་པོ་ནི། རེ་ཞིག་དང་པོར་དཔྱོད་ལྡན་རྣམས་ཀྱིས་སྤྱིར་ཆོས་འདི་ལ་བླང་
བྱ་དགེ་བ་དང་། དོར་བྱ་མི་དགེ་བ་དང་། བཏང་སྙོམས་སུ་བཞག་བྱ་ལུང་དུ་མ་བསྟན་
པ་གང་ཞེས་དཔྱོད་པར་བྱེད་ལ། དེ་ལྟར་དཔྱད་པ་ནི་གོ་རིམས་བཞིན་དུ་དགེ་སྦྱོང་གི་
ཚུལ་ཉིད་བླང་བྱ་དང་། སྲོག་གཅོད་ལ་སོགས་པ་དོར་བྱ་དང་། ལུང་དུ་མ་བསྟན་
པའི་ལུས་ཀྱི་ལས་ལ་སོགས་པ་བཏང་སྙོམས་སུ་བྱ་བར་རྟོགས་པར་འགྱུར་རོ།། གཉིས་
པ་ནི། དེའི་འོག་ཏུ་གང་ལ་དཔྱོད་པ་ཡོད་དེ། དགེ་སོགས་གསུམ་པོ་དག་ཉིད་ལ་དབྱེ་
གཞི་བྱས་ནས་འཇིག་རྟེན་པ་ལ་སོགས་པ་རྣམ་པ་གཉིས་དབྱེ་བ་ཟུང་བཞི་ཉིད་ཀྱིས་
དམིགས་པ་ལྷག་མ་རྣམས་ལ་དཔྱོད་པར་བྱེད་པའི་ཕྱིར། དེ་ལྟར་གྲངས་བཞིན་དུ་བྱིས་
པའི་སྐྱེ་བོ་ཐམས་ཅད་དང་འབྲེལ་བའི་འཇིག་རྟེན་པའི་ལམ་གྱིས་བསྡུས་པའི་ཕུང་པོ་ལྔ་
ཆོས་ཅན། འཇིག་རྟེན་པ་ཡིན་ཏེ། ཐོག་མ་མེད་པ་ནས་འཁོར་བར་འདྲིས་པའི་ཆོས་
ཡིན་པའི་ཕྱིར། འཕགས་པའི་སྐྱེ་བོ་ཐམས་ཅད་ཀྱི་རྒྱུད་ཀྱིས་བསྡུས་པའི་ཟག་མེད་བསམ་



82
སྐབས་དང་པོ།
གཏན་བཞི་ཆོས་ཅན། འཇིག་རྟེན་ལས་འདས་པ་ཡིན་ཏེ། སྲིད་པའི་གཉེན་པོ་འཁོར་
བར་མ་འདྲིས་པའི་ཆོས་ཡིན་པའི་ཕྱིར། ཉེར་ལེན་གྱི་ཕུང་པོ་ལྔ་ཆོས་ཅན། ཟག་བཅས་
ཡིན་ཏེ། བདག་ལྟ་ལས་བྱུང་ཞིང་བདག་ཏུ་ལྟ་བའི་གཉེན་པོའི་ཕྱོགས་མ་ཡིན་པའི་ཕྱིར།
འཕགས་རྒྱུད་ཀྱི་དྲན་པ་ཉེ་བར་བཞག་པ་བཞི་ཆོས་ཅན། ཟག་པ་མེད་པ་ཡིན་ཏེ། བདག་
དེར་ལྟ་བའི་གཉེན་པོ་བྱེད་པའི་ཕྱིར། རྒྱུ་དང་རྐྱེན་ལ་རག་ལས་པ་སྟེ་རྒྱུ་རྐྱེན་གྱིས་འདུས་
བྱས་པའི་འདོད་པའི་ཁམས་ལ་སོགས་པ་ལ་བརྟེན་པའི་ལམ་བདེན་ཆོས་ཅན། རྒྱུའི་
ཆ་ཡིན་ཏེ། འགོག་བདེན་གྱི་བྲལ་རྒྱུ་ཡིན་པའི་ཕྱིར། རྒྱུ་ལ་མི་ལྟོས་པ་སྟེ་དེས་འདུས་
མ་བྱས་པའི་གློ་བུར་དྲི་བྲལ་གྱི་དེ་བཞིན་ཉིད་ཆོས་ཅན། འབྲས་བུ་ཆ་ཡིན་ཏེ། ལམ་
བདེན་གྱི་བྲལ་འབྲས་ཡིན་པའི་ཕྱིར། འཕགས་པའི་སྐྱེ་བོ་ཐམས་ཅད་ཀྱི་རྒྱུད་ལ་འབྱུང་
བའི་བསམ་གཏན་བཞི་ཆོས་ཅན། ཐུན་མོང་བའི་ཡོན་ཏན་ཡིན་ཏེ། འཕགས་པའི་སྐྱེ་
བོ་ཐམས་ཅད་ཀྱི་རྒྱུད་ལ་འབྱུང་བའི་ཡོན་ཏན་ཡིན་པའི་ཕྱིར། སྟོབས་བཅུ་ཆོས་ཅན།
ཐུན་མོང་མ་ཡིན་པའི་ཡོན་ཏན་ཡིན་ཏེ། ཡང་དག་པར་རྫོགས་པའི་སངས་རྒྱས་ཁོ་ནའི་
རྒྱུད་ལ་འབྱུང་བའི་ཡོན་ཏན་ཡིན་པའི་ཕྱིར། གསུམ་པ་ནི། སྔར་བཤད་པ་དེ་ལྟ་བུ་
ལ་སོགས་པའི་རིམ་པ་ཇི་ལྟ་བ་བཞིན་དུ་རྟོགས་པའི་རིམ་གྱིས་ཆོས་ཐམས་ཅད་ལ་དམིགས་
པས་ན་དམིགས་པ་རྣམ་པ་བཅུ་གཅིག་ཡོད་དེ། བསྒྲུབས་ཟིན་པ་དེའི་ཕྱིར། གསུམ་
པ་སྒྲུབ་པའི་ཆེད་དུ་བྱ་བ་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི།
དམིགས་པ་དེ་ལྟ་བུ་ལ་དམིགས་པའི་སྒྲུབ་པ་དེའི་ཆེད་དུ་བྱ་བ་དེ་གང་ཡིན་ཞེ་ན་ཆེད་
དུ་བྱ་བ་དེ་འཆད། གཉིས་པ་ནི། །
སེམས་ཅན་ཀུན་མཆོག་ཉིད་སེམས་དང་། །སྤོང་དང་རྟོགས་དང་གསུམ་པོ་ལ།།



88
ཕར་ཕྱིན་རྩ་ཊིཀ
ཆེན་པོ་གསུམ་གྱི་རང་འབྱུང་གི །ཆེད་དུ་བྱ་བ་འདི་ཤེས་བྱ། །
རང་བྱུང་གི་མིང་ཅན་བྱང་ཆུབ་སེམས་དཔའི་ཆེད་དུ་བྱ་བ་འདི་ཆོས་ཅན། གསུམ་
དུ་ཤེས་པར་བྱ་སྟེ། སེམས་ཅན་ཀུན་གྱི་མཆོག་ཉིད་དུ་བྱེད་པའི་སེམས་ཆེན་པོ། སྤངས་
པ་མཐར་ཐུག་སྤོང་བ་ཆེན་པོ། རྟོགས་པ་མཐར་ཐུག་རྟོགས་པ་ཆེན་པོ་དང་གསུམ་དུ་
ཡོད་པའི་ཕྱིར། གསུམ་པ་ནི། འབྱུང་བར་འགྱུར་བའི་སངས་རྒྱས་བྱང་ཆུབ་སེམས་
དཔའ་རྣམས་ཉིད་ཀྱི་ཆེད་དུ་བྱ་བ་འདི་ཆོས་ཅན། རྣམ་པ་གསུམ་དུ་ཤེས་པར་བྱ་སྟེ།
སེམས་ཅན་ཐམས་ཅད་སེམས་ཅན་ཀུན་གྱི་མཆོག་ཉིད་དུ་བྱེད་པའི་སེམས་ཆེན་པོ་ཉིད་
དང་༑ སྤངས་པ་མཐར་ཐུག་སྤོང་བ་ཆེན་པོ་ཉིད་དང་། རྟོགས་པ་མཐར་ཐུག་རྟོགས་
པ་ཆེན་པོ་ཉིད་གསུམ་དང་ལྡན་པས་གསུམ་ཡོད་པའི་ཕྱིར། གསུམ་པོ་ཉིད་ཀྱི་དབང་
དུ་བྱས་ཏེ་དེ་ལྟར་བྱང་སེམས་སྒྲུབ་པ་ལ་འཇུག་པ་དེའི་ཕྱིར། གང་གི་སྒོ་ནས་སངས་
རྒྱས་སུ་འགྱུར་བ་ཡོད་དེ། རྣམ་པ་ཐམས་ཅད་དུ་སེམས་བསྐྱེད་སོགས་ཀྱི་ཆོས་ཀྱིས་
མཚོན་པའི་རྣམ་པ་ཐམས་ཅད་མཁྱེན་པ་ཉིད་ཡོངས་སུ་ཤེས་པ་སྟེ་ཐོབ་པའི་སྒོ་ནས་འགྱུར་
བའི་ཕྱིར། བཞི་པ་སྒྲུབ་པའི་ངོ་བོ་ལ་གཉིས། སྤྱིར་བསྟན་པ་དང་། སོ་སོར་བཤད་
པའོ༑ ༑
དང་པོ་ལ་སྟོན་ཚུལ་གྱི་སྒོ་ནས་གཉིས་སུ་དབྱེ་བ། མཚན་གཞིའི་སྒོ་ནས་བཞིར་
དབྱེ་བའོ། །དང་པོ་ལ་དྲི་བ་དང་། ལན་གཉིས་ལས། དང་པོ་ནི། དེ་ལྟར་སྒྲུབ་པའི་
རྟེན་དུ་གྱུར་པ་དང་། དམིགས་པ་ལ་སོགས་བརྗོད་ནས་སྒྲུབ་པ་དེའི་རང་གི་ངོ་བོ་གང་
ཡིན་ཞེ་ན། གཉིས་པ་ལན་ནི། ཐེག་ཆེན་གྱི་སྒྲུབ་པ་ཆོས་ཅན། རྣམ་པ་གཉིས་སུ་
ཡོད་དེ། ཐམས་ཅད་མཁྱེན་པ་ཉིད་གསུམ་གྱི་རྣམ་པ་ཡུལ་དུ་བྱས་པ་ལ་སྤྱིར་མཁྱེན་



89
སྐབས་དང་པོ།
པས་བསྡུས་པའི་དགེ་བའི་ཆོས་ཀྱི་རྟེན་ཅན་ཏེ། ཡུལ་ཅན་དུ་བསྟན་པའི་མཁྱེན་པ་ཡུལ་
གྱི་སྒྲུབ་པ་དང་། རྣམ་པ་ཀུན་མངོན་པར་རྫོགས་པར་རྟོགས་པ་ལ་སོགས་པ་མངོན་
པར་རྟོགས་པ་རྣམ་པ་བཞིའི་སྐབས་ལ་མངོན་པར་རྟོགས་པ་རེ་རེ་ཞིང་ཕ་རོལ་ཏུ་ཕྱིན་
པ་དྲུག་གི་རྟེན་ཅན་དུ་བསྟན་པའི་ཉམས་ལེན་གྱི་བྱ་བའི་སྒྲུབ་པ་གཉིས་སུ་ཡོད་པའི་ཕྱིར།
གཉིས་པ་ནི། དེ་ལྟར་རིམ་པ་ཇི་ལྟ་བ་བཞིན་དུ་ཐེག་ཆེན་གྱི་སྦྱོར་ལམ་ཆོས་ཅན། གོ་
ཆའི་སྒྲུབ་པ་ཡིན་ཏེ། ཕར་ཕྱིན་དྲུག་ལྡན་དུ་ཉམས་སུ་ལེན་པའི་བསམ་པས་ཁྱད་པར་
དུ་བྱས་པའི་སེམས་དཔའི་རྣལ་འབྱོར་ཡིན་པའི་ཕྱིར། ཐེག་ཆེན་མཐོང་ལམ་ཆོས་ཅན།
འཇུག་པའི་སྒྲུབ་པ་ཡིན་ཏེ། ཕར་ཕྱིན་དྲུག་གི་མི་མཐུན་ཕྱོགས་འཇོམས་པའི་ཐེག་ཆེན་
ལ་དངོས་སུ་ཞུགས་པའི་བརྩོན་འགྲུས་ཀྱིས་ཁྱད་པར་དུ་བྱས་པའི་སེམས་དཔའི་རྣལ་འབྱོར་
ཡིན་པའི་ཕྱིར། ས་བདུན་པ་མན་ཆད་ཀྱི་ཐེག་ཆེན་གྱི་སྒོམ་པའི་ལམ་ནི་ཆོས་ཅན། ཚོགས་
སྒྲུབ་ཡིན་ཏེ། ཚོགས་གཉིས་ཀྱི་དཔུང་རྒྱ་ཆེན་པོ་དང་ལྡན་པའི་སེམས་དཔའི་རྣལ་འབྱོར་
ཡིན་པའི་ཕྱིར། ཁྱད་པར་གྱི་ལམ་གྱི་ངོ་བོ་ཉིད་ཀྱི་སྒྲུབ་པར་མཚན་ཉིད་དག་པ་ས་གསུམ་
གྱི་ཡེ་ཤེས་ཆོས་ཅན། ངེས་འབྱུང་སྒྲུབ་པ་ཡིན་ཏེ། རྣམ་མཁྱེན་དུ་གདོན་མི་ཟ་པར་
ངེས་པར་འབྱིན་པའི་དག་སའི་རྣལ་འབྱོར་ཡིན་པའི་ཕྱིར། །
གཉིས་པ་སོ་སོར་བཤད་པ་ལ་བསམ་པ་རྒྱ་ཆེ་བ་གོ་སྒྲུབ། སྦྱོར་བ་རྒྱ་ཆེ་བ་འཇུག་
སྒྲུབ། ཚོགས་གཉིས་རྒྱ་ཆེ་བ་ཚོགས་སྒྲུབ། རྣམ་མཁྱེན་དུ་གདོན་མི་ཟ་བར་འབྱིན་
བྱེད་ངེས་འབྱུང་སྒྲུབ་པ་བཤད་པའོ། །དང་པོ་ལ་མཚམས་སྦྱར། རྩ་བ། འགྲེལ་
བའོ༑ ༑དང་པོ་ནི། སྒྲུབ་པ་བཞི་པོ་རྣམས་ཀྱི་ནང་ནས་བརྩོན་འགྲུས་ཀྱི་ངོ་བོ་ཉིད་ཀྱི་
དང་པོ་གོ་ཆའི་སྒྲུབ་པ་དེ་གསུངས། གཉིས་པ་ནི།



ཕར་ཕྱིན་རྩ་ཊིཀ
དེ་དག་སོ་སོར་སྦྱིན་ལ་སོགས། །རྣམ་པ་དྲུག་ཏུ་བསྡུས་པ་ཡིས། ། །
གོ་ཆའི་སྒྲུབ་པ་གང་ཡིན་ཏེ། །དྲུག་ཚན་དྲུག་གིས་ཇི་བཞིན་བཤད། །
གོ་ཆའི་སྒྲུབ་པ་གང་ཡིན་པ་དེ་དྲུག་ཚན་དྲུག་གིས་མདོ་ཇི་ལྟ་བ་བཞིན་དུ་རྗེ་བཙུན་གྱིས་
བཤད་དེ། གོ་སྒྲུབ་དྲུག་པོ་དེ་དག་སོ་སོར་སྦྱིན་པ་ལ་སོགས་པའི་ཉམས་ལེན་རེ་རེ་སྦྱིན་
སོགས་རྣམ་པ་དྲུག་དྲུག་ཏུ་བསྡུས་པའི་ཕྱིར། གསུམ་པ་ལ། དབྱེ་བ་དང་། བསྡུ་བའོ།
དང་པོ་ནི། བྱང་སེམས་ཀྱིས་གོ་སྒྲུབ་ཕར་ཕྱིན་དྲུག་ལྡན་དུ་ཉམས་སུ་ལེན་པར་བྱེད་
པ་ཡིན་ཏེ། ཆོས་ཀྱི་སྦྱིན་པ་དང་ཟང་ཟིང་གི་སྦྱིན་པ་ལ་སོགས་པ་སྦྱིན་པར་བྱེད་པ་ན་
ཉན་ཐོས་ཀྱི་ཡིད་ལ་བྱེད་པ་ལ་སོགས་པ་སྤོང་བའི་ཚུལ་ཁྲིམས་དང་། སྐྱེ་བོ་ཐམས་
ཅད་ཀྱིས་མི་སྙན་པར་སྨྲ་བ་ཉིད་བཟོད་པ་དང་། ཐེག་ཆེན་གྱི་ལམ་འབྲས་མཐའ་དག་
ལ་དོན་གཉེར་གྱི་འདུན་པ་སྐྱེད་པ་དང་། ཐེག་པ་གཞན་ཐེག་དམན་དང་མ་འདྲེས་པའི་
རྩེ་གཅིག་པ་ཉིད་དང་། དགེ་བའི་རྩ་བ་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ཏུ་ཡོངས་སུ་བསྔོ་བའི་བསམ་གཏན་རྣམས་གོ་རིམས་བཞིན་དུ་སྦྱིན་པར་བྱ་བ་ལ་
སོགས་པ་འཁོར་གསུམ་དུ་བདེན་པར་མི་དམིགས་པར་རྟོགས་པའི་ཤེས་རབ་ཀྱིས་ཟིན་
པའི་གོ་ཆ་ཉིད་ཀྱིས་ཁྱབ་པར་བྱེད་པ་དང༌། དེ་བཞིན་དུ་ཚུལ་ཁྲིམས་སྲུང་བར་བྱེད།
བཟོད་པ་རྫོགས་པར་བྱེད། བརྩོན་འགྲུས་རྩོམ། བསམ་གཏན་སྒྲུབ། ཤེས་རབ་སྒོམ་
པར་བྱེད་དོ་ཞེས་ཕར་ཕྱིན་དྲུག་ལྡན་དུ་ཉམས་སུ་ལེན་པའི་ཕྱིར། གཉིས་པ་ནི། དེ་
ལྟར་སྦྱིན་པ་ལ་སོགས་པའི་ཕ་རོལ་ཕྱིན་པའི་ཉམས་ལེན་གྱི་སོ་སོར་སྦྱིན་པ་ལ་སོགས་
པ་དྲུག་དྲུག་བསྡུས་པས་ན་གོ་སྒྲུབ་དེ་ལ། དྲུག་ཚན་དྲུག་གི་རྣམ་པ་སུམ་ཅུ་རྩ་དྲུག་ཡིན་
མོད་ཀྱི་སྦྱིན་པ་ལ་སོགས་པ་རེ་རེའི་ནང་དུ་དྲུག་དྲུག་འདུས་ཤིང་སྦྱིན་པའི་གོ་སྒྲུབ་དྲུག་



91
སྐབས་དང་པོ།
ཀ་སྦྱིན་པའི་གོ་སྒྲུབ་ཏུ་ཆོས་མཐུན་པའི་ཕྱིར་ན་གོ་ཆའི་སྒྲུབ་པ་རྣམ་པ་དྲུག་གོ །བམ་
པོ་གཉིས་པ་འདི་ནས་འཆད། །
གཉིས་པ་སྦྱོར་བ་རྒྱ་ཆེ་བ་འཇུག་སྒྲུབ་བཤད་པ་ལ། མཚམས་སྦྱར། རྩ་བ།
འགྲེལ་པའོ། །དང་པོ་ནི། དེ་ལྟར་བསམ་པ་རྒྱ་ཆེན་པོས་གོ་བགོས་པ་ལ་སྦྱོར་བ་ཉམས་
ལེན་གྱི་འཇུག་པ་འབྱུང་བས་གཉིས་པ་འཇུག་པའི་སྒྲུབ་པ་དེ་འཆད། གཉིས་པ་ནི། །
བསམ་གཏན་གཟུགས་མེད་སྦྱིན་སོགས་དང་།།ལམ་དང་བྱམས་ལ་སོགས་པ་དང་།།
དམིགས་པ་མེད་དང་ལྡན་པ་དང་། །འཁོར་གསུམ་རྣམ་པར་དག་པ་དང་། །
ཆེད་དུ་བྱ་དང་མངོན་ཤེས་དྲུག །རྣམ་ཀུན་མཁྱེན་པའི་ཚུལ་ལ་ནི། །
འཇུག་པའི་སྒྲུབ་པ་ཐེག་ཆེན་ལ། །འཛེག་པ་ཡིན་པར་ཤེས་པར་བྱ། །
འཇུག་པའི་སྒྲུབ་པ་ཆོས་ཅན། ཐེག་ཆེན་ལ་འཛེག་པ་ཡིན་པར་ཤེས་པར་བྱ་སྟེ། ཐེག་
པ་ཆེན་པོའི་རྒྱུ་འབྲས་ཀྱི་ཆོས་ཅི་རིགས་པ་སྦྱོར་བ་གཙོ་བོར་གྱུར་པའི་སྒོ་ནས་ཉམས་
སུ་ལེན་པའི་སེམས་དཔའི་རྣལ་འབྱོར་ཡིན་པའི་ཕྱིར། དེ་ལའང་རྣམ་པ་དགུ་ཡོད་དེ།
ལམ་གྱི་རྟེན་བསམ་གཏན་གཟུགས་མེད་ལ་འཇུག་པ་དང༌། རྟོགས་པ་མཐར་ཐུག་སྒྲུབ་
བྱེད་སྦྱིན་སོགས་དྲུག་ལ་འཇུག་པ་དང་། སྤངས་པ་མཐར་ཐུག་སྒྲུབ་བྱེད་ཀྱི་མཐོང་
ལམ་སོགས་ལ་འཇུག་པ་དང༌། གཞན་དོན་སྒྲུབ་པའི་ཐབས་བྱམས་སོགས་ཚད་མེད་
བཞི་ལ་འཇུག་པ་དང་། གཞན་དོན་རྣམ་པར་དག་བྱེད་དམིགས་པ་མེད་པ་དང་ལྡན་
པ་ལ་འཇུག་པ། ཐེག་དམན་ལས་འབྱེད་པ་འཁོར་གསུམ་རྣམ་པར་དག་པ་ལ་འཇུག་
པ་དང་། ཆེད་དུ་བྱ་བ་ཆེན་པོ་གསུམ་ལ་འཇུག་པ་དང་། རྒྱུ་མངོན་ཤེས་དྲུག་ལ་འཇུག་
པ་དང་། འབྲས་བུ་རྣམ་ཀུན་མཁྱེན་པའི་ཚུལ་ལ་འཇུག་པ་རྣམས་ཡོད་པའི་ཕྱིར། གསུམ་



92
ཕར་ཕྱིན་རྩ་ཊིཀ
པ་ནི། བྱང་སེམས་ཀྱི་སྦྱོར་ལམ་ཆོས་ཅན། འཇུག་པའི་སྒྲུབ་པ་ཡིན་ཏེ། ཐེག་པ་
ཆེན་པོའི་རྒྱུ་འབྲས་ཀྱི་ཆོས་མཐའ་དག་སྦྱོར་བ་ལག་ལེན་གཙོ་བོར་གྱུར་པའི་སྒོ་ནས་རྣམ་
པར་གནོན་པའི་ངོ་བོ་ཉིད་ཀྱི་སེམས་དཔའི་རྣལ་འབྱོར་ཡིན་པའི་ཕྱིར། དེ་ལའང་རྣམ་
པ་དགུ་ཡོད་དེ། ལམ་གྱི་རྟེན་བསམ་གཏན་དང་གཟུགས་མེད་ཀྱི་སྙོམས་པར་འཇུག་
པ་དང་། རྟོགས་པ་མཐར་ཐུག་སྒྲུབ་བྱེད་སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་
དང་༑ སྤངས་པ་མཐར་ཐུག་སྒྲུབ་བྱེད་མཐོང་བ་དང་སྒོམ་པ་དང་། མི་སློབ་པ་དང་།
ཁྱད་པར་གྱི་ལམ་དང་། གཞན་དོན་སྒྲུབ་པའི་ཐབས་ཚད་མེད་པ་བཞི་དང་། གཞན་
དོན་རྣམ་པར་དག་བྱེད་མི་དམིགས་པ་དང་ལྡན་པ་དང་། ཐེག་དམན་ལས་འབྱེད་བྱེད་
དངོས་པོ་ཐམས་ཅད་ལ་འཁོར་གསུམ་རྣམ་པར་དག་པ་དང་། ཆེད་དུ་བྱ་བ་ཆེན་པོ་
གསུམ་དང་། རྒྱུ་མངོན་པར་ཤེས་པ་དྲུག་དང་། འབྲས་བུ་རྣམ་པ་ཐམས་ཅད་མཁྱེན་
པ་ཉིད་ལ་དམིགས་ནས་ཡང་དག་པར་གནས་པའི་མཚན་ཉིད་ཀྱི་ཉམས་ལེན་གྱི་བྱ་བ་
རྣམས་ཡོད་པའི་ཕྱིར། །
གསུམ་པ་ཚོགས་གཉིས་རྒྱ་ཆེ་བ་ཚོགས་སྒྲུབ་བཤད་པ་ལ། སྤྱིར་བསྟན་པ་དང་།
ཚོགས་གསུམ་བྱེ་བྲག་ཏུ་བཤད་པའོ། །དང་པོ་ལ་མཚམས་སྦྱར། རྩ་བ། འགྲེལ་
པའོ༑ ༑དང་པོ་ནི། དེ་ལྟར་སྦྱོར་བ་ཉམས་ལེན་གྱི་འཇུག་པ་བྱས་པ་ལ་ཚོགས་སྒྲུབ་
སྐྱེ་བས་སྒྲུབ་པ་གསུམ་པ་ཚོགས་ཀྱི་སྒྲུབ་པ་འཆད། གཉིས་པ་ནི། །
བརྩེ་དང་སྦྱིན་ལ་སོགས་པ་དྲུག །ཞི་གནས་ལྷ་མཐོང་བཅས་པ་དང་། །
ཟུང་དུ་འབྲེལ་བའི་ལམ་གང་དང་། །ཐབས་ལ་མཁས་པ་གང་ཡིན་དང་། །
ཡེ་ཤེས་དང་ནི་བསོད་ནམས་དང་། །ལམ་དང་གཟུངས་དང་ས་བཅུ་དང་། །



93
སྐབས་དང་པོ།
གཉེན་པོ་ཚོགས་ཀྱི་སྒྲུབ་པ་ཡི། །རིམ་པ་ཡིན་པར་ཤེས་པར་བྱ། །
ཚོགས་ཀྱི་སྒྲུབ་པ་ལ་རིམ་པ་ཡིན་པར་ཤེས་པར་བྱ་སྟེ། སྤྱོད་པ་རྟེན་དང་བཅས་པ་བརྩེ་
བ་དང་། སྦྱིན་པ་ལ་སོགས་པ་དྲུག་གི་སྒྲུབ་པ། མཉམ་རྗེས་ཀྱི་དབང་དུ་བྱས་པ་ཞི་
གནས་ལྷག་མཐོང་བཅས་པ་དང་། ཟུང་དུ་འབྲེལ་བའི་ལམ་གང་ཡིན་པའི་སྒྲུབ་པ་དང་།
གཞན་དོན་སྒྲུབ་པ་ཐབས་ལ་མཁས་པ་གང་ཡིན་པའི་སྒྲུབ་པ་དང་། ཚོགས་གཉིས་ཀྱི་
དབང་དུ་བྱས་པ་ཡེ་ཤེས་དང་ནི་བསོད་ནམས་དང་། ཡོན་ཏན་སྒྲུབ་ཅིང་དམིགས་པ་
འཛིན་པ་ལམ་དང་གཟུངས་ཀྱི་སྒྲུབ་པ། ཡོན་ཏན་གྱི་རྟེན་བྱེད་ཅིང་སྤང་བྱའི་ས་བོན་
སྤོང་བ་ས་བཅུ་དང་། གཉེན་པོའི་སྒྲུབ་པ་རྣམས་སུ་ཡོད་པའི་ཕྱིར། གསུམ་པ་ལ། སོ་
སོའི་ངོ་བོ་བཤད། ཚོགས་སུ་འཇོག་པའི་རྒྱུ་མཚན། གྲངས་ངེས་པའོ། །
དང་པོ་ནི། ཚོགས་ཀྱི་སྒྲུབ་པ་ཆོས་ཅན། རྣམ་པ་བཅུ་བདུན་ཡོད་དེ། སེམས་
ཅན་མཐའ་དག་སྡུག་བསྔལདང་བྲལ་བར་འདོད་པའི་སྙིང་རྗེ་ཆེན་པོ་དང་། ཚེ་འདིར་
བདེ་བ་ལ་འགོད་པའི་སྦྱིན་པ་དང་། ཕྱི་མ་མངོན་མཐོའི་བདེ་བ་ལ་འགོད་པ་ཚུལ་ཁྲིམས་
དང་༑ ཏིང་ངེ་འཛིན་གྱི་བདེ་བ་ལ་འགོད་པ་བཟོད་པ་དང་། བརྩོན་འགྲུས་དང་། གཅིག་
ཏུ་ངེས་པའི་བདེ་བ་སྒྲུབ་པ་བསམ་གཏན་དང་། གཏན་དུ་བའི་བདེ་བ་སྒྲུབ་པ་ཤེས་རབ་
དང་༑ མཉམ་རྗེས་ཀྱི་དབང་དུ་བྱས་པ་ཞི་གནས་དང་ལྷག་མཐོང་ཟུང་དུ་འབྲེལ་བའི་
ལམ་དང་། གཞན་དོན་སྒྲུབ་པའི་ཐབས་ལ་མཁས་པ་དང་། ཚོགས་གཉིས་ཀྱི་དབང་
དུ་བྱས་པ་ཡེ་ཤེས་དང་། བསོད་ནམས་དང་། ཡོན་ཏན་སྒྲུབ་པ་མཐོང་བ་ལ་སོགས་
པའི་ལམ་དང་། ཆོས་རྣམས་ཀྱི་ཚིག་དོན་བསྐལ་པ་ལ་སོགས་པའི་བར་དུ་མི་བརྗེད་
པར་འཛིན་པས་ན་གཟུངས་ཏེ་དབྱེ་ན་བཟོད་པའི་གཟུངས། གསང་སྔགས་ཀྱི་གཟུངས།



94
ཕར་ཕྱིན་རྩ་ཊིཀ
ཚིགས་གི་གཟུངས། དོན་གྱི་གཟུངས་དང་བཞིར་ཡོད་པ་དང་། ཡོན་ཏན་གྱི་རྟེན་བྱེད་
པས་ས་དང་། སྤང་བྱ་སྤོང་བ་གཉེན་པོའི་སྒྲུབ་པ་རྣམས་སུ་ཡོད་པའི་ཕྱིར། གཉིས་
པ་ནི། སྙིང་རྗེ་ཆེན་པོ་ལ་སོགས་པ་བཅུ་བདུན་པོ་ཆོས་ཅན། ཚོགས་སུ་འཇོག་པའི་
རྒྱུ་མཚན་ཡོད་དེ། སྙིང་རྗེ་ཆེན་པོ་ལ་སོགས་པ་བཅུ་བདུན་པོ་འདི་དག་གིས་ཡང་དག་
པར་འགྲུབ་པའི་ངོ་བོ་བྱང་ཆུབ་ཆེན་པོ་འབྱིན་པར་བྱེད་པའི་ཕྱིར། མཐར་ཐུག་གི་བྱང་
ཆེན་འབྱིན་པར་བྱེད་དེ། ཟབ་པ་དོན་དམ་པར་མི་དམིགས་པར་རྟོགས་པའི་ཤེས་རབ་
དང་རྒྱ་ཆེ་བ་ཀུན་རྫོབ་ཀྱི་བདེན་པ་ལས་མི་འདའ་བར་ཐེག་པ་ཆེན་པོའི་དོན་མཐའ་དག་
སྒྲུབ་ཅིང་ཉམས་སུ་ལེན་པའི་ཕྱིར། གསུམ་པ་ནི། ཚོགས་ཀྱི་སྒྲུབ་པ་རྣམ་པ་བཅུ་བདུན་
དུ་གྲངས་ངེས་ཏེ། བསྒྲུབས་ཟིན་པ་དེའི་ཕྱིར། །
གཉིས་པ་ཚོགས་གསུམ་བྱེ་བྲག་ཏུ་བཤད་པ་ལ། ཡེ་ཤེས་ཀྱི་ཚོགས། སའི་
ཚོགས༑ གཉེན་པོའི་ཚོགས་བྱེ་བྲག་ཏུ་བཤད་པའོ། །དང་པོ་ལ། ཡུལ་ཅན་དང༌།
ཡུལ་གཉིས་ལས། དང་པོ་ནི། ཚོགས་གསུམ་སྒྲུབ་པ་ཡོད་པ་དེ་ལ་ཡེ་ཤེས་ཀྱི་ཚོགས་
ནི་རྣམ་པ་ཉི་ཤུ་ཡོད་དེ། ཡུལ་གྱི་སྒོ་ནས་དེ་ལྟར་ཡོད་པའི་ཕྱིར། དེ་ཡང་སྟོང་པ་ཉིད་
ཉི་ཤུ་སྟོན་པའི་ཡུམ་གྱི་མདོ་ལས་ཡེ་ཤེས་ཀྱི་ཚོགས་འཕངས་ནས་བསྟན་པ་ཡིན་ཏེ། ནང་
དང་ཕྱི་དང་གཉིས་ཀ་སྟོང་པ་ཉིད་སྟོན་པའི་མདོ་ལས་ཚོགས་ལམ་གྱི་ཡེ་ཤེས་ཀྱི་ཚོགས་
དེ་བསྟན། སྟོང་པ་ཉིད་སྟོང་པ་ཉིད་དང་ཆེན་པོ་སྟོང་པ་ཉིད་དང་དོན་དམ་པ་སྟོང་ཉིད་
སྟོན་པའི་ཡུམ་གྱི་མདོ་ལས་སྦྱོར་ལམ་དང་ས་དང་པོ་གཉིས་པ་རྣམས་ཀྱི་ཡེ་ཤེས་ཀྱི་ཚོགས་
དེ་བསྟན། འདུས་བྱས་སྟོང་པ་ཉིད་དང་། འདུས་མ་བྱས་དང་། མཐའ་ལས་འདས་
པ་དང་། ཐོག་མ་དང་ཐ་མ་མེད་པ་དང་། དོར་བ་མེད་པ་སྟོང་པ་ཉིད་རྣམས་སྟོན་



95
སྐབས་དང་པོ།
པའི་མདོ་ལས་ས་གསུམ་པ་ནས་ས་བདུན་པའི་བར་གྱི་ཡེ་ཤེས་ཀྱི་ཚོགས་དེ་བསྟན། རང་
བཞིན་སྟོང་པ་ཉིད་དང་། ཆོས་ཐམས་ཅད་སྟོང་པ་ཉིད་སྟོན་པའི་ཡུམ་གྱི་མདོ་ལས་
ས་བརྒྱད་པའི་ཡེ་ཤེས་ཀྱི་ཚོགས་དེ་བསྟན། རང་གི་མཚན་ཉིད་སྟོང་པ་ཉིད་དང་། མི་
དམིགས་པ་སྟོང་པ་ཉིད་སྟོནཔའི་ཡུམ་གྱི་མདོ་ལས་ས་དགུ་པའི་ཡེ་ཤེས་ཀྱི་ཚོགས་དེ་བསྟན།
དངོས་པོ་མེད་པ་ངོ་བོ་ཉིད་སྟོང་པ་ཉིད་དང་། དངོས་པོ་སྟོང་པ་ཉིད་སྟོན་པའི་ཡུམ་
གྱི་མདོ་ལས་ས་བཅུ་པའི་ཡེ་ཤེས་ཀྱི་ཚོགས་དེ་བསྟན། དངོས་པོ་མེད་པ་སྟོང་པ་ཉིད་
དང་༑ རང་གི་ངོ་བོ་སྟོང་པ་ཉིད་དང་། གཞན་གྱི་ངོ་བོ་སྟོང་པ་ཉིད་རྣམས་སྟོན་པའི་
ཡུམ་གྱི་མདོ་ལས་སངས་རྒྱས་ཀྱི་སའི་ཡེ་ཤེས་ཀྱི་ཚོགས་དེ་འཕངས་ནས་བསྟན་པའི་ཕྱིར། །
གཉིས་པ་ནི། ཡུལ་སྟོང་པ་ཉིད་ཉི་ཤུ་འདིར་སྨྲས་པ་ནང་མིག་སོགས་དབང་པོ་དྲུག་
བདེན་པས་སྟོང་པ་ནང་སྟོང་པ་ཉིད་དང་། ཕྱི་རོལ་གྱི་སྐྱེ་མཆེད་དྲུག་བདེན་པས་སྟོང་
པ་ཕྱི་སྟོང་པ་ཉིད་དང་། གཉིས་ཀའི་རྟེན་ཁོག་པ་བདེན་པས་སྟོང་པ་ཕྱི་ནང་གཉིས་ཀ་
སྟོང་པ་ཉིད་དང་། བདེན་པས་སྟོང་བའི་དངོས་པོ་བདེན་པས་སྟོང་པ་ནི་སྟོང་པ་ཉིད་
སྟོང་པ་ཉིད་དང་། ཕྱོགས་བཅུ་བདེན་པས་སྟོང་པ་ནི་ཆེན་པོ་སྟོང་པ་ཉིད་དང་། མྱ་
ངན་ལས་འདས་པ་བདེན་པས་སྟོང་པ་ནི་དོན་དམ་པ་སྟོང་པ་ཉིད་དང་། རྐྱེན་ལས་སྐྱེས་
པ་བདེན་པས་སྟོང་པ་ནི་འདུས་བྱས་སྟོང་པ་ཉིད་དང་། ཅིག་ཤོས་ནམ་མཁའ་ལ་སོགས་
པ་བདེན་པས་སྟོང་པ་ནི་འདུས་མ་བྱས་སྟོང་པ་ཉིད་དང་། རྟག་ཆད་ཀྱི་མཐའ་ལས་
འདས་པའི་དབུས་བདེན་པས་སྟོང་པ་ནི་མཐའ་ལས་འདས་པ་སྟོང་པ་ཉིད་དང་། འཁོར་
བ་བདེན་པས་སྟོང་པ་ནི་ཐོག་མ་དང་ཐ་མ་མེད་པ་སྟོང་པ་ཉིད་དང་། དོར་བྱར་མེད་
པའི་སྦྱིན་སོགས་བདེན་པས་སྟོང་པ་ནི་དོར་བ་མེད་པ་སྟོང་པ་ཉིད་དང་། གནས་ལུགས་



96
ཕར་ཕྱིན་རྩ་ཊིཀ
བདེན་པས་སྟོང་པ་ནི་རང་བཞིན་སྟོང་པ་ཉིད་དང་། ཆོས་ཀུན་བདེན་པས་སྟོང་པ་ནི་
ཆོས་ཐམས་ཅད་སྟོང་པ་ཉིད་དང་། འདུས་བྱས་ཀྱི་ཆོས་སྐྱེ་གནས་འཇིག་གསུམ་བདེན་
པས་སྟོང་པ་ནི་རང་གི་མཚན་ཉིད་སྟོང་པ་ཉིད་དང་། འདས་སོགས་གསུམ་བདེན་པས་
སྟོང་པ་ནི་མི་དམིགས་པ་སྟོང་ཉིད་དང་། རྒྱུ་རྐྱེན་ལྡན་ཞིང་ཚོགས་པ་བདེན་པས་སྟོང་
པ་ནི་དངོས་པོ་མེད་པའི་ངོ་བོ་ཉིད་སྟོང་པ་ཉིད་དང་། ཅིག་ཤོས་ཕུང་པོ་ལྔ་བདེན་པས་
སྟོང་པ་ནི་དངོས་པོ་སྟོང་པ་ཉིད་དང་། ནམ་མཁའ་བདེན་པས་སྟོང་པ་ནི་དངོས་པོ་མེད་
པ་སྟོང་པ་ཉིད་དང་། རང་བཞིན་སྟོང་པ་ཞེས་བྱ་བ་བདེན་པས་སྟོང་པ་ནི་རང་གི་ངོ་
བོ་སྟོང་པ་ཉིད་དང་། བྱེད་པ་པོ་དོན་གཞན་གྱིས་སྟོང་པ་ནི་ཆོས་ཀྱི་གཞན་གྱི་ངོ་བོ་ཉིད་
དེ་དེ་བདེན་པས་སྟོང་པ་གཞན་གྱི་ངོ་བོ་སྟོང་པོ་ཉིད་ཡིན་ནོ། །སྟོང་པ་ཉིད་ནི་ཉི་ཤུར་
འདོད་དེ། སྟོང་གཞི་ཆོས་ཅན་ཉི་ཤུ་དོན་དམ་པར་རང་རང་གི་ངོ་བོས་སྟོང་པའི་ཕྱིར།
གཉིས་པ་སའི་ཚོགས་ལ། སྤྱིའི་མཚམས་སྦྱར་བ་དང་། སོ་སོའི་རང་བཞིན་བཤད་
པའོ༑ ༑དང་པོ་ནི། སའི་ཚོགས་ལས་གང་གི་སྐྱོན་ཟད་པ་དང་ཡོན་ཏན་རྫོགས་པའི་
སྒོ་ནས་ཡོངས་སུ་སྦྱོང་བར་འགྱུར་བའི་ཆོས་གང་དག་ཡིན་པ་དེ་དག་བསྟན་པའི་ཕྱིར་
དུ་བར་སྐབས་ཀྱི་ཚིགས་སུ་བཅད་པ་ཉི་ཤུ་རྩ་གསུམ་གསུངས་པ། གཉིས་པ་ལ་རྒྱུའི་
ས་དགུའི་ཡོངས་སྦྱོང་བཤད། འབྲས་བུའི་ས་བཅུ་པའི་མཚན་ཉིད་བཤད་པའོ། །དང་
པོ་ལ་དགུའི་དང་པོ། ས་དང་པོ་ལ། རྩ་བ་དང་། འགྲེལ་པའོ། །
དང་པོ་ནི།
ཡོངས་སུ་སྦྱོང་བ་རྣམ་བཅུ་ཡིས། །ས་ནི་དང་པོ་འཐོབ་འགྱུར་ཏེ། །
བསམ་དང་ཕན་པའི་དངོས་ཉིད་དང་།།སེམས་ཅན་རྣམས་ལ་སེམས་མཉམ་ཉིད།།



97
སྐབས་དང་པོ།
གཏོང་དང་བཤེས་གཉེན་བསྟེན་པ་དང་། །དམ་ཆོས་དམིགས་པ་འཚོལ་བ་དང་།།
རྟག་ཏུ་ངེས་འབྱུང་སེམས་ཉིད་དང༌། །སངས་རྒྱས་སྐུ་འདོད་དགའ་བ་དང་། །
ཆོས་སྟོན་པ་དང་བདེན་པ་ཡི། །ཚིག་ནི་བཅུ་པ་ཡིན་པར་འདོད། །
འདི་དག་རང་བཞིན་མི་དམིགས་པས། །ཡོངས་སུ་སྦྱོང་བར་ཤེས་པར་བྱ།།
ཡོངས་སུ་སྦྱོང་བ་རྣམ་པ་བཅུ་ཡིས་ས་ནི་དང་པོ་ཐོབ་པར་འགྱུར་ཏེ། དེ་ལ་བརྟེན་ནས་
ས་དང་པོའི་སྐྱོན་ཟད་ཅིང་ཡོན་ཏན་རྣམས་རྫོགས་པར་འགྱུར་བའི་ཕྱིར། དེ་ལ་ཡང་
བཅུ་ཡོད་དེ། ས་དང་པོའི་ལྷག་བསམ་རྣམ་དག་སོགས་བཅུ་ཡོད་པའི་ཕྱིར། ས་དང་
པོ་ཇི་ལྟར་སྦྱོང་བའི་ཚུལ་ཡང་ཡོད་དེ། ཆོས་བཅུ་པོ་དེ་དག་གི་སྙིང་རྗེ་ཆེན་པོ་དང་བདེན་
པའི་རང་བཞིན་མི་དམིགས་པར་རྟོགས་པའི་ཤེས་རབ་ཀྱིས་ཟིན་པའི་སྒོ་ནས་ཡོངས་སུ་
སྦྱོང་བར་ཤེས་པར་བྱ་བ་ཡིན་པའི་ཕྱིར།
གཉིས་པ་འགྲེལ་པ་ནི། རྩ་བའི་རིམ་པ་ཇི་ལྟ་བ་བཞིན་བཤད་ན། སེམས་ཅན་
དང་དགེ་སོགས་བཞི་ཐམས་ཅད་ལ་རང་དོན་ཡིད་བྱེད་ཀྱི་གཡོ་སྒྱུ་ལ་སོགས་པའི་གྱ་གྱུ་
མེད་པའི་བསམ་པས་དམ་པའི་ཆོས་འཛིན་པར་སྤྲོ་བའི་ས་དང་པོ་བའི་ཡོན་ཏན་ཆོས་ཅན།
ས་དང་པོའི་ཡོངས་སྦྱོང་ཡིན་ཏེ། དེའི་མི་མཐུན་ཕྱོགས་འཇོམས་ཤིང་ཡོན་ཏན་རྫོགས་
པར་བྱེད་པའི་ས་དང་པོ་བའི་རྒྱུད་ཀྱི་ཡོན་ཏན་ཡིན་པའི་ཕྱིར། དེ་བཞིན་དུ་ལྷག་མ་རྣམས་
ལ་ཡང་སྦྱར་བར་བྱའོ། །ཐེག་པ་ཆེན་པོའི་ཆོས་འཛིན་པས་རང་དང་གཞན་གྱི་དགོས་
པ་ཉིད་དང་། སེམས་ཅན་ཐམས་ཅད་ལ་ཚད་མེད་པ་བཞིའི་སེམས་རྩེ་གཅིག་པ་དང་།
ས་འདིར་སྦྱིན་པའི་ཕར་ཕྱིན་ལྷག་པས་ཕྱི་ནང་གི་བདོག་པ་ཐམས་ཅད་ཡོངས་སུ་གཏོང་
བ་ལ་ཀུན་འཛིན་མེད་པ་དང་། ལམ་གྱི་རྩ་བ་དགེ་བའི་བཤེས་གཉེན་མགུ་བར་བྱེད་



98
བ་
ཕར་ཕྱིན་རྩ་ཊིཀ
པ་དང་། ཐེག་པ་གསུམ་དུ་གཏོགས་པའི་དམ་པའི་ཆོས་ཀྱི་དམིགས་པ་འདོད་པ་ཤིན་
ཏུ་རྒྱས་པའི་སྡེ་སྣོད་ལ་དམིགས་པ་དང་། ཁྱིམ་གྱི་ཉེས་དམིགས་མཐོང་བས་ཁྱིམ་ན་
གནས་པ་ལ་མངོན་པར་མི་དགའ་བ་དང༌། སངས་རྒྱས་རྗེས་སུ་དྲན་པ་དང་མི་འབྲལ་
བར་བླ་ན་མེད་པའི་སངས་རྒྱས་ཀྱི་སྐུ་འདོད་པ་དང་། ཆོས་ལ་སློབ་དཔོན་གྱི་དཔེ་འཁྱུད་
དང་སེར་སྣ་མེད་པའི་དམ་པའི་ཆོས་རབ་ཏུ་སྟོན་པ་དང་། དམ་བཅས་པ་མཐར་ཕྱིན་
པར་བྱེད་པས་བདེན་པར་སྨྲ་བ་ཉིད་ཅེས་བྱ་བ་ཡིན་ནོ། །དེ་ལྟ་བུའི་མཚན་ཉིད་ཀྱི་ཆོས་
བཅུས་ཡོངས་སུ་སྦྱོང་བའི་རྒྱུའི་ཁྱད་པར་སྙིང་རྗེ་ཆེན་པོ་དང་དོན་དམ་པར་ངོ་བོ་ཉིད་
མི་དམིགས་པར་རྟོགས་པའི་ཤེས་རབ་ཀྱིས་ཟིན་པས་ཁྱད་པར་དུ་བྱས་པའི་མཚན་ཉིད་
ཀྱི་ཡོངས་སུ་སྦྱོང་བ་དག་ཁོ་ནས་ས་དང་པོ་རབ་ཏུ་དགའ་བ་ཐོབ་པར་འགྱུར་ཏེ། དེ་
ལས་ས་དང་པོའི་སྐྱོན་ཟད་ཅིང་ཡོན་ཏན་རྫོགས་པའི་སྒོ་ནས་ས་དང་པོ་རྣམ་པ་ཐམས་
ཅད་དུ་བསྐྱེད་པར་བྱ་བ་ཡིན་པའི་ཕྱིར། གཉིས་པ་ས་གཉིས་པ་ལ་རྩ་བ། འགྲེལ་པའོ།།
དང་པོ་ནི།
ཚུལ་ཁྲིམས་བྱས་པ་གཟོ་དང་བཟོད། །རབ་ཏུ་དགའ་དང་སྙིང་བརྩེར་ཆེ། །
བཀུར་བསྟི་བླ་མ་ལ་གུས་ཉན། །བརྒྱད་པ་སྦྱིན་ལ་སོགས་ལ་བརྩོན། །
ཚུལ་ཁྲིམས་དང་། གཞན་གྱི་ཕན་པར་བྱས་པའི་དྲིན་བཟོ་བ་དང་། གཞན་གྱི་གནོད་
པ་བྱས་པ་བཟོད་པ་དང་། དགེ་བ་སྒྲུབ་པ་ལ་འགྱོད་པ་མེད་པའི་སྒོ་ནས་ཡིད་རབ་ཏུ་
དགའ་བ་དང་། སྐྱེ་བོ་རྣམས་ལ་སྙིང་བརྩེ་བ་དང༌། མཁན་པོ་སོགས་ལ་བཀུར་བསྟི་
བྱེད་པ་དང༌། བླ་མ་ལ་གུས་ཤིང་ཉན་པ་དང༌། བརྒྱད་པ་སྦྱིན་པ་ལ་སོགས་པ་ལ་སྤྲོ་
ཞིང་བརྩོན་པ་སོགས་བརྒྱད་ཀྱིས་ས་གཉིས་པ་སྦྱོང་བར་བྱེད་ནུས་ཏེ། དེའི་མི་མཐུན་



99
སྐབས་དང་པོ།
ཕྱོགས་འཇོམས་ཤིང་གཉེན་པོ་རྫོགས་པར་བྱེད་ནུས་པའི་ཕྱིར། །
གཉིས་པ་འགྲེལ་པ་ནི། ས་གཉིས་པའི་ཡོངས་སྦྱོང་ལ་བརྒྱད་ཡོད་དེ། ས་འདི་
ཚུལ་ཁྲིམས་ཀྱི་ཕར་ཕྱིན་ལྷག་པས་དགེ་བའི་ཆོས་སྡུད་པ་དང་། སེམས་ཅན་གྱི་དོན་
བྱ་བ་དང་། ཉེས་སྤྱོད་སྡོམ་པའི་ཚུལ་ཁྲིམས་དང་། གཞན་གྱིས་ཕན་པ་བྱས་པ་དྲན་
པ་ཆུད་མི་གསོན་པ་དང་། གཞན་གྱིས་གནོད་པ་བྱས་པ་ལ་སོགས་པ་བཟོད་པ་གནོད་
པ་ལ་ཇི་མི་སྙམ་པ་དང་། དགེ་བའི་ཆོས་བསྒྲུབ་པ་ལ་འགྱོད་པ་མེད་པ་སྤྲོ་བ་དང་ལྡན་
པ་དང༌། སྐྱེ་བོ་ཐམས་ཅད་ལ་བྱམས་པ་དང་། སྐྱེ་བོ་གོང་མ་མཁན་པོ་ལ་སོགས་པ་
ལ་འདུད་པ་དང་། དགེ་བའི་བཤེས་གཉེན་གྱིས་བསྟན་པའི་ཆོས་གསུངས་པ་ཇི་ལྟ་བ་
བཞིན་དུ་བསྒྲུབ་པ་དང་། སྒྲུབ་པ་དམ་པ་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་
ལ་སྤྲོ་བ་ཞེས་བྱ་བ་རྣམས་ཡོད་པའི་ཕྱིར། དེ་ལྟ་བུའི་ཡོངས་སུ་སྦྱོང་བ་སྔ་མ་བཞིན་
དུ་སྙིང་རྗེ་ཆེན་པོ་དང་སྟོང་ཉིད་རྟོགས་པའི་ཤེས་རབ་ཀྱིས་ཟིན་པའི་སྒོ་ནས་ཡོངས་སུ་
སྦྱོང་བ་བྱས་པའི་ཁྱད་པར་རྣམ་པ་བརྒྱད་ཀྱིས་ས་གཉིས་པ་དྲི་མ་མེད་པ་ཐོབ་པ་ཡིན་
ཏེ༑ དེ་ལ་བརྟེན་ནས་ས་གཉིས་པའི་སྐྱོན་ཟད་ཅིང་ཡོན་ཏན་རྫོགས་པར་འགྱུར་བའི་
ཕྱིར༑ ས་གསུམ་པ་ལ་གཉིས་ལས། །
དང་པོ་རྩ་བ་ནི། །
ཐོས་པས་མི་ངོམས་ཉིད་དང་ནི། །ཟང་ཟིང་མེད་པར་ཆོས་སྦྱིན་དང༌། །
སངས་རྒྱས་ཞིང་ཀུན་སྦྱོང་བ་དང་། །འཁོར་བས་ཡོངས་སུ་མི་སྐྱོ་དང་། །
ངོ་ཚ་ཁྲེལ་ཡོད་ཅེས་བྱ་བ། །རློམ་མེད་བདག་ཉིད་དེ་རྣམ་ལྔ། །
མང་དུ་ཐོས་པས་མི་ངོམས་པ་ཉིད་དང་། རྙེད་བཀུར་གྱི་ཟང་ཟིན་མེད་པར་ཆོས་སྦྱིན་



100
ཕར་ཕྱིན་རྩ་ཊིཀ
པ་དང་། སངས་རྒྱས་ཀྱི་ཞིང་ཀུན་སྦྱོང་བ་དང་། འཁོར་བས་ཡོངས་སུ་མི་སྐྱོ་བ་དང༌།
ངོ་ཚ་ཁྲེལ་ཡོད་ཅེས་བྱ་བ་རང་གཞན་ལ་ལྟོས་ནས་མི་དགེ་བའི་ཆོས་ཡིད་ལ་མི་བྱེད་པ་
དང་ལྔ་སྟེ། རློམ་མེད་བདག་ཉིད་དེ་རྣམས་ལྔ་ནི་ཆོས་ལྔ་རེ་རེ་ལའང་སྦྱར་རོ། ། །
གཉིས་པ་ནི། ས་གསུམ་པའི་ཡོངས་སྦྱོང་ལ་ལྔ་ཡོད་དེ། ས་གསུམ་པ་བས་
དམ་པའི་ཆོས་མཉན་པས་ངོམས་མི་ཤེས་པ་དང་། རྙེད་པ་དང་བཀུར་བསྟི་ལ་སོགས་
པ་ལ་མི་ལྟ་བའི་སེམས་ཀྱིས་དམ་པའི་ཆོས་རབ་ཏུ་སྟོན་པ་དང་། རང་ཉིད་གང་དུ་སངས་
རྒྱ་འགྱུར་གྱི་སངས་རྒྱས་ཀྱི་ཞིང་རྟེན་དང་བརྟེན་པ་སེམས་ཅན་གྱི་སྐྱོན་ཀུན་ཏུ་སྦྱོང་བ་
དང་༑ ས་འདིར་བཟོད་པའི་ཕར་ཕྱིན་ལྷག་པའི་སྒོ་ནས་ཕན་བཏགས་པའི་སེམས་ཅན་
ཡིད་མི་མཐུན་པ་ལ་སོགས་པའི་མཐོང་བས་ཡོངས་སུ་མི་སྐྱོ་བ་དང་། རང་ལ་ལྟོས་
ནས་མི་དགེ་བའི་ཆོས་མི་བྱེད་པ་ངོ་ཚ་ཤེས་པ་དང་། གཞན་ལ་ལྟོས་ནས་མི་བྱེད་པ་
ཁྲེལ་ཡོད་པ་ཞེས་བྱ་བ་རྣམས་ཡོད་པའི་ཕྱིར། དེ་ལྟ་བུའི་ཡོངས་སུ་སྦྱོང་བ་རྣམ་པ་ལྔ་
པོ་སྔ་མ་བཞིན་དུ་སྙིང་རྗེ་ཆེན་པོ་དང་། ངོ་བོ་ཉིད་དུ་མི་རྟོག་པའི་ཤེས་རབ་ཀྱིས་ཟིན་
པའི་སྒོ་ནས་ཡོངས་སུ་སྦྱོང་བ་བྱས་པས་ས་གསུམ་པ་འོད་བྱེད་པ་རྟོགས་པར་འགྱུར་ཏེ་
དེ་ལ་བརྟེན་ནས་ས་གསུམ་པའི་སྐྱོན་ཟད་ཅིང་ཡོན་ཏན་རྣམས་ཡོངས་སུ་རྫོགས་པར་
འགྱུར་བའི་ཕྱིར། བཞི་པ་ས་བཞི་པ་འོད་འཕྲོ་བ་ལ། རྩ་བ་དང་། འགྲེལ་པའོ། །
དང་པོ་ནི། །
ནགས་གནས་འདོད་ཆུང་ཆོག་ཤེས་དང་། །སྦྱངས་པ་ཡང་དག་སྡོམ་བསྟེན་དང་།།
བསླབ་པ་ཡོངས་སུ་མི་གཏོང་དང་། །འདོད་པ་རྣམས་ལ་སྨོད་པ་དང་། །
མྱ་ངན་འདས་དང་བདོག་ཀུན་གཏོང། །མི་ཞུམ་པ་དང་ལྟ་བ་མེད། །



101
སྐབས་དང་པོ།
ནགས་ཏེ་ཉན་རང་གི་ཡིད་བྱེད་ཀྱིས་དབེན་པ་ལ་གནས་པ་དང་། འདོད་པ་ཆུང་བ་དང་།
ཆོག་ཤེས་པ་དང་། སྦྱངས་པ་ཡང་དག་སྡོམ་བསྟེན་དང་། རང་གིས་བསླབ་པ་སྡོམ་
པ་བླངས་པ་ཡོངས་སུ་མི་གཏོང་བ་དང་། འདོད་པའི་ཡོན་ཏན་རྣམས་ལ་སྨོད་པ་དང་།
གདུལ་བྱ་རྣམས་མྱ་ངན་ལས་འདས་པ་ལ་འགོད་པ་དང་། བདོག་པ་ཀུན་ཡོངས་སུ་
གཏོང་བ་དང་། དགེ་བའི་ཆོས་བསྒྲུབ་པ་ལ་མི་ཞུམ་པ་དང་། དངོས་པོ་ཐམས་ཅད་
མཚན་མར་ལྟ་བ་མེད་པ་སྟེ་བཅུའོ། །
གཉིས་པ་ནི། ས་བཞི་པའི་ཡོངས་སྦྱོང་ལ་བཅུ་ཡོད་དེ། འདུ་འཛིས་དབེན་
པའི་དགོན་པར་གནས་པ་དང་། རྙེད་པ་མ་ཐོབ་པ་ལ་མངོན་པར་འདོད་པ་མེད་པ་འདོད་
པ་ཆུང་བ་དང་། རྙེད་པ་ཐོབ་པ་ལ་ལྷག་པར་དོན་དུ་གཉེར་བ་མེད་པ་ཆོག་ཤེས་པ་དང་།
ཟས་བསོད་སྙོམས་པ་ཉིད་ལ་སོགས་པ་སྦྱངས་པའི་ཡོན་ཏན་བཅུ་གཉིས་ལ་ཡིད་དམ་
བརྟན་པས་ཡང་དག་པར་སྡོམ་པ་དང་། བསླབ་པ་བླངས་པ་སྲོག་ལ་སོགས་པའི་ཕྱིར་
ཡང་ཡོངས་སུ་མི་གཏོང་བ་དང་། འདོད་པའི་ཡོན་ཏན་ལ་ངོ་བོའི་སྒོ་ནས་ཉེས་དམིགས་
སུ་ལྟ་བས་སྨོད་པ་དང་། གདུལ་བྱའི་བློ་དང་མཚམས་པར་མྱ་ངན་ལས་འདས་པ་ལ་
གཞོལ་བར་བྱེད་པ་དང་། ཕྱི་ནང་གི་བདོག་པ་ཐམས་ཅད་ཡོངས་སུ་གཏོང་བ་དང་།
དགེ་བ་སྒྲུབ་པ་ལ་སེམས་མི་ཞུམ་པ་དང་། དངོས་པོ་ཐམས་ཅད་ལ་མངོན་ཞེན་གྱིས་
མི་ལྟ་བ་ཞེས་བྱ་བ་རྣམས་ཡོད་པའི་ཕྱིར། དེ་ལྟ་བུའི་ཡོངས་སུ་སྦྱོང་བ་སྔ་མ་ལྟ་བུ་སྙིང་
རྗེ་ཆེན་པོ་དང་སྟོང་ཉིད་རྟོགས་པའི་ཤེས་རབ་ཀྱིས་ཟིན་པ་རྣམ་པ་བཅུས་ས་བཞི་པ་འོད་
འཕྲོ་བ་ཅན་གནོན་པ་ཡིན་ཏེ། ས་བཞི་པའི་སྐྱོན་སེལ་ཞིང་ཡོན་ཏན་རྫོགས་པར་བྱེད་
པའི་ཕྱིར། ལྔ་པ་ས་ལྔ་པ་སྦྱངས་དཀའ་བ་ལ། རྩ་བ་དང་། འགྲེལ་པའོ། །



102
ཕར་ཕྱིན་རྩ་ཊིཀ
དང་པོ་ནི།
འདྲིས་དང་ཁྱིམ་ལ་འཁྲེན་པ་དང་། །འདུ་འཛིན་གྱུར་བའི་གནས་དང་ནི། །
བདག་བསྟོད་གཞན་ལ་བརྙས་པ་དང༌། །མི་དགེ་ལས་ཀྱི་ལམ་བཅུ་དང་། །
རློམ་པས་ཁེངས་དང་ཕྱིན་ཅི་ལོག །བློ་ངན་དང་ནི་ཉོན་མོངས་བཟོད། །
བཅུ་པོ་འདི་ནི་རྣམ་སྤངས་ན། །ས་ལྔ་པ་ནི་ཡང་དག་འཐོབ། །
ཁྱིམ་པ་དང་འགྲོགས་ཤིང་འདྲིས་པ་དང་། གཞན་གྱི་རྙེད་པ་ལ་ཕྲག་དོག་པའི་ཁྱིམ་
ལ་འཁྲེན་པ་དང་། འདུ་འཛིར་གྱུར་པའི་སྐྱེ་བོ་མང་པོའི་ནང་དུ་གནས་པ་དང་། བདག་
བསྟོད་གཞན་ལ་བརྙས་པ་གཉིས་དང་། མི་དགེ་བའི་ལས་ཀྱི་ལམ་བཅུ་དང་། ཐོས་
པ་སོགས་ཀྱིས་རློམས་པས་ཁེངས་པ་དང་། དགེ་བ་དོར་བྱ་དང་མི་དགེ་བ་བླང་བྱར་
འཛིན་པའི་ཕྱིན་ཅི་ལོག་དང་། འཇིག་ཚོགས་ལ་ལྟ་བ་ལྔའི་བློ་ངན་པ་དང་། འདོད་
ཆགས་སོགས་ལ་སེམས་དང་ལུས་དག་ཡོངས་སུ་གཏོང་བའི་ཉོན་མོངས་བཟོད་པ་དང་
བཅུའོ༑ ༑བཅུ་པོ་འདི་ནི་རྣམ་པར་སྤངས་ན་ས་ལྔ་པ་ནི་ཡང་དག་པར་འཐོབ་བོ། །
གཉིས་པ་འགྲེལ་པ་ནི། ས་ལྔ་པའི་ཡོངས་སྦྱོང་ཡོད་དེ། སྲེད་པས་རྙེད་པ་ལ་
སོགས་པའི་དོན་དུ་རབ་ཏུ་བྱུང་བ་ལ་སོགས་པ་དང་འགྲོགས་པ་དང་། ཁྱིམ་ལ་ཞེན་
པས་གཞན་ལ་དད་པ་ཅན་གྱི་ཁྱིམ་པ་ཉེ་བར་མི་སྟོན་པ་དང༌། འདོད་པས་སྐྱེ་བོ་མང་
པོའི་གྲོང་ལ་སོགས་པར་གནས་པ་དང་། རྙེད་བཀུར་གྱི་ཆེད་དུ་བདག་ལ་བསྔགས་པ་
དང་གཞན་ལ་སྨོད་པ་དང་། དེ་དག་ལ་བརྟེན་ནས་མི་དགེ་བའི་ལས་ཀྱི་ལམ་བཅུ་འཕེལ་
བ་དང་། བདག་ཉིད་ཐོས་པ་ལ་སོགས་པས་རློམ་ཞིང་གཞན་ལ་མི་འདུད་པ་དང་། བླང་
དོར་ཕྱིན་ཅི་ལོག་ཏུ་ཞེན་པས་དགེ་བ་དང་མི་དགེ་བ་ལ་ཟློག་སྟེ་མངོན་པར་ཞེན་པ་དང་།



103
སྐབས་དང་པོ།
ལོག་པར་ལྟ་བ་དང་འཇིག་ལྟ་ལ་སོགས་པ་བློ་གྲོས་ངན་པ་དང་། འདོད་ཆགས་ལ་སོགས་
པ་ཉོན་མོངས་པ་ཐམས་ཅད་ལ་ཡིད་མངོན་དུ་ཕྱོགས་པར་བྱེད་པ་ཞེས་བྱ་བ་ཡོད་པའི་
ཕྱིར༔ དེ་ལྟ་བུའི་མཚན་ཉིད་ཀྱི་ཆོས་བཅུ་རྣམ་པར་སྤོང་ཞིང་ཟློག་པའི་ཆོས་གཉེན་
པོ་དོན་གྱིས་འཕགས་པ་སྙིང་རྗེ་ཆེན་པོ་དང་སྟོང་ཉིང་རྟོགས་པའི་ཤེས་རབ་ཀྱིས་ཟིན་
པ་ཡོངས་སུ་སྦྱོང་བ་རྣམས་པ་བཅུས་སྔ་མ་བཞིན་དུ་ས་ལྔ་པ་སྦྱང་དཀའ་བ་འཐོབ་པ་ཡིན་
ཏེ༑ ས་ལྔ་པའི་སྐྱོན་སེལ་ཞིང་ཡོན་ཏན་རྫོགས་པའི་སྒོ་ནས་སྒྲུབ་པར་བྱེད་པའི་ཕྱིར།
ལས་འབྲས་ལ་སྐུར་འདེབས་ཀྱི་ལོག་ལྟ་ས་དང་པོ་ནས་ས་བོན་དང་བཅས་པ་ཟད་པར་
སྤངས་ཟིན་པས་འདིར་སྤངས་པར་བཤད་པ་ནི་རྒྱང་རིང་དུ་ཐག་བསྲིངས་པའི་གཉེན་
པོ་སྐྱེས་པ་ལ་བྱའོ། །ས་དྲུག་པ་མངོན་དུ་གྱུར་པ་ལ། རྩ་བ་དང་། འགྲེལ་པའོ། །
དང་པོ་ནི།
སྦྱིན་དང་ཚུལ་ཁྲིམས་བཟོད་བརྩོན་འགྲུས།།བསམ་གཏན་ཤེས་རབ་རབ་རྫོགས་པས།།
སློབ་མ་དང་ནི་བསེ་རུ་ལ། །དགའ་དང་སྐྲག་པའི་སེམས་སྤངས་པ། །
བསླངས་ན་མི་ཞུམ་བདོག་པ་ཀུན། །བཏོང་ཡང་མི་དགའ་མེད་པ་དང་། །
དབུལ་ཡང་སློང་བ་མི་སྤོང་བས། །ས་ནི་དྲུག་པ་ཡང་དག་འཐོབ། །
སྦྱིན་དང་ཞེས་སོགས་ཡོན་ཏན་དྲུག་རྫོགས་ཤིང་སྐྱོན་དྲུག་སྤངས་པས་ས་ནི་དྲུག་པ་ཡང་
དག་པར་འཐོབ་སྟེ། དེའི་སྐྱོན་སེལ་ཞིང་ཡོན་ཏན་རྫོགས་པའི་སྒོ་ནས་འཐོབ་པའི་ཕྱིར།
གཉིས་པ་ནི། ཕ་རོལ་ཏུ་ཕྱིན་པ་དྲུག་རྫོགས་པས་སྤང་བྱ་དྲུག་སྤོང་སྟེ། ཚུལ་ཁྲིམས་
དང་བསམ་གཏན་གྱི་ཕར་ཕྱིན་རྫོགས་པས་ཉན་ཐོས་དང་རང་སངས་རྒྱས་ལ་ཐོབ་པར་
འདོད་པ་སྤངས་པ་དང་། བཟོད་པའི་ཕར་ཕྱིན་རྫོགས་པས་དོན་དམ་པར་ངོ་བོ་ཉིད་



ཕར་ཕྱིན་རྩ་ཊིཀ
104
མི་དམིགས་པ་ལ་སྐྲག་པ་སྤོང་བ་དང་། སྦྱིན་པའི་ཕར་ཕྱིན་རྫོགས་པས་སློང་བ་པོའི་
སྐྱེ་བོས་སླངས་ན་ཞུམ་པ་སྤོང་བ་དང་། སྦྱིན་པ་ལ་སྤྲོ་བའི་བརྩོན་འགྲུས་ཀྱི་ཕར་ཕྱིན་
རྫོགས་པས་བདོག་པ་ཐམས་ཅད་ངང་གི་རང་གིས་གཏོང་བར་ཞུགས་པ་ལ་མི་དགའ་
བའི་སེམས་སྤོང་བ་དང་། ཤེས་རབ་ཀྱི་ཕར་ཕྱིན་རྫོགས་པས་རང་ཉིད་བཀྲེན་ཡང་སློང་
བའི་སྐྱེ་བོ་སྤོང་བའི་སེམས་སྤོང་བའི་ཕྱིར། གཉེན་པོ་དྲུག་རྫོགས་པ་དང་། སྤང་བྱ་
དྲུག་སྤངས་པའི་དེ་ལྟ་བུའི་ཡོངས་སུ་སྦྱོང་བ་བཅུ་གཉིས་ཀྱིས་སྔ་མ་བཞིན་དུ་ས་དྲུག་པ་
མངོན་དུ་གྱུར་པ་ཀུན་ཤེས་པར་འགྱུར་བ་ཡིན་ཏེ། དེ་ལ་བརྟེན་ནས་ས་དྲུག་པའི་སྐྱོན་
སེལ་ཞིང་ཡོན་ཏན་རྫོགས་པར་འགྱུར་བའི་ཕྱིར། བདུན་པ་ས་བདུན་པ་རིང་དུ་སོང་
བ་ལ། སྤང་བྱ་ཉི་ཤུ་སྤོང་བའི་ཡོངས་སྦྱོང་དང་། གཉེན་པོ་ཉི་ཤུ་བསྟེན་པའི་ཡོངས་
སྦྱོང་གཉིས། དང་པོ་ལ་རྩ་བ་དང་། འགྲེལ་པའོ། །
དང་པོ་ནི།
བདག་དང་སེམས་ཅན་འཛིན་པ་དང་། །སྲོག་དང་གང་ཟག་ཆད་རྟག་དང་། །
མཚན་མ་རྒྱུ་དང་ཕུང་པོ་དང་། །ཁམས་དང་སྐྱེ་མཆེད་དག་དང་ནི། །
ཁམས་གསུམ་པོ་ལ་གནས་དང་ཆགས། །སེམས་ནི་ཀུན་ཏུ་ཞུམ་པ་དང་། །
དཀོན་མཆོག་གསུམ་དང་ཚུལ་ཁྲིམས་ལ། །དེར་ལྟ་བ་ཡི་མངོན་ཞེན་དང་། །
སྟོང་པ་ཉིད་ལ་བརྩོན་པ་དང་། །དེ་དང་འགལ་བའི་ཉེས་པ་ནི། །
ཉི་ཤུ་གང་ལ་རྣམ་ཆད་པ། །དེ་ཡིས་ས་ནི་བདུན་པ་འཐོབ། །
བདག་དང་སེམས་ཅན་འཛིན་པ་སོགས་ཉེས་པ་ཉི་ཤུ་གང་ལ་རྣམ་པར་ཆད་པ་དེ་ཡིས་
ས་ནི་བདུན་པ་འཐོབ་སྟེ། ཡོན་ཏན་གྱི་ཆོས་ཉི་ཤུ་རྫོགས་པའི་སྒོ་ནས་འཐོབ་པའི་ཕྱིར།



105
སྐབས་དང་པོ།
གཉིས་པ་འགྲེལ་པ་ནི། ས་བདུན་པའི་ཡོངས་སྦྱོང་གི་སྤང་བྱ་ལ་ཉི་ཤུ་ཡོད་དེ། རང་
དབང་བའི་བདག་ཏུ་འཛིན་པ་དང་། རང་དབང་བའི་སེམས་ཅན་དུ་འཛིན་པ་དང་།
སྲོག་ཏུ་འཛིན་པ་དང་། གང་ཟག་རྫས་ཡོད་དུ་འཛིན་པ་དང་། སེམས་ཅན་ཆད་པར་
འཛིན་པ་དང་། དེ་རྟག་པར་འཛིན་པ་དང་། བླང་དོར་གྱི་མཚན་མར་འཛིན་པ་དང་།
དེའི་རྒྱུ་འཛིན་པ་དང་། དེ་ཕུང་པོ་ལ་བདག་ཏུ་འཛིན་པ་དང་། ཁམས་ལ་དེར་ཞེན་
པ་དང་། སྐྱེ་མཆེད་ལ་དེར་ཞེན་པ་དང་། ཁམས་གསུམ་པ་ལ་བླང་བྱར་གནས་པ་
དང་༑ དེ་ལ་དོར་བྱར་ཆགས་པ་དང་། གོང་མའི་ཡོན་ཏན་ཐོབ་མི་ནུས་སྙམ་དུ་སེམས་
ཀུན་ཏུ་ཞུམ་པ་དང་། སངས་རྒྱས་དང་ཆོས་དང་དགེ་འདུན་ལ་བདེན་པར་ཞེན་པ་གསུམ་
དང་༑ ཚུལ་ཁྲིམས་སུ་ལྟ་བ་ལ་མངོན་པར་ཞེན་པ་དང་། སྟོང་པ་ཉིད་ལ་རྩོད་པ་དང་།
སྟོང་དང་རྟེན་འབྲེལ་འགལ་བ་བརྗོད་པ་འཛིན་པ་རྣམས་སུ་ཡོད་པའི་ཕྱིར། དེ་རྣམས་
ཡོངས་སུ་སྤང་སྟེ། ཉེས་པ་དེ་ལྟ་བུ་ཉི་ཤུ་དང་བྲལ་ནས་ཟློག་པའི་ཆོས་གཉེན་པོ་དོན་
གྱིས་འཕངས་པ་ཡོངས་སུ་སྦྱོང་བ་རྣམ་པ་ཉི་ཤུས་སྔ་མ་བཞིན་དུ་ས་བདུན་པར་རིང་དུ་
སོང་བ་ཀུན་ཤེས་པར་འགྱུར་བ་ཡིན་ཏེ། ས་བདུན་པའི་སྐྱོན་སེལ་ཞིང་ཡོན་ཏན་རྫོགས་
པའི་སྒོ་ནས་ཤེས་པར་འགྱུར་བའི་ཕྱིར། གཉིས་པ་ལ། མཚམས་སྦྱར། རྩ་བ་དང་།
འགྲེལ་པའོ། །དང་པོ་ནི། སྤང་བྱ་ཉི་ཤུ་བསྟན་པའི་དོན་གྱིས་འཕངས་པའི་ཆོས་གཉེན་
པོ་དེ་ཉིད་བསྟན་པའི་ཕྱིར་གཞུང་འདི་གསུངས་སོ། །
གཉིས་པ་ནི།
རྣམ་ཐར་སྒོ་གསུམ་ཤེས་པ་དང་། །འཁོར་གསུམ་རྣམ་པར་དག་ཉིད་དང་། །
སྙིང་རྗེ་དང་ནི་རློམ་མེད་དང་། །ཆོས་མཉམ་ཉིད་དང་ཚུལ་གཅིག་ཤེས། །



106
ཕར་ཕྱིན་རྩ་ཊིཀ
མི་སྐྱེ་བ་དང་བཟོད་ཤེས་དང་། །ཆོས་རྣམས་རྣམ་པ་གཅིག་ཏུ་སྟོན། །
རྟོག་པ་ཀུན་ཏུ་འཇོམས་པ་དང་། །འདུ་ཤེས་ལྟ་དང་ཉོན་མོངས་སྤོང་། །
ཞི་གནས་ངེས་པར་སེམས་པ་དང་། །ལྷག་མཐོང་ལ་ནི་མཁས་པ་དང་། །
སེམས་དུལ་བ་དང་ཐམས་ཅད་ལ། །ཐོགས་པ་མེད་པའི་ཡེ་ཤེས་དང་། །
ཆགས་པའི་ས་མིན་གར་འདོད་པར། །ཞིང་གཞན་དུ་ནི་མཉམ་འགྲོ་དང་། །
ཀུན་ཏུ་བདག་གི་ངོ་བོ་ནི། །སྟོན་པ་ཉིད་དང་ཉི་ཤུ་འོ། །
གཉེན་པོ་བསྟན་པའི་ས་བདུན་པའི་ཡོངས་སྦྱོང་ལ་ཉི་ཤུ་ཡོད་དེ། དེའི་རྒྱུད་ཀྱི་རྣམ་ཐར་
སྒོ་གསུམ་ཤེས་པ་ནས། ས་བདུན་པ་བ་རང་གི་ལུས་ལ་དབང་འབྱོར་སྟོན་པའི་བར་
ཡོད་པའི་ཕྱིར། གསུམ་པ་ནི། ས་བདུན་པ་བ་ཆོས་ཅན། གང་ཟག་གི་བདག་ཏུ་འཛིན་
པ་དང་། སེམས་ཅན་དང་སྲོག་ཏུ་འཛིན་པ་སྤོང་སྟེ། ངོ་བོ་རྒྱུ་འབྲས་གསུམ་གྱི་ཆོས་
རྣམས་བདེན་པས་སྟོང་པ་རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་
པ་དང་། སྨོན་པ་མེད་པ་མངོན་སུམ་དུ་ཡང་དག་པར་ཤེས་པ་གོམས་པར་བྱས་པའི་
ཕྱིར༔ དེ་ཆོས་ཅན། གང་ཟག་རྫས་ཡོད་དུ་འཛིན་པ་སྤོང་སྟེ། དགེ་བ་བཅུའི་ལས་
ཀྱི་ལམ་ལ་བསད་པར་བྱ་བ་དང་། གསོད་པ་པོ་དང་། བསད་པ་དོན་དམ་པར་མི་
དམིགས་པར་མངོན་སུམ་དུ་རྟོགས་པའི་ཕྱིར། དེ་ཆོས་ཅན། སེམས་ཅན་ཆད་པར་
འཛིན་པ་སྤོང་སྟེ། སྐྱེ་འགྲོ་ཐམས་ཅད་ལ་དམིགས་པའི་སྙིང་བརྩེ་བ་དང་ལྡན་པའི་ཕྱིར།
དེ་ཆོས་ཅན། སེམས་ཅན་རྟག་པར་འཛིན་པ་སྤོང་སྟེ། བདེན་གྲུབ་ཀྱི་དངོས་པོར་ཡོད་
ན་དམིགས་སུ་རུང་བ་ལས་དམིགས་པ་མེད་པ་དང་ལྡན་པའི་ཕྱིར། དེ་ཆོས་ཅན། བླང་
དོར་གྱི་མཚན་མར་འཛིན་པ་སྤོང་སྟེ། ཆོས་ཐམས་ཅད་བདེན་པར་སྟོང་པ་མཉམ་པར་



107
སྐབས་དང་པོ།
ཉིད་དུ་རྟོགས་པའི་ཕྱིར། དེ་ཆོས་ཅན། རྒྱ་རིགས་ཐ་དད་པར་འཛིན་པ་སྤོང་སྟེ། མཐར་
ཐུག་ཐེག་པ་ཆེན་པོའི་ཚུལ་གཅིག་ཏུ་རྟོགས་པའི་ཕྱིར། དེ་ཆོས་ཅན། ཕུང་པོ་བདེན་
པར་འཛིན་པ་སྤོང་སྟེ། མིང་གཟུགས་ཀྱི་ཆོས་རྣམས་དོན་དམ་པར་མི་སྐྱེ་བ་ཡོངས་
སུ་ཤེས་པའི་ཕྱིར། དེ་ཆོས་ཅན། ཁམས་སུ་བདེན་པར་འཛིན་པ་སྤོང་སྟེ། སྟོང་པ་
ཉིད་ཀྱི་ཆོས་ཟབ་མོ་ངེས་པར་རྟོགས་པའི་བཟོད་པ་ཁོང་དུ་ཆུད་པའི་ཕྱིར། དེ་ཆོས་ཅན།
སྐྱེ་མཆེད་དོན་དམ་པར་འཛིན་པ་སྤོང་སྟེ། སྐྱེ་མཆེད་བཅུ་གཉིས་ཀྱིས་བསྡུས་པའི་ཤེས་
བྱ་ཐམས་ཅད་ཐེག་པ་ཆེན་པོའི་ཐབསཀྱི་སྒོ་ནས་གཟུང་འཛིན་བདེན་མེད་རབ་ཏུ་སྟོན་
པའི་ཕྱིར། དེ་ཆོས་ཅན། ཁམས་གསུམ་ལ་གནས་བྱར་བདེན་པར་ཞེན་པ་སྤོང་སྟེ།
བདེན་འཛིན་གྱི་རྟོག་པ་ཐམས་ཅད་གཅོད་པའི་ཕྱིར། དེ་ཆོས་ཅན། ཁམས་གསུམ་
ལ་དོར་བྱ་བདེན་པར་ཞེན་པ་སྤོང་སྟེ། མཚན་མར་འཛིན་པའི་ཚུལ་མིན་ཡིད་བྱེད་
ཀྱི་རྟོག་པ་མེད་པ་དང་། འཇིག་ཚོགས་ལ་ལྟ་བ་ལ་སོགས་པ་ལྔ་འདོར་བ་དང་། འདོད་
ཆགས་ལ་སོགས་པ་ཉོན་མོངས་པ་སྤོང་བ་གསུམ་དང་ལྡན་པའི་ཕྱིར། དེ་ཆོས་ཅན།
གོང་མའི་ཡོན་ཏན་ཐོབ་པར་མི་ནུས་སྙམ་དུ་སེམས་ཞུམ་པ་སྤོང་སྟེ། ཞི་གནས་ཁྱད་
པར་ཅན་གྱི་ཡོན་ཏན་ལ་དབང་ཐོབ་པའི་སྒོ་ནས་སྒོམ་པའི་ཕྱིར། དེ་ཆོས་ཅན། སངས་
རྒྱས་དང་ཆོས་དང་དགེ་འདུན་དུ་ཞེན་པ་སྤོང་སྟེ། གནས་ལུགས་རྟོགས་པའི་ཤེས་རབ་
དང་ཐབས་ལ་མཁས་པར་བྱེད་པ་དང་། གནས་ལུགས་མངོན་སུམ་དུ་རྟོག་པའི་སེམས་
ཉེ་བར་ཞི་བ་དང་། གཟུགས་ལ་སོགས་པ་ལ་ཐོགས་པ་མེད་པའི་ཡེ་ཤེས་དང་ལྡན་པའི་
ཕྱིར༑ དེ་ཆོས་ཅན། ཚུལ་ཁྲིམས་ལ་བདེན་པར་ཞེན་པ་སྤོང་སྟེ། ཆོས་གང་ལ་ཡང་
མངོན་པར་ཞེན་པའི་གནས་མ་ཡིན་པའི་ཕྱིར། དེ་ཆོས་ཅན། སྟོང་པ་ཉིད་ལ་ཕྱིན་



108
ཕར་ཕྱིན་རྩ་ཊིཀ
ཅི་ལོག་ཏུ་རྩོད་པ་སྤོང་སྟེ། ཇི་ལྟར་འདོད་པ་བཞིན་དུ་དུས་མཉམ་དུ་སངས་རྒྱས་ཀྱི་
ཞིང་ཐམས་ཅད་དུ་འགྲོ་བ་དང་ལྡན་པའི་ཕྱིར། དེ་ཆོས་ཅན། སྟོང་པ་དང་རྟེན་འབྱུང་
འགལ་བར་འཛིན་པ་སྤོང་སྟེ། གདུལ་བྱ་དང་མཐུན་པར་ཐམས་ཅད་དུ་བདག་གི་ལུས་
ལ་དབང་སྒྱུར་ཐོབ་པར་རབ་ཏུ་སྟོན་པའི་ཕྱིར། ཞེས་བྱ་བ་ཡོངས་སུ་སྦྱོང་བ་རྣམ་པ་
ཉི་ཤུ་པོ་འདིས་ཀྱང་སྔ་མ་བཞིན་དུ་སྙིང་རྗེ་ཆེན་པོ་དང་སྟོང་པ་ཉིད་རྟོགས་པའི་ཤེས་རབ་
ཀྱིས་ཟིན་པའི་སྒོ་ནས་ས་བདུན་པ་རྟོགས་པར་འགྱུར་བ་ཡིན་ཏེ། བསྒྲུབས་ཟིན་པ་དེའི་
ཕྱིར༔ བརྒྱད་པ་ས་བརྒྱད་པ་མི་གཡོ་བ་ལ། རྩ་བ་དང་། འགྲེལ་པའོ། །
དང་པོ་ནི། །
སེམས་ཅན་ཀུན་ཡིད་ཤེས་པ་དང་། །མངོན་པར་ཤེས་པས་རྩེ་བ་དང།།
སངས་རྒྱས་ཞིང་བཟང་སྒྲུབ་པ་དང་།།ཡོངས་སུ་བརྟག་ཕྱིར་སངས་རྒྱས་བསྟེན།།
དབང་པོ་ཤེས་དང་རྒྱལ་བ་ཡི། །ཞིང་སྦྱོང་སྒྱུ་མ་ལྟར་གནས་དང་། །
བསམས་བཞིན་སྲིད་པ་ལེན་པ་དང་། །ལས་ནི་རྣམ་པ་འདི་བརྒྱད་བཤད། །
སེམས་ཅན་ཀུན་ཡིད་ཤེས་པ་སོགས་བཞི་ཕྲག་གཉིས་གང་ཡང་རུང་བས་ས་བརྒྱད་པ་
ཡོངས་སུ་སྦྱོང་བ་ཡིན་ཏེ། དེའི་སྐྱོན་སེལ་ཞིང་ཡོན་ཏན་ཡོངས་སུ་རྫོགས་པར་བྱེད་
པའི་ཕྱིར། །
གཉིས་པ་ནི། ས་བརྒྱད་པའི་ཡོངས་སྦྱོང་བརྒྱད་ཡོད་དེ། སེམས་ཅན་ཐམས་ཅད་
ཀྱི་སེམས་ཀྱི་སྤྱོད་པ་ཆགས་བཅས་དང་ཆགས་བྲལ་སོགས་ཇི་ལྟ་བ་བཞིན་དུ་ཤེས་པ་དང་།
འཇིག་རྟེན་གྱི་ཁམས་སུ་རྫུ་འཕྲུལ་གྱི་མངོན་པར་ཤེས་པས་རྩེ་བ་དང་། དགེ་བའི་རྩ་
བ་རྒྱ་ཆེན་པོས་རང་གི་སངས་རྒྱས་ཀྱི་ཞིང་རྟེན་གསེར་ལ་སོགས་པའི་ངོ་བོར་ཡོངས་སུ་



109
སྐབས་དང་པོ།
བསྒྱུར་བ་དང་། རྣམ་པ་ཐམས་ཅད་དུ་ཆོས་ཀྱི་དོན་ཡོངས་སུ་བརྟག་པས་ཏེ་དེའི་ཆེད་
དུ་སངས་རྒྱས་མཉེས་པར་བྱེད་པ་དང་། ལྷའི་མིག་བསྐྱེད་པས་དབང་པོ་མཆོག་དང་
མཆོག་མ་ཡིན་པ་ཤེས་པ་དང་། རང་ཉིད་གང་དུ་སངས་རྒྱ་འགྱུར་གྱི་སངས་རྒྱས་ཀྱི་
ཞིང་བརྟེན་པ་སེམས་ཅན་གྱི་སྐྱོན་ཡོངས་སུ་སྦྱོང་བ་དང་། ལྡང་འཇུག་ཐམས་ཅད་དུ་
སྒྱུ་མ་ལྟ་བུར་གནས་པ་དང་། གང་དུ་སྐྱེ་བ་གཟུང་ན་སེམས་ཅན་ཐམས་ཅད་ཀྱི་དོན་
མཐོང་ནས་བློ་སྔོན་དུ་བཏང་བའི་སྐྱེ་བ་ཡོངས་སུ་འཛིན་པ་ཞེས་བྱ་བ་རྣམས་ཡོད་པའི་
ཕྱིར༑ ཡོངས་སུ་སྦྱོང་བའི་ཆོས་དེ་ལྟ་བུ་རྣམ་པ་བརྒྱད་ཀྱིས་སྔ་མ་བཞིན་དུ་ས་བརྒྱད་
པ་མི་གཡོ་བ་ཉམས་སུ་མྱོང་བར་འགྱུར་བ་ཡིན་ཏེ། དེ་ལ་བརྟེན་ནས་དེའི་སྐྱོན་སེལ་
ཞིང་ཡོན་ཏན་ཡོངས་སུ་རྫོགས་པར་འགྱུར་བའི་ཕྱིར། དགུ་པ་ས་དགུ་པ་ལེགས་པའི་
བློ་གྲོས་ལ། རྩ་བ་དང་། འགྲེལ་པའོ། །
དང་པོ་ནི།
སྨོན་ལམ་དག་ནི་མཐའ་ཡས་དང་། །ལྷ་ལ་སོགས་པའི་སྐད་ཤེས་དང་། །
སྤོབས་པ་ཆུ་བོ་ལྟ་བུ་དང་། །མངལ་དུ་འཇུག་པ་མཆོག་དང་ནི། །
རིགས་དང་རུས་དང་ཆོ་འབྲང་དང་། །འཁོར་དང་སྐྱེ་བ་དག་དང་ནི། །
ངེས་འབྱུང་བྱང་ཆུབ་ཤིང་རྣམས་དང་། །ཡོན་ཏན་ཕུན་སུམ་ཚོགས་པ་ཡིན། །
སྨོན་ལམ་དག་ནི་མཐའ་ཡས་པ་སོགས་བཅུ་གཉིས་ཀྱིས་ས་དག་པ་ཡོངས་སུ་སྦྱོང་བར་
བྱེད་དེ། དེའི་སྐྱོན་སེལ་ཞིང་ཡོན་ཏན་ཡོངས་སུ་རྫོགས་པར་བྱེད་པའི་ཕྱིར། །
གཉིས་པ་ནི། ས་དགུ་པའི་ཡོངས་སྦྱོང་ལ་བཅུ་གཉིས་ཡོད་དེ། ཕར་ཕྱིན་དྲུག་རྫོགས་
པས་སྨོན་ལམ་མཐའ་ཡས་པ་འགྲུབ་པ་དང་། ངེས་ཚིག་སོ་སོ་ཡང་དག་པར་རིག་པ་



110
ཕར་ཕྱིན་རྩ་ཊིཀ
ཐོབ་པས་ལྷ་ལ་སོགས་པའི་སེམས་ཅན་ཐམས་ཅད་ཀྱི་སྐད་ཤེས་པ་དང་། སྤོབས་པ་
སོ་སོར་ཡང་དག་པར་རིག་པ་ཐོབ་པས་ཆོས་སྟོན་པ་ལ་སྤོབས་པ་ཆུ་པོ་ལྟར་མི་ཟད་པ་
དང་༑ བུད་མེད་ཀྱི་སྐྱོན་ཐམས་ཅད་དང་བྲལ་བས་སྐྱེ་བོ་ཐམས་ཅད་ཀྱིས་བསྔགས་
པའི་མའི་མངལ་དུ་འཇུག་པ་དང་། རིགས་ཕུན་སུམ་ཚོགས་པ་རྒྱལ་པོ་དང་བྲམ་ཟེའི་
རིགས་ལ་སོགས་པར་གནས་པ་དང་། རུས་ཕུན་སུམ་ཚོགས་པ་ཉི་མ་དང་བུ་རམ་ཤིང་
ལ་སོགས་པ་ལས་སྐྱེས་པ་དང་། མ་ལ་སོགས་པ་དང་ལེགས་པར་འབྲེལ་བའི་གཉེན་
དམ་པ་བདུན་རྒྱུད་དུ་བྱུང་བའི་ཆོ་འབྲང་དང་། རང་གིས་བཏུལ་ཏེ་བྱང་ཆུབ་ལ་བཞག་
པ་རང་དབང་བའི་འཁོར་ཕུན་སུམ་ཚོགས་པ་དང་བརྒྱ་བྱིན་དང་མིའི་དབང་པོ་ལ་སོགས་
པས་མངོན་པར་བསྟོད་པར་སྐྱེ་བ་དང་། སངས་རྒྱས་དང་གནས་གཙང་མའི་ལྷ་ལ་སོགས་
པས་བསྐུལ་ཏེ་ཁྱིམ་ནས་ངེས་པར་འབྱུང་བ་དང་། དགོས་འདོད་ཐམས་ཅད་འབྱུང་
བས་ཡིད་བཞིན་གྱི་ནོར་བུ་དང་འདྲ་བའི་སྟོན་པ་འདིའི་བྱང་ཆུབ་ཀྱི་ཤིང་ཨ་ཤཱད་ཐ་དང་།
བྱམས་པའི་ཀླུ་ཤིང་ལ་སོགས་པ་བྱང་ཆུབ་ཀྱི་སྙིང་པོ་ལ་འདུག་པ་དང་། སངས་རྒྱས་
དང་སངས་རྒྱས་ཀྱི་ཆོས་སྟོབས་སོགས་ཀྱི་ངོ་བོར་གྱུར་པའི་ཡོན་ཏན་ཐམས་ཅད་ཡོངས་
སུ་རྫོགས་པར་བྱེད་པ་ཞེས་བྱ་བ་རྣམས་ཡོད་པའི་ཕྱིར། དེ་ལྟ་བུའི་ཕུན་སུམ་མཚོགས་
པའི་མཚན་ཉིད་ཀྱིས་ཡོངས་སུ་སྦྱོང་བ་རྣམས་པ་བཅུ་གཉིས་པོ་སྔ་མ་བཞིན་དུ་སྙིང་རྗེ་
ཆེན་པོ་དང་སྟོང་ཉིད་རྟོགས་པའི་ཤེས་རབ་ཀྱིས་ཟིན་པའི་སྒོ་ནས་ཡོངས་སུ་སྦྱོང་བར་
བྱ་བའི་ཁྱད་པར་དག་གིས་ས་དགུ་པ་ལེགས་པའི་བློ་གྲོས་མངོན་དུ་བྱེད་པ་ཡིན་ཏེ། དེའི་
སྐྱོན་སེལ་ཞིང་ཡོན་ཏན་སྒྲུབ་པའི་སྒོ་ནས་རྫོགས་པར་བྱེད་པའི་ཕྱིར།
གཉིས་པ་འབྲས་བུའི་ས་བཅུ་པའི་མཚན་ཉིད་བཤད་པ་ལ། མཚམས་སྦྱར། རྩ་



111
སྐབས་དང་པོ།
བ་དང་། འགྲེལ་པའོ། །དང་པོ་ནི། རྒྱུའི་ས་དགུ་པོ་རྣམས་ཀྱི་ཡོངས་སུ་སྦྱོང་བ་དེ་
ལྟར་ངེས་པར་བསྟན་ནས། འབྲས་བུའི་ས་བཅུ་པ་ཉིད་དུ་ཡོངས་སྦྱོང་དེ་དག་མ་བཤད་
པར་ས་བཅུ་པའི་མཚན་ཉིད་འཆད་པའི་རྒྱུ་མཚན་ཡོད་དེ། ས་འོག་མ་ཐམས་ཅད་ཀྱི་
སྤངས་རྟོགས་ཀྱི་རིགས་ཡོངས་སུ་རྫོགས་པ་དང་ལྡན་པར་བསྡུ་བའི་སྒོ་ནས་ཡིན་པའི་
ཕྱིར༔ གཉིས་པ་ནི། །
ས་དགུ་འདས་ནས་ཡེ་ཤེས་ནི། །གང་གིས་སངས་རྒྱས་སར་གནས་པ། །
དེ་ནི་བྱང་ཆུབ་སེམས་དཔའི་ས། །བཅུ་པ་ཡིན་པར་ཤེས་པར་བྱ། །
མདོ་ལས། འདའ་བྱ་ས་དགུ་འདས་ནས་ཡེ་ཤེས་ནི་གང་གིས་སངས་རྒྱས་ཀྱི་སར་གནས་
པ་ཞེས་བཤད་པའི་བྱང་སེམས་ཀྱི་ས་དེ་ནི་ཆོས་ཅན། བྱང་ཆུབ་སེམས་དཔའི་ས་བཅུ་
པ་ཡིན་པར་ཤེས་པར་བྱ་སྟེ། མདོ་ལས། འདའ་བྱ་ས་དགུ་པའི་རྗེས་ཐོགས་དེ་མ་ཐག་
ཏུ་གསུངས་པའི་བྱང་སེམས་ཀྱི་འབྲས་བུའི་ས་ཡིན་པའི་ཕྱིར། །
གསུམ་པ་ལ་འདའ་བྱ་ས་དགུ་བཤད་པ། དེ་ལས་འདས་པ་ས་བཅུ་པ་བཤད་
པའོ༑ ༑དང་པོ་ནི། ཉན་ཐོས་དང༌། རང་སངས་རྒྱས་ལ་སོགས་པའི་རིགས་ལ་བརྟེན་
པའི་སྦྱོར་ལམ་བཞི་ཆོས་ཅན། གོ་རིམ་བཞིན་དུ་རིགས་ཀྱི་ས་ཡིན་ཏེ། ཐེག་དམན་
གྱི་ཡང་དག་པར་བླངས་པའི་རིགས་ལ་མི་འཁྲུལ་བའི་སོ་སྐྱེའི་རྟོགས་པ་ཡིན་པའི་ཕྱིར།
འབྲས་བུ་དང་པོ་རྒྱུན་ཞུགས་ལ་ཞུགས་པའི་རྟོགས་པ་ཆོས་ཅན། བརྒྱད་པའི་ས་ཡིན་
ཏེ༑ ཟུང་བཞིའི་ཡ་གྱལ་དང་པོའི་རྟོགས་པ་ཡིན་པའི་ཕྱིར། རྒྱུན་ཞུགས་ཞུགས་པའི་
མངོན་རྟོགས་ནི་ཆོས་ཅན། མཐོང་བའི་ས་ཡིན་ཏེ། མཐོང་སྤང་ཀུན་སྦྱོར་སྤངས་
པས་རབ་ཏུ་ཕྱེ་བའི་མངོན་རྟོགས་ཡིན་པའི་ཕྱིར། ལན་ཅིག་ཕྱིར་འོང་བའི་མངོན་རྟོགས་



112
ཕར་ཕྱིན་རྩ་ཊིཀ
ཆོས་ཅན། བསྲབས་པའི་ས་ཡིན་ཏེ། ཕལ་ཆེར་ལ་འདོད་ཆགས་དང་བྲལ་བས་རབ་
ཏུ་ཕྱེ་བའི་མངོན་རྟོགས་ཡིན་པའི་ཕྱིར། ཕྱིར་མི་འོང་བའི་མངོན་རྟོགས་ཆོས་ཅན། འདོད་
ཆགས་དང་བྲལ་བའི་ས་ཡིན་ཏེ། ཐ་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་མངོན་
རྟོགས་ཡིན་པའི་ཕྱིར། དགྲ་བཅོམ་པ་ཉིད་ཀྱི་མངོན་རྟོགས་ནི་ཆོས་ཅན། བྱས་པ་རྟོགས་
པའི་ས་ཡིན་ཏེ། གོང་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་མངོན་རྟོགས་ཡིན་
པའི་ཕྱིར། ཉན་ཐོས་ཀྱི་ཞུགས་པ་ལྷག་མ་གསུམ་གྱི་མངོན་རྟོགས་ནི་ཆོས་ཅན། ཉན་
ཐོས་ཀྱི་ས་ཡིན་ཏེ། ཉན་ཐོས་ཀྱི་ཞུགས་པ་ལྷག་མ་རྣམས་ཀྱི་མངོན་རྟོགས་ཡིན་པའི་
ཕྱིར༑ གསུམ་པོ་དེ་ལ་ཉན་ཐོས་ཀྱི་ས་ཞེས་གཅིག་ཏུ་བསྡུས་པའི་རྒྱུ་མཚན་ཡོད་དེ། འདིར་
འདའ་བྱའི་ས་དེ་ལ་གནས་ནས་འདའ་བ་དང་བལྟས་ནས་འདའ་བའི་ཐེག་པའི་ཚུལ་གསུམ་
རྣམ་པར་བཞག་པར་དགོངས་པས་ཉན་ཐོས་ཀྱི་ས་ཞེས་གཅིག་ཏུ་བསྡུས་པའི་ཕྱིར། རང་
སངས་རྒྱས་འཕགས་པའི་མངོན་རྟོགས་ནི་ཆོས་ཅན། རང་སངས་རྒྱས་ཀྱི་ས་ཡིན་ཏེ།
ཐེག་འབྲིང་འཕགས་པའི་མངོན་རྟོགས་ཡིན་པའི་ཕྱིར། ཇི་སྐད་བཤད་པའི་བྱང་ཆུབ་
སེམས་དཔའི་ས་རྣམ་པ་དགུ་པོ་ནི་བྱང་ཆུབ་སེམས་དཔའི་ས་ཞེས་འདའ་བྱ་ས་དགུའི་
གཅིག་ཁོ་ན་ཡིན་ཏེ་བྱང་ཆུབ་སེམས་དཔས་གནས་ནས་འདའ་བའི་ས་གཅིག་ཏུ་བསྡུས་
ནས་བཞག་པའི་ཕྱིར། །
གཉིས་པ་ནི། དེ་ལྟར་འདའ་བྱ་ས་དགུ་འདས་ནས་མངོན་པར་ཤེས་པ་ཆེན་
པོའི་ལས་ལ་དབང་བའི་སྨོན་ལམ་ཤེས་པ་གང་གིས་སངས་རྒྱས་ཀྱི་ས་དེ་ལ་གནས་པ་
ཞེས་བརྗོད་པའི་བྱང་ཆུབ་སེམས་དཔའི་ས་དེ་ནི་ཆོས་ཅན། བྱང་ཆུབ་སེམས་དཔའི་
ས་བཅུ་པ་ཡིན་པར་ཤེས་པར་བྱ་སྟེ། མདོ་ལས། འདའ་བྱ་ས་དགུ་པའི་རྗེས་ཐོགས་



1 13
སྐབས་དང་པོ།
དེ་མ་ཐག་ཏུ་གསུངས་པའི་བྱང་སེམས་ཀྱི་འབྲས་བུའི་ས་གང་ཞིག ཁྱོད་ལ་གནས་པའི་
གང་ཟག་གི་དབང་དུ་བྱས་ནས་ས་བཅུ་པ་ལ་ནི་བྱང་ཆུབ་སེམས་དཔའ་སངས་རྒྱས་ཁོ་
ནར་བརྗོད་པར་བྱའི་ཡང་དག་པར་རྫོགས་པའི་སངས་རྒྱས་མ་ཡིན་ནོ་ཞེས་མདོ་ལས་
འབྱུང་བའི་ཕྱིར། གསུམ་པ་གཉེན་པོའི་ཚོགས་སྒྲུབ་བྱེ་བྲག་ཏུ་བཤད་པ་ལ། མཚམས་
སྦྱར༈ རྩ་བ། འགྲེལ་པའོ། །དང་པོ་ནི། གཉེན་པོའི་ཚོགས་ལ་བར་སྐབས་ཀྱི་ཚིགས་
སུ་བཅད་པ་གཅིག་གསུངས། གཉིས་པ་ནི། །
མཐོང་དང་གོམས་པའི་ལམ་དག་ལ། །གཟུང་དང་འཛིན་པའི་རྣམ་རྟོགས་རྣམས།།
ཉེ་བར་ཞི་བར་བྱ་བའི་ཕྱིར། །གཉེན་པོ་རྣམ་པ་བརྒྱད་ཅེས་བྱ། །
གཉེན་པོའི་ཚོགས་ཀྱི་སྒྲུབ་པ་ནི་ཆོས་ཅན། རྣམ་པ་བརྒྱད་ཅེས་བྱ་སྟེ། མཐོང་བ་དང་
གོམས་པའི་ལམ་དག་ལ་ཤེས་སྒྲིབ་གཟུང་བ་དང་། འཛིན་པའི་རྣམ་པར་རྟོག་པ་རྣམས་
ཉེ་བར་ཞི་བར་བྱ་བའི་ཕྱིར་བརྒྱད་ཡོད་པའི་ཕྱིར། གསུམ་པ་ནི། མཐོང་སྒོམ་གྱི་ལམ་
གཉིས་པོ་ཁོ་ནའི་གནས་སྐབས་ཀྱི་ཁྱད་པར་གཉེན་པོའི་སྒྲུབ་པ་ནི་ཆོས་ཅན། རྣམ་པ་
བརྒྱད་ཡོད་དེ། སྤང་བྱ་མི་མཐུན་པའི་ཕྱོགས་ཀྱི་རབ་ཏུ་དབྱེ་བས་བརྒྱད་ཡོད་པའི་ཕྱིར་
ཏེ༑ ཤེས་སྒྲིབ་གཟུང་བ་དང་འཛིན་པར་རྣམ་པར་རྟོག་པ་བརྒྱད་ཉེ་བར་ཞི་བར་བྱ་བའི་
ཕྱིར་ཏེ། གཟུང་བའི་རྣམ་པར་རྟོག་པ་ཀུན་ནས་ཉོན་མོངས་པའི་དངོས་པོ་ཙམ་དང་།
གཉེན་པོའི་རྟེན་ཅན་གཉིས་དང་། འཛིན་པའི་རྣམ་པར་རྟོག་པ་གང་ཟག་རྫས་སུ་ཡོད་
པ་དང་། སྐྱེས་བུ་བཏགས་པར་ཡོད་པའི་རྟེན་ཅན་ཀུན་བཏགས་དང་ལྷན་སྐྱེས་ཀྱིས་
བསྡུས་པ་གཉིས་སོ་སོར་མཐོང་བའི་ལམ་དང་སྒོམ་པའི་ལམ་ལ་སྤོང་བ་ཞེས་བྱ་བ་ཡོད་
པའི་ཕྱིར། ཚོགས་སྒྲུབ་གཉིས་པོ་དེ་བདེན་པ་གཉིས་ཀའི་རྣམ་པ་ལ་བརྟེན་ནས་མངོན་



114
ཕར་ཕྱིན་རྩ་ཊིཀ
དུ་བྱ་བར་མདོ་ལས་གསུངས་པ་ཡིན་ཏེ། མཐོང་སྤངས་གཉེན་པོའི་ཚོགས་སྒྲུབ་ཐ་སྙད་
དུ་སྤང་བྱ་སྤོང་བའི་བྱ་བ་བྱེད་པའི་ཆ་ནས་བསྟན། སྒོམ་སྤངས་གཉེན་པོའི་ཚོགས་
སྒྲུབ་དོན་དམ་པར་བྱ་བྱེད་བཀག་པའི་ཆ་ནས་བསྟན་པའི་ཕྱིར།
བཞི་པ་ངེས་འབྱུང་སྒྲུབ་པ་ལ། མཚམས་སྦྱར། རྩ་བ་དང་། འགྲེལ་པའོ། །དང་
པོ་ནི། དེ་ལྟར་ཚོགས་བསགས་པ་ལ་བརྟེན་ནས་རྣམ་མཁྱེན་དུ་ངེས་པར་འབྱུང་བས་
སྒྲུབ་པ་བཞི་པ་ངེས་པར་འབྱུང་བའི་སྒྲུབ་པ་དེ་འཆད། གཉིས་པ་ནི། །
ཆེད་དུ་བྱ་དང་མཉམ་ཉིད་དང་། །སེམས་ཅན་དོན་དང་འབད་མེད་དང་། །
མཐའ་ལས་འདས་པར་ངེས་འབྱུང་དང་།།ཐོབ་པའི་མཚན་ཉིད་ངེས་འབྱུང་དང་།།
རྣམ་པ་ཐམས་ཅད་མཁྱེན་ཉིད་དང་། །ལམ་གྱི་ཡུལ་ཅན་ངེས་འབྱུང་སྟེ། །
རྣམ་པ་བརྒྱད་ཀྱི་དག་ཉིད་འདི། །ངེས་འབྱུང་སྒྲུབ་པ་ཡིན་ཤེས་བྱ། །
ངེས་འབྱུང་སྒྲུབ་པ་ནི་ཆོས་ཅན། རྣམ་པ་བརྒྱད་ཀྱི་བདག་ཉིད་ཡིན་པར་ཤེས་པར་བྱ་
སྟེ༑ ངེས་པར་འབྱུང་ས་ཆེད་དུ་བྱ་བ་སོགས་སྤྱི་དང་བྱེ་བྲག་བརྒྱད་ཀྱི་སྒོ་ནས་ཤེས་
པར་བྱ་བའི་ཕྱིར། གསུམ་པ་ནི། ངེས་པར་འབྱུང་བའི་སྒྲུབ་པ་ནི་རྣམ་པ་བརྒྱད་ཀྱི་
བདག་ཉིད་ཅན་ཡིན་ཏེ། ངེས་པར་འབྱུང་ས་ཐམས་ཅད་དོན་དམ་པར་མི་དམིགས་
པ་ཉིད་ཀྱིས་ངེས་པར་འབྱུང་བར་བྱ་བ་རྣམ་པ་བརྒྱད་དུ་ངེས་པ་ཡིན་པའི་ཕྱིར། ངེས་
པར་འབྱུང་ས་བརྒྱད་དུ་ངེས་ཏེ། ངེས་པར་འབྱུང་བར་བྱ་བའི་གཞི་བརྒྱད་པོ་དེ་ལྟ་བུ་
དག་ལས་ཁྱད་པར་དུ་འཕགས་པའི་ཆོས་གཞན་མེད་པའི་ཕྱིར། གཞི་བརྒྱད་པོའང་ཡོད་
དེ༑ ཆེད་དུ་བྱ་བ་ཇི་སྐད་བཤད་པའི་ཆེན་པོ་གསུམ་དང་། ཆོས་ཐམས་ཅད་བདེན་
སྟོང་མཉམ་པ་ཉིད་དུ་གཟིགས་ཤིང་སེམས་ཅན་ཐམས་ཅད་ཀྱི་སྡུག་བསྔལ་བསལ་བྱར་



115
སྐབས་དང་པོ།
མཁྱེན་པའི་ཐུགས་རྗེ་ཆེན་པོ་ནི་སེམས་ཆེན་པོ་དང་། སྦྱོར་བའི་སྒོ་ནས་སེམས་ཅན་
གྱི་དོན་ཕྱེད་པར་སྟེ་མཐའ་ཡས་པར་བྱེད་པ་དང་། རྟོག་པ་དང་། རྩོལ་བའི་མཚན་
མ་རགས་པ་མེད་པར་ཐམས་ཅད་བྱེད་པ་ཉིད་ཀྱིས་གཞན་དོན་ལྷུན་གྱིས་གྲུབ་པ་དང་
གསུམ་ནི་སེམས་ཆེན་པོའི་ཁྱད་པར་དང་། སྲིད་ཞིའི་མཐའ་སྤངས་པས་རྟག་པ་དང་
ཆད་པ་དང་བྲལ་བའི་ངོ་བོའི་གནས་སྐབས་ཀྱི་ཁྱད་པར་དང་། ཐེག་པ་གསུམ་གྱི་རྟོགས་
བྱའི་དོན་ཐམས་ཅད་ཐོབ་པ་གཉིས་ནི་སྤོང་བ་ཆེན་པོའི་ཁྱད་པར་དང་། ཇི་སྐད་བཤད་
པའི་རྣམ་པ་ཐམ་ཅད་མཁྱེན་པ་ཉིད་དང་། རྣམ་མཁྱེན་དེའི་ཁྱད་པར་གྱི་ལམ་རྡོ་རྗེ་
ལྟ་བུའི་ཏིང་ངེ་འཛིན་གྱིས་བསྡུས་པ་སྟེ་བརྒྱད་ཡོད་ཅིང་ཕྱི་མ་གཉིས་རྟོགས་པ་ཆེན་པོའི་
ཁྱད་པར་དུ་ཤེས་པར་བྱ་བའི་ཕྱིར། གསུམ་པ་སྐབས་བསྡུ་བ་ནི།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་ཅེས་བྱ་བ་ལས། རྣམ་པ་ཐམས་ཅད་མཁྱེན་པ་ཉིད་ཀྱི་སྐབས་ཏེ་དང་པོའོ།།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་
ཅེས་བྱ་བའི་འགྲེལ་པའི་རྣམ་བཤད་སྙིང་པོའི་རྒྱན་གྱི་དགོངས་འགྲེལ་རྣམ་བཤད་ཚིག་
དོན་རབ་གསལ་ཞེས་བྱ་བ་ལས་སྐབས་དང་པོའི་རྣམ་པར་བཤད་པའོ།། །།
༈ རྣམ་མཁྱེན་ལེའུའི་ཆུ་གཏེར་བསྲུབས་པ་ལས། །
སེམས་བསྐྱེད་ལ་སོགས་ཆོས་བཅུའི་ནོར་བུ་རྙེད། །
དེས་ན་བརྩོན་པའི་རྒྱལ་མཚན་རྩེར་བཀོད་དེ། །
ཐོས་བསམ་སྒོམ་པས་བྱི་དོར་བྱ་བར་རིགས།།



117
སྐབས་གཉིས་པ།
༈ གཉིས་པ་རྣམ་མཁྱེན་དེར་བགྲོད་པའི་ཐབས་ལམ་ཤེས་བཤད་པ་ལ། མཚམས་
སྦྱར༑ ལེའུའི་གཞུང་བཤད། སྐབས་བསྡུ་བའོ། །དང་པོ་ནི། རྣམ་མཁྱེན་བཤད་
པའི་རྗེས་སུ་རྒྱུ་ལམ་ཤེས་འཆད་པའི་རྒྱུ་མཚན་ཡོད་དེ། རྣམ་པ་ཐམས་ཅད་མཁྱེན་
པ་ཉིད་མངོན་སུམ་དུ་རྟོགས་ཤིང་ཐོབ་པ་ནི་རྒྱུ་ལམ་ཤེས་པ་ཉིད་ཡོངས་སུ་ཤེས་པ་སྟེ།
ཐོབ་པ་མེད་ན་མེད་པས་དེ་བསྟན་པའི་ཕྱིར། གཉིས་པ་ལམ་ཤེས་ཀྱི་ཡན་ལག་དང་།
ལམ་ཤེས་ཀྱི་རང་བཞིན་ནོ། །དང་པོ་ལ་རྩ་བ་དང་། འགྲེལ་པའོ། །
དང་པོ་ནི།
ལྷ་རྣམས་རུང་བར་བྱ་བའི་ཕྱིར། །འོད་ཀྱི་མོག་མོག་པོར་མཛད་དང་། །
ཡུལ་ངེས་པ་དང་ཁྱབ་པ་དང་། །རང་བཞིན་དང་ནི་དེ་ཡི་ལས། །
དེ་བཞིན་གཤེགས་པའི་རང་བཞིན་གྱི་འོད་ཀྱིས་འདོད་གཟུགས་ཀྱི་ལྷ་རྣམས་ཀྱི་འོད་
མོག་མོག་པོར་མཛད་པ་ལ་ཆོས་ཅན། དགོས་པ་ཡོད་དེ། ལྷ་དེ་རྣམས་ཀྱི་རྒྱུད་ལ་
སེམས་བསྐྱེད་དང་ལམ་ཤེས་སྐྱེ་རུང་བར་བྱ་བའི་ཆེད་ཡིན་པའི་ཕྱིར། ལམ་ཤེས་དེ་
ཡང་ཁྱད་པར་དུ་མ་དང་ལྡན་ཏེ། .དངོས་སུ་སྐྱེ་བའི་རྟེན་གྱི་ཡུལ་ངེས་པ་དང་། སྤྱིར་
སེམས་ཅན་ཐམས་ཅད་ལ་སྐྱེ་བས་ཁྱབ་པ་དང་། ཉོན་མོངས་གཙོ་བོར་མི་སྤོང་བའི་
རང་བཞིན་དང་། གཞན་དོན་བསྒྲུབ་པའི་བྱེད་ལས་ཁྱད་པར་ཅན་དང་ལྡན་པའི་ཕྱིར།
གཉིས་པ་ལ་ལྔ། གེགས་དང་བྲལ་བའི་རྟེན། ལྷན་ཅིག་བྱེད་པའི་རྐྱེན། རིགས་
ཀྱིས་ཁྱབ་པའི་རྟེན། ལམ་ཤེས་ཀྱི་རང་བཞིན། ལམ་ཤེས་ཀྱི་བྱེད་ལས་བཤད་པའོ།།
དང་པོ་ནི། དེ་བཞིན་གཤེགས་པའི་རང་བཞིན་གྱི་འོད་ཀྱིས་ལྷ་ལ་སོགས་པའི་རྣམ་པར་



118.
ཕར་ཕྱིན་རྩ་ཊིཀ
སྨིན་པའི་འོད་མོག་མོག་པོར་མཛད་པ་ནི་ཆོས་ཅན། དགོས་པ་ཡོད་དེ། མངོན་པའི་
ང་རྒྱལ་བཅོམ་པའི་རྒྱུད་ཁོ་ན་ལ་སེམས་བསྐྱེད་དང་ལམ་ཤེས་ཀྱི་རྟོགས་པ་སྐྱེའོ་ཞེས་
ཤེས་པར་བྱ་བའི་ཕྱིར་དུ་མཛད་པ་ཡིན་པའི་ཕྱིར། མདོའི་ཚིག་ཟུར་གྱིས་ལམ་ཤེས་
སྐྱེ་བའི་རྟེན་བརྗོད་པ་ཡིན་ཏེ། ང་རྒྱལ་མངོན་འགྱུར་བ་བཅོམ་པའི་རྒྱུད་ཁོ་ན་ལ་དེ་
ཉིད་སྐྱེ་བར་བསྟན་པ་དེའི་ཕྱིར། །
གཉིས་པ་ལྷན་ཅིག་བྱེད་པའི་རྐྱེན་བཤད་པ་ནི། ལམ་ཤེས་དེ་ཡང་ཆོས་ཅན། ཁྱོད་
དངོས་སུ་སྐྱེ་བའི་རྟེན་གྱི་ཡུལ་སོ་སོར་ངེས་པ་ཡིན་ཏེ། བྱང་ཆུབ་ཏུ་སེམས་བསྐྱེད་པའི་
རྟེན་ཁོ་ན་ལ་དངོས་སུ་སྐྱེ་བ་ཡིན་པའི་ཕྱིར། གསུམ་པ་རིགས་ཀྱིས་ཁྱབ་པ་བསྟན་པ་
ནི༔ ཁམས་གསུམ་ལས་འདོད་ཆགས་བྲལ་བ་ཉན་རང་དགྲ་བཅོམ་པ་དང་ཅིག་ཤོས་
ཀྱི་ཕྱི་རོལ་པའི་རྣལ་འབྱོར་པས་ཀྱང་ཆོས་ཅན། ལམ་ཤེས་པ་ཉིད་བསྒོམ་པར་བྱ་བ་
ཡིན་པས་ཁྱབ་པ་ཡིན་ཏེ། སངས་རྒྱས་ཉིད་ཐོབ་པར་བྱ་བའི་ཕྱིར་དེ་བསྒོམ་དགོས་པའི་
ཕྱིར་ཏེ། ཁྱེད་སོགས་སྐྱེ་བོ་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ཏུ་མཐར་ཐུག་པར་འགྲོ་བ་ཅན་ཡིན་པ་དེའི་ཕྱིར། དེ་གྲུབ་སྟེ། མཐར་ཐུག་ཐེག་
པ་གསུམ་དུ་རྣམ་པ་བཞག་པ་ནི་དགོངས་པ་ཅན་ཡིན་པའི་མཚན་ཉིད་པ་ནི་མ་ཡིན་ནོ་
ཞེས་ཤིང་རྟ་ཆེན་པོ་ཀླུ་སྒྲུབ་དང་ཐོགས་མེད་གཉིས་ཀྱི་ལུགས་ལས་འབྱུང་བའི་ཕྱིར།
གསེར་ཕྲེང་དུ་ནི་ལུགས་དེ་དམ་ཆོས་པད་དཀར་དང་། ལང་གཤེགས་ལས་འབྱུང་ཞེས་
བཤད་དོ། །
བཞི་པ་རང་བཞིན་བཤད་པ་ནི། ལམ་ཤེས་དེ་རང་བཞིན་གྱི་ཁྱད་པར་དང་
ལྡན་ཏེ། བྱང་ཆུབ་ཏུ་སེམས་བསྐྱེད་པའི་བྱང་ཆུབ་སེམས་དཔའ་ནི་འཁོར་བ་ཇི་སྲིད་



119
སྐབས་གཉིས་པ།
པར་སེམས་ཅན་གྱི་དོན་བྱེད་པར་ཞུགས་པ་ཉིད་ཀྱིས་འདོད་སྲིད་ཀྱི་ཉོན་མོངས་པར་རྣམ་
པ་ཐམས་ཅད་དུ་སྤངས་པ་མ་ཡིན་པ་སྟེ་སྤང་བྱའི་གཙོ་བོར་མི་བྱེད་པ་ཞེས་བྱ་བ་ཡིན་
པའི་ཕྱིར་ཏེ། དེ་གཞན་དོན་སྒྲུབ་པའི་ཡན་ལག་ཏུ་བསྒྱུར་བར་བྱེད་པའི་ཕྱིར། ལྔ་པ་
ལམ་ཤེས་ཀྱི་བྱེད་ལས་བཤད་པ་ནི། དེའི་འོག་ཏུ་དེ་ལྟ་བུའི་རང་བཞིན་ཅན་གྱི་ལམ་
ཤེས་ནི་ཆོས་ཅན། བྱེད་ལས་ཀྱི་ཁྱད་པར་དང་ལྡན་ཏེ། རྫོགས་སྨིན་སྦྱངས་གསུམ་
མ་བྱས་པར་ཡང་དག་པའི་མཐའ་མངོནདུ་མི་བྱེད་པའི་ཐབས་དང་གནས་ལུགས་རྟོགས་
པའི་ཤེས་རབ་དང་སྙིང་རྗེ་ལ་སོགས་པའི་ཐབས་ལ་མཁས་པས་སེམས་ཅན་ཡོངས་སུ་
མ་བསྡུས་པ་ཡོངས་སུ་བསྡུས་པ་ལ་སོགས་པ་བྱེད་པ་ཡིན་པའི་ཕྱིར། །
གཉིས་པ་ལམ་ཤེས་ཀྱི་རང་བཞིན་ལ་གསུམ། ཉན་ཐོས་ཀྱི་ལམ་ཤེས་པའི་ལམ་
ཤེས༑ རང་རྒྱལ་གྱི་ལམ་ཤེས་པའི་ལམ་ཤེས། བྱང་སེམས་ཀྱི་ལམ་ཤེས་པའི་ལམ་
ཤེས་སོ། དང་པོ་ལ། ངོ་བོ་དང་། དེའི་རྒྱུ་ངེས་འབྱེད་ཀྱི་ཆ་མཐུན་ནོ། །དང་པོ་ལ།
མཚམས་སྦྱར། རྩ་བ་དང་། འགྲེལ་པའོ། །དང་པོ་ནི། དེ་ལྟར་ལམ་ཤེས་སྐྱེ་བའི་
རྟེན་ལ་སོགས་པ་བརྗོད་ནས་ལམ་ཤེས་པ་ཉིད་ཀྱི་སྐབས་སུ་ཐེག་པ་གསུམ་གྱི་ལམ་ཐམས་
ཅད་རྫོགས་པར་བསྒོམ་པར་བྱ་དགོས་པས་ཉན་ཐོས་ཀྱི་ལམ་ཤེས་ཚུལ་དེ་འཆད། གཉིས་
པ་ནི།
ལམ་ཤེས་ཉིད་ཀྱི་ཚུལ་ལ་ནི། །འཕགས་པའི་བདེན་པ་བཞི་དག་གི །
རྣམ་པ་མི་དམིགས་སྒོ་ནས་ནི། །ཉན་ཐོས་ལམ་འདི་ཤེས་པར་བྱ། །
ལམ་ཤེས་ཉིས་ཀྱི་ཚུལ་ལ་སྟེ། སྐབས་སུ་ཉན་ཐོས་ལམ་འདི་སྒོམ་པའི་ཚུལ་ཤེས་པར་
བྱ་སྟེ། འཕགས་པའི་བདེན་པ་བཞི་དག་གི་རྣམ་པ་མི་རྟག་ལ་སོགས་བཅུ་དྲུག་སེམས་



120
ཕར་ཕྱིན་རྩ་ཊིཀ
བསྐྱེད་བསྔོ་བ་བདེན་པར་མི་དམིགས་པའི་ཤེས་རབ་གསུམ་གྱིས་ཟིན་པའི་སྒོ་ནས་ཤེས་
པར་བྱ་བ་ཡིན་པའི་ཕྱིར། གསུམ་པ་ལ། ཤེས་བྱའི་ལམ་དང་། དེ་ཇི་ལྟར་ཤེས་པའི་
ཚུལ་ལོ། །དང་པོ་ལ་གསུམ། སྡུག་ཀུན་གྱི་རྣམ་པ། འགོག་བདེན་གྱི་རྣམ་པ། ལམ་
བདེན་གྱི་རྣམ་པའོ། །དང་པོ་ལ། སྡུག་ཀུན་སོ་སོ་བའི་རྣམ་པ། ཐུན་མོང་གི་རྣམ་
པའོ༑ ༑དང་པོ་ལ་གཉིས་ཀྱི་དང་པོ་སྡུག་བསྔལ་གྱི་རྣམ་པ་ནི། དེ་ལ་སྡུག་བསྔལ་གྱི་
བདེན་པ་ཆོས་ཅན། རྣམ་པ་བཞིར་ཡོད་དེ། གོ་རིམས་བཞིན་དུ། རྒྱུ་རྐྱེན་ལས་སྐྱེས་
པས་མི་རྟག་པ་དང་། ལས་ཉོན་གྱི་གཞན་དབང་དུ་གྱུར་པས་སྡུག་བསྔལ་བ་དང་། དོན་
གཞན་གྱི་བདག་གིས་སྟོང་བས་སྟོང་པ་དང་། རང་གི་ངོ་བོ་བདག་ཏུ་མ་གྲུབ་པས་བདག་
མེད་པ་སྟེ། བདག་མེད་པ་དེ་དག་གི་མཚན་ཉིད་བདག་ཏུ་མ་གྲུབ་པས་ཞི་བའི་རྣམ་པ་
བཞི་དག་ཡོད་པའི་ཕྱིར། གཉིས་པ་ཀུན་འབྱུང་གི་རྣམ་པ་ནི། ཀུན་འབྱུང་བའི་བདེན་
པའི་རྣམ་པ་བཞི་ཡོད་ལ། དེ་ཡང་ཟག་བཅས་ཀྱི་ལས་དང་སྲིད་པ་ཆོས་ཅན། ནད་
དང་འདྲ་བར་རྒྱུའི་རྣམ་པ་ཡིན་ཏེ། སྡུག་བསྔལ་གྱི་རྩ་བར་གྱུར་པ་ཡིན་པའི་ཕྱིར། འབྲས་
དང་འདྲ་བར་ཀུན་འབྱུང་བའི་རྣམ་པ་ཡིན་ཏེ། སྡུག་བསྔལ་ཡང་དང་ཡང་དུ་བསྐྱེད་
པའི་ཕྱིར། ཟུག་རྡུ་དང་འདྲ་བར་རབ་ཏུ་སྐྱེ་བའི་རྣམ་པ་ཡིན་ཏེ། སྡུག་བསྔལ་ཤུགས་
དྲག་བསྐྱེད་པའི་ཕྱིར། སྡིག་པའི་རྣམ་པ་དང་འདྲ་བར་རྐྱེན་གྱི་ངོ་བོ་ཉིད་ཀྱི་རྣམ་པ་
ཡིན་ཏེ། ཡང་སྲིད་ཕྱི་མའི་ལྷན་ཅིག་བྱེད་རྐྱེན་ཡིན་པའི་ཕྱིར། །
གཉིས་པ་ཐུན་མོང་གི་རྣམ་པ་ནི། སྡུག་བསྔལ་དང་ཀུན་འབྱུང་གི་བདེན་པ་དེ་དག་
ཉིད་ཆོས་ཅན། སོ་སོའི་ཡིད་འབྱུང་བའི་ཡིད་དག་གི་མཚན་ཉིད་ཕྱི་རྒོལ་བས་ཕ་རོལ་
དགྲ་ལྟ་བུ་དང་གནོད་བྱེད་ཀྱིས་འཇིག་པའི་ཆོས་ཅན་གྱི་རྣམ་པའི་ངོ་བོ་ཉིད་དག་ཏུ་



121
སྐབས་གཉིས་པ།
དམིགས་པར་བྱ་བ་ཡིན་ཏེ། མཐོང་ལམ་དུ་ཡིད་འབྱུང་བའི་ཕྱིར་དུ་སྦྱོར་ལམ་དུ་ཞུགས་
པ་ཡིན་ནོ་ཞེས་རྣམ་གྲངས་བསྡུ་བ་ལས་འབྱུང་བའི་ཕྱིར། འདོད་ཆགས་དང་བྲལ་བར་
བྱ་བ་དག་གི་ངོ་བོ་དུས་གཉིས་པར་མི་སྡོད་པས་གཡོ་བ་དང་། གཉེན་པོས་རབ་ཏུ་འཇིག་
པའི་རྣམ་པ་དག་ཏུ་དམིགས་པར་བྱ་བ་ཡིན་ཏེ། སྒོམ་ལམ་ཐ་མར་འདོད་ཆགས་དང་
བྲལ་བར་བྱ་བའི་ཕྱིར་དུ་སྒོམ་ལམ་ལྷག་མ་རྣམས་སུ་ཞུགས་པ་ཡིན་ནོ་ཞེས་རྣམ་གྲངས་
བསྡུ་བ་ལས་འབྱུང་བའི་ཕྱིར། འགོག་པའི་རང་གི་ངོ་བོ་གནོད་པའི་གནས་སུ་གྱུར་པས་
འཇིགས་པ་དང་། སྲིན་པོ་སོགས་ཀྱིས་གླགས་ཐོད་པས་ནད་འགོ་བ་དང་། ཐོག་འབབ་
པ་སོགས་ཀྱིས་འཚེ་བའི་རྣམ་པར་དམིགས་པར་བྱ་བ་ཡིན་ཏེ། ལྷག་མེད་དུ་འགོག་པའི་
ཕྱིར་དུ་ལྷག་བཅས་སུ་ཞུགས་པ་ཡིན་ནོ་ཞེས་རྣམ་གྲངས་བསྡུ་བ་ལས་འབྱུང་བ་ཡིན་པའི་
ཕྱིར༔ འདི་ནི་ཡིད་འབྱུང་བ་ནི་མཐོང་བའི་ལམ་ལའོ།། འདོད་ཆགས་དང་བྲལ་བ་
ནི་སྒོམ་པའི་ལམ་ཡོངས་སུ་རྫོགས་པ་དག་ལའོ། །འགོག་པ་ནི་ཕུང་པོ་ཐམས་ཅད་འགོག་
པའོ༑ ༑ཁྱཡིད་འབྱུང་བ་དང་འདོད་ཆགས་དང་བྲལ་བ་ལ་ཞུགས་པ་ནི། དེ་གཉིས་
ཀྱི་སྦྱོར་བ་ལ་གནས་པ་རྣམས་ཡིན་ནོ། །འགོག་པ་ལ་ཞུགས་པ་ནི་མི་སློབ་པ་རྣམས་
ཡིན་ནོ། །ཞེས་རྣམ་གྲངས་བསྡུ་བ་ལས་གསུངས་པ་ལ་བརྟེན་པའོ། །
གཉིས་པ་འགོག་བདེན་གྱི་རྣམ་པ་ནི། འགོག་པའི་བདེན་པའི་འགོག་པའི་རང་གི་ངོ་
བོར་ཉོན་མོངས་སྤངས་པའི་བྲལ་བ་ཆོས་ཅན། བདག་མེད་པའི་རྣམ་པ་ཡིན་ཏེ། ཉོན་
མོངས་སྤངས་པའི་བྲལ་བ་ཡིན་པའི་ཕྱིར། ཞི་བའི་རྣམ་པ་ཡིན་ཏེ། སྡུག་བསྔལ་ཞི་
བའི་བྲལ་བ་ཡིན་པའི་ཕྱིར། གྱ་ནོམ་པའི་རྣམ་པའི་བདག་ཉིད་དབེན་པ་ཡིན་ཏེ། གཙང་
བདེའི་ངོ་བོར་གྱུར་པའི་བྲལ་བ་ཡིན་པའི་ཕྱིར། དེ་ཆོས་ཅན། ངེས་པར་འབྱུང་བའི་



122
ཕར་ཕྱིན་རྩ་ཊིཀ་
མཚན་ཉིད་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་དང་མངོན་པར་འདུ་
བྱ་བ་མེད་པའི་རྣམ་པ་དག་ཡིན་ཏེ། ཇི་ལྟར་ངེས་པར་འབྱུང་བ་ངོ་བོ་རྒྱུ་འབྲས་གསུམ་
བདེན་པར་གྲུབ་པ་དང་བྲལ་བ་དང་། གང་ངེས་པར་འབྱུང་བ་འབད་རྩོལ་གྱི་མངོན་
པར་འདུ་བྱེད་པ་བདེན་པར་གྲུབ་པ་དང་བྲལ་བའི་སྤངས་པ་ཡིན་པའི་ཕྱིར། གསུམ་
པ་ལམ་བདེན་གྱི་རྣམ་པ་ནི། ལམ་གྱི་བདེན་པའི་རྣམ་པ་བདག་མེད་མངོན་སུམ་དུ་རྟོགས་
པའི་ཡེ་ཤེས་ནི་ཆོས་ཅན། ལམ་ཡིན་ཏེ། ཐར་པར་དངོས་སུ་བགྲོད་པའི་ལམ་ཡིན་
པའི་ཕྱིར། རིགས་པ་ཡིན་ཏེ། ཉོན་མོངས་པའི་དངོས་གཉེན་དུ་གྱུར་པའི་རིགས་པ་
ཡིན་པའི་ཕྱིར། སྒྲུབ་པ་ཡིན་ཏེ། གནས་ལུགས་མངོན་སུམ་དུ་རྟོགས་པའི་ཡེ་ཤེས་
ཡིན་བའི་ཕྱིར། ངེས་པར་འབྱུང་པའི་རྣམ་པ་ཡིན་ཏེ། སྡུག་བསྔལ་གཏན་ཟད་དུ་བྱེད་
པའི་ལམ་ཡིན་པའི་ཕྱིར། །
གཉིས་པ་དེ་ཇི་ལྟར་ཤེས་ཚུལ་ནི། ལམ་ཤེས་པ་ཉིད་ཀྱི་སྐབས་སུ་མི་རྟག་སོགས་བཅུ་
དྲུག་རྟོགས་པའི་ཡེ་ཤེས་དེ་རྣམས་ཉན་ཐོས་རྣམས་ཀྱི་བསྒོམ་བྱའི་ལམ་ཡིན་པར་བྱང་
ཆུབ་སེམས་དཔས་དེ་ལྟར་ཡོངས་སུ་ཤེས་པར་བྱ་སྟེ། སེམས་བསྐྱེད་བསྔོ་བ་དོན་དམ་
པར་ངོ་བོ་ཉིད་མི་དམིགས་པར་རྟོགས་པའི་ཤེས་རབ་ཀྱིས་ཟིན་པའི་སྒོ་ནས་ཤེས་པར་
བྱ་བ་ཡིན་པའི་ཕྱིར། །
གཉིས་པ་དེའི་ངེས་འབྱེད་ཆ་འཐུན་ལ། མཚམས་སྦྱར། རྩ་བ། འགྲེལ་པའོ།།
དང་པོ་ནི། བདེན་པ་བཞི་མངོན་སུམ་དུ་ཡོངས་སུ་ཤེས་པ་ནི་ངེས་པར་འབྱེད་པའི་ཆ་
དང་མཐུན་པ་རྟོགས་པ་སྔོན་དུ་འགྲོ་བ་ཅན་ཡིན་པས་ལམ་ཤེས་ཚུལ་བརྗོད་ནས་རྒྱུ་ངེས་
པར་འབྱེད་པའི་ཆ་དང་མཐུན་པ་དེ་འཆད། གཉིས་པ་ནི།



123
སྐབས་གཉིས་པ།
འཕགས་པ་ཉན་ཐོས་ལམ་ལ་ནི། །གཟུགས་ལ་སོགས་པ་སྟོང་པའི་ཕྱིར། །
སྟོང་པ་ཉིད་རྣམས་དབྱེར་མེད་པས། །དྲོ་བ་དེ་དག་མི་དམིགས་པས། །
རྩེ་མོར་གྱུར་བ་དག་ཏུ་འདོད། །དེ་ལ་རྟག་ལ་སོགས་ཚུལ་གྱིས། །
གནས་པ་བཀག་པས་བཟོད་པ་རྣམས། །ས་བཅུ་དག་ལས་བརྩམས་ནས་ནི། །
མི་གནས་རྒྱས་པར་བསྟན་པ་ཡིས། །ཆོས་ཀྱི་མཆོག་ཏུ་འགྱུར་བཤད་དེ། །
འཕགས་པ་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་ལ་ནི་བཞི་
ཡོད་དེ། གཟུགས་ལ་སོགས་པ་དོན་དམ་པར་སྟོང་པའི་ཕྱིར། སྟོང་པ་ཉིད་དང་གཟུགས་
སོགས་རྣམས་དབྱེར་མེད་པར་རྟོགས་པའི་ཤེས་རབ་ཀྱིས་ཟིན་པའི་སྦྱོར་ལམ་དྲོད་དང་།
གཟུགས་སོགས་དེ་དག་དོན་དམ་པར་མི་དམིགས་པར་རྟོས་པའི་ཤེས་རབ་ཀྱིས་ཟིན་པའི་
རྩེ་མོར་གྱུར་པ་དག་ཏུ་འདོད་པའི་རྩེ་མོ་དང་། གཟུགས་དེ་དག་ལ་རྟག་པ་ལ་སོགས་
པའི་ཚུལ་གྱིས་དོན་དམ་པར་གནས་པ་བཀག་པར་རྟོགས་པའི་ཤེས་རབ་ཀྱིས་ཟིན་པའི་
བཟོད་པ་རྣམས་དང་། འཛིན་པ་ས་བཅུ་དག་ལས་བརྩམས་ནས་ནི་དོན་དམ་པར་མི་
གནས་པ་རྒྱས་པར་མདོ་ལས་བསྟན་པ་ལྟར་རྟོགས་པའི་ཤེས་རབ་ཀྱིས་ཟིན་པའི་ཆོས་
ཀྱི་མཆོག་ཏུ་འགྱུར་བར་བཤད་པའི་ཆོས་མཆོག་རྣམས་ཡོད་པའི་ཕྱིར།
ཅི་ཕྱིར་ཞེ་ན་སངས་རྒྱས་ཀྱིས། །མཁྱེན་ནས་ཆོས་རྣམས་མ་གཟིགས་ཕྱིར།།
ས་བཅུ་དོན་དམ་པར་མེད་པ་ཅིའི་ཕྱིར་ཞེ་ན། ས་བཅུ་ཆོས་ཅན། དོན་དམ་པར་མེད་
དེ༑ སངས་རྒྱས་ཀྱི་ཆོས་རྣམས་མངོན་སུམ་དུ་མཁྱེན་ནས་ཁྱོད་དོན་དམ་པར་མ་གཟིགས་
པའི་ཕྱིར། གསུམ་པ་ནི། ཉན་ཐོས་ཀྱི་ལམ་ཤེས་པའི་རྒྱུ་ངེས་འབྱེད་ཆ་མཐུན་དེ་ལ་
བཞི་ཡོད་དེ། གཟུགས་ལ་སོགས་པའི་ཕུང་པོ་རང་རང་གི་ངོ་བོ་ཉིད་ཀྱིས་སྟོང་པའི་ཕྱིར་



124
ཕར་ཕྱིན་རྩ་ཊིཀ 124
སྟོང་པ་ཉིད་དང་། གཟུགས་སོགས་རྣམས་ཕན་ཚུན་ཐ་དད་པ་ངོ་བོ་ཉིད་མེད་པར་རྟོགས་
པའི་ཤེས་རབ་ཀྱིས་ཟིན་པའི་དྲོད་དང་། གཟུགས་ལ་སོགས་པ་སྔ་མ་བཞིན་དུ་དོན་དམ་
པར་མི་དམིགས་པར་རྟོགས་པའི་ཤེས་རབ་ཀྱིས་ཟིན་པའི་རྩེ་མོ་དང་། དེ་བཞིན་དུ་གཟུགས་
ལ་སོགས་པ་ལ་དོན་དམ་པར་རྟག་པ་ཡང་མ་ཡིན་མི་རྟག་པ་ཡང་མ་ཡིན་ནོ་ཞེས་དམིགས་
པའི་ཚུལ་གྱིས་གནས་པར་བྱ་བ་བཀག་པར་རྟོགས་པའི་ཤེས་རབ་ཀྱིས་ཟིན་པའི་བཟོད་
པ་དང་། ས་རབ་ཏུ་དགའ་བ་ལ་སོགས་པ་ལ་དོན་དམ་པར་མི་གནས་པ་རྒྱས་པར་མདོས་
ཇི་སྐད་དུ་བསྟན་པ་རྣམས་ཀྱིས་ཟིན་པའི་ཆོས་མཆོག་རྣམས་ཡོད་པའི་ཕྱིར། ས་བཅུ་
ལ་སོགས་པའི་ཆོས་རྣམས་དོན་དམ་པར་མེད་དེ། རྒྱུ་མཚན་གང་གི་ཕྱིར་ན་དེ་བཞིན་
གཤེགས་པ་བྱང་ཆུབ་མངོན་པར་རྫོགས་པར་སངས་རྒྱས་ནས་ས་བཅུ་ལ་སོགས་པའི་
ཆོས་རྣམས་དོན་དམ་པར་མ་གཟིགས་པ་ཞེས་བྱ་བ་ཚད་མའི་སྐྱེས་བུས་མ་དམིགས་པའི་
གཏན་ཚིགས་ཀྱི་འཐད་པས་གྲུབ་པའི་ཕྱིར་ཞེས་བྱ་བའི་རྣམ་པ་དེ་རྣམས་ཀྱིས་གོ་རིམས་
བཞིན་དུ་བདེན་པའི་དམིགས་པ་ལ་ངེས་པར་འབྱེད་པའི་ཆ་དང་མཐུན་པ་སྐྱེ་བ་ཞེས་བྱ་
བ་ཡིན་ཏེ། དེ་ལྟར་གོང་དུ་སྒྲུབ་ཟིན་པ་དེའི་ཕྱིར། སྐབས་འདིར་དངོས་སུ་བསྟན་པ་
ནི་སྟོང་ཉིད་རྟོགས་པའི་སྦྱོར་ལམ་ཡིན་ལ། ཉན་ཐོས་ཀྱི་ལམ་ཤེས་པའི་རྒྱུ་ངེས་འབྱེད་
ཆ་མཐུན་ནི་གཞུང་འདིར་དོན་གྱིས་འཕངས་པའི་མི་རྟག་སོགས་བཅུ་དྲུག་ལ་དམིགས་
པའི་འཇིག་རྟེན་པའི་སྒོམ་བྱུང་ངོ༌། །འོ་ན་སྐབས་འདིར་དངོས་སུ་བསྟན་བར་སྐབས་
དང་པོའི་སྦྱོར་ལམ་དང་ཟློས་སོ་ཞེན། སྐྱོན་མེད་དེ། དགོས་པ་མི་འདྲ་བའི་ཕྱིར་ཏེ།
སྔར་ནི་ཉན་ཐོས་ཀྱི་སྦྱོར་ལམ་ལས་ཁྱད་ཞུགས་པར་རྟོགས་པའི་ཆེད་ཡིན་ལ། འདིར་
ནི་མི་རྟག་སོགས་བཅུ་དྲུག་སྟོང་ཉིད་རྟོགས་པའི་ཤེས་རབ་ཀྱིས་ཟིན་ནས་སྒོམ་པར་ཤེས་



125
སྐབས་གཉིས་པ།
པའི་ཆེད་ཡིན་པའི་ཕྱིར། གཉིས་པ་རང་རྒྱལ་གྱི་ལམ་ཤེས་པའི་ལམ་ཤེས་ལ། རྟེན་
གྱི་ཁྱད་པར། དེའི་ལམ་ཇི་ལྟར་ཤེས་པའི་ཚུལ། དེའི་རྒྱུ་ངེས་འབྱེད་ཆ་མཐུན་བཤད་
པ་དང་གསུམ། དང་པོ་ལ། དངོས་དང༌། རྩོད་སྤོང་། དང་པོ་ལ་མཚམས་སྦྱར།
རྩ་བ། འགྲེལ་པའོ། །
དང་པོ་ནི། ལུས་རྣམ་གཞག་དང་བསྟུན་ན། ཉན་ཐོས་ཀྱི་ལམ་ཤེས་པའི་ལམ་
ཤེས་ཀྱི་དེ་མ་ཐག་པའི་མཇུག་ཐོགས་སུ་རང་སངས་རྒྱས་ཀྱི་ལམ་ཤེས་པའི་ལམ་ཤེས་
བརྗོད་པར་རིགས་མོད་ཀྱི། རེ་ཞིག་རང་རྒྱལ་གྱི་ལམ་ཉན་ཐོས་ཀྱི་ལམ་ལས་ཁྱད་ཞུགས་
པ་ཉིད་དུ་བསྒྲུབ་པའི་རྒྱུ་མཚན་ཡོད་དེ། ཉན་རང་གི་ལམ་ལ་ཁྱད་པར་མེད་ན་གཞན་
དུ་འཆད་མི་རིགས་ལ། ཁྱད་པར་ཡོད་ན་ཉན་ཐོས་རྣམས་ལས་རང་རྒྱལ་གྱི་ལམ་དེ་
དག་ཇི་ལྟར་ཁྱད་པར་དུ་འཕགས་ན་རྒྱུ་མཚན་གང་གིས་ན་རང་སངས་རྒྱས་དེ་དག་གི་
ལམ་གཞན་ཡིན་སྙམ་པའི་དོགས་པ་བསུ་བར་བྱ་བའི་ཆེད་ཡིན་པའི་ཕྱིར།
གཉིས་པ་ནི།
རང་བྱུང་བདག་ཉིད་རྟོགས་པའི་ཕྱིར། །གཞན་གྱིས་བསྟན་ཡང་མི་དགོས་ལ། །
རང་རྒྱལ་སྒོམ་ལམ་པ་ཆོས་ཅན། སྲིད་པ་ཐ་མ་པའི་ཚེ་སློབ་དཔོན་གཞན་གྱི་གདམས་
ངག་བསྟན་ཡང་མི་དགོས་ཏེ། དེའི་ཚེ་བདག་ཉིད་ཀྱིས་བྱང་ཆུབ་དེ་རྟོགས་ཤིང་ཐོབ་
བར་འགྱུར་བའི་ཕྱིར། ཡང་ཞེས་པ་གཞན་ལ་ཡང་ངེས་པར་ངག་གི་ཆོས་མི་སྟོན་པའོ།།
བསེ་རུ་ལྟ་བུའི་ཡེ་ཤེས་ནི། །ཟབ་པ་ཉིད་དུ་མངོན་པར་བརྗོད། །
བསེ་རུ་ལྟ་བུའི་ཡེ་ཤེས་ནི་ཆོས་ཅན། ཉན་ཐོས་ལས་རྟོགས་པ་ཟབ་པ་ཉིད་དུ་མངོན་
པར་བརྗོད་དེ། སྒྲ་མེད་ལུས་ཀྱི་རྫུ་འཕྲུལ་གྱི་སྒོ་ནས་ཆོས་སྟོན་ནུས་པའི་ཕྱིར། འོག་



126
ཕར་ཕྱིན་རྩ་ཊིཀ
ནས་འབྱུང་བའི་རྟེན་གྱི་བསེ་རུ་ལྟ་བུའི་ལམ་ཞེས་པ་ལྟ་བུ་བྱང་ཆུབ་སེམས་དཔས་ཀྱང་
སྒོམ་པར་གསུངས་པ་དང་། སྐབས་འདིར་རང་རྒྱལ་རང་རྒྱུད་པའི་ལམ་གྱི་རྣམ་གཞག་
བསྟན་པ་འགལ་བར་མི་བསམ་སྟེ། བྱང་ཆུབ་སེམས་དཔས་གཟུང་འཛིན་རྫས་གཞན་
གྱིས་སྟོང་པར་རྟོགས་པའི་ལམ་ཉམས་སུ་བླངས་པ་ནི་རང་རྒྱལ་གྱི་རིགས་ཅན་རྗེས་སུ་
འཛིན་པའི་ཆེད་དུ་ཡིན་པས་རང་རྒྱལ་གྱི་ལམ་བགྲོད་ཚུལ་དང་། འབྲས་བུ་མངོན་དུ་
བྱེད་ཚུལ་གྱི་རིམ་པ་རྟོགས་པའི་ཡན་ལག་ཏུ་སྨོས་པའི་ཕྱིར། །
གཉིས་པ་འགྲེལ་པ་ལ་ལམ་འགྲོད་པའི་ཁྱད་པར། ཆོས་སྟོན་པའི་ཁྱད་པར་
རོ༔ ༑དང་པོ་ནི། རང་སངས་རྒྱས་དེ་དག་ལ་སྲིད་པ་ཐ་མ་པའི་ཚེ་སངས་རྒྱས་ལ་
སོགས་པས་བྱང་ཆུབ་བསྟན་མི་དགོས་ཞེས་བྱ་བ་ནི་ཉན་ཐོས་ཀྱི་ལམ་ལས་ཁྱད་ཞུགས་
པ་གཅིག་ཡིན་ཏེ། རང་སངས་རྒྱས་རྣམས་ནི་སྔོན་ཐོས་པ་ལ་སོགས་པ་མངོན་པར་འདུ་
བྱས་པས་སློབ་དཔོན་གྱིས་གདམས་ངག་བསྟན་པ་ལ་མི་ལྟོས་པར་བདག་ཉིད་ཀྱིས་རང་
གི་བྱང་ཆུབ་མངོན་པར་རྟོགས་ཤིང་ཐོབ་པར་འགྱུར་བ་དེའི་ཕྱིར། ཁྱབ་སྟེ། ལུང་
ལས༑ ཉན་ཐོས་རྣམས་ནི་གཞན་གྱིས་བསྟན་པ་ལ་ལྟོས་ནས་རང་གི་བྱང་ཆུབ་རྟོགས་
པར་འགྱུར་ལ། གཞན་དག་ཀྱང་བརྗོད་པ་དང་བཅས་པའི་ཆོས་བསྟན་པས་དགེ་བ་ལ་
འཇུག་པར་བྱེད་དོ་ཞེས་འབྱུང་བའི་ཕྱིར། གཉིས་པ་ནི། རང་སངས་རྒྱས་དེ་དག་གི་
ཡེ་ཤེས་ཉན་ཐོས་ལྟར་ངག་གི་འབྲས་རྟགས་ལས་མི་རྟོགས་པ་ཉིད་ནི། ཉན་ཐོས་ལས་
ཆོས་སྟོན་ཚུལ་ཁྱད་ཞུགས་པ་གཉིས་པ་ཡིན་ཏེ། རང་སངས་རྒྱས་དེ་དག་ནི་རང་གིས་
ཐོབ་པའི་ཡེ་ཤེས་དང་སྨོན་ལམ་ལ་སོགས་པའི་མཐུས། སྒྲ་མེད་པའི་ཆོས་བསྟན་པས།
གདུལ་བྱ་གཞན་དག་དགེ་བ་བཅུ་ལ་སོགས་པ་ལ་འཇུག་པར་བྱེད་པ་དེའི་ཕྱིར། ཁྱབ་



127
.. སྐབས་གཉིས་པ།
སྟེ༑ ཉན་ཐོས་རྣམས་ནི་སྒྲར་བརྗོད་པའི་ཆོས་བསྟན་པའི་སྒོ་ནས་ཉན་པ་པོ་རྣམས་ཀྱི་
འཆད་པ་པོའི་ཤེས་པའི་རྩལ་ཏེ་བློའི་ནུས་པ་རྟོགས་པར་བྱེད་པའི་ཕྱིར།
གཉིས་པ་ལ་གསུམ་གྱི་དང་པོ་མཚམས་སྦྱར་བ་ནི། རྩོད་པ་ལ་རྩོད་པ་གཞན་འཕྲོས་
པས་ཡང་ཇི་ལྟར་སྒྲ་མེད་པར་ཆོས་སྟོན་སྙམ་པའི་དོགས་པ་བསུ་བར། གཉིས་པ་རྩ་
བ་ནི། །
གང་གང་དོན་ནི་གང་གང་ལ། །ཇི་ལྟ་ཇི་ལྟ་ཉན་འདོད་པ། །
དེ་དེ་ལ་དོན་དེ་དང་དེ། །སྒྲ་མེད་ཀྱང་དེ་དེ་ལྟར་སྣང་། །
རང་སངས་རྒྱས་ཀྱིས་སྒྲ་མེད་ཀྱང་ཆོས་སྟོན་པ་མི་འགལ་ཏེ། གདུལ་བྱ་གང་དག་གང་
རྟོགས་བྱའི་དོན་ནི་གང་དང་གང་ལ་རྣམ་པ་ཇི་ལྟར་ཇི་ལྟར་ཉན་འདོད་པའི་གདུལ་བྱ་
དེ་དང་དེ་ལ་དོན་དེ་དང་དེ་སྒྲ་མེད་ཀྱང་དེ་དེ་ལྟར་སྣང་བའི་ཕྱིར། གསུམ་པ་འགྲེལ་
པ་ནི། རང་སངས་རྒྱས་ཀྱིས་སྒྲ་མེད་ཀྱང་ཆོས་སྟོན་པ་མི་འགལ་བ་ཞེས་བྱ་སྟེ། ཆོས་
སྟོན་པའི་སྒྲའི་དགོས་དོན་ནི་འདི་ལྟར་བརྗོད་པར་བྱ་བའི་ཆོས་ཉན་པ་པོའི་རྣམ་པར་ཤེས་
པ་ལ་ཤིན་ཏུ་བསྐྲུན་ཅིང་སྐྱེད་པ་ཞེས་བྱ་བ་འདི་ཡིན་ན། དེ་ནི་རང་རྒྱལ་གྱིས་སྒྲ་མེད་
དུ་ཆོས་བསྟན་པ་ལ་ཡང་ཡོད་པའི་ཕྱིར་ཏེ། རང་སངས་རྒྱས་ཉིད་ཀྱི་གནས་སྐབས་
ན་ཡང་སྨོན་ལམ་ལ་སོགས་པའི་མཐུས་སྒྲ་མེད་ཀྱང་གདུལ་བྱ་གང་ཞིག་དོན་གང་ལ་
རྣམ་པ་ཇི་ལྟར་ཉན་པར་འདོད་པའི་གདུལ་བྱ་དེའི་རྣམ་པར་ཤེས་པ་ལ། དོན་དེ་རྣམ་
པ་དེ་ཁོ་ན་ལྟར་སྣང་བར་འགྱུར་བའི་ཕྱིར། དེའི་རྒྱུ་མཚན། བྱང་ཆུབ་སེམས་དཔའ་
འདི་ལྟར་སངས་རྒྱས་སུ་གྱུར་ནས་བརྗོད་པ་མེད་པར་ཆོས་སྟོན་པར་གྱུར་ཅིག་ཅེས་སྨོན་
ལམ་བཏབ་བོ། །རང་སངས་རྒྱས་ཀྱིས་ཀྱང་སྨོན་ལམ་དེ་ལྟར་བཏབ་པ་དེ་བས་ན་སངས་



ཕར་ཕྱིན་རྩ་ཊིཀ
128
རྒྱས་དང་འདྲ་བའི་ཕྱིར། རང་སངས་རྒྱས་སྨོན་ལམ་དེ་ལྟར་འདེབས་པའི་རྒྱུ་མཚན་
ཡོད་དེ། དོན་གྱི་ངོ་བོ་ལ་རྣམ་པར་མ་བརྟགས། ཁྱད་པར་ལ་རྣམ་པར་མ་དཔྱད་པར་
ཚིག་ཏུ་མི་སྨྲ་བས་བརྗོད་པ་ནི་རྣམ་པར་གཡེང་བ་ཡིན་ལ། དེ་ཡང་ཏིང་ངེ་འཛིན་གྱི་
རྒྱུད་འཁྲུག་པར་བྱེད་པ་ཡིན་པའི་ཕྱིར། སངས་རྒྱས་དང་འདྲ་བའི་དོན་ནི་བྱང་ཆུབ་
སེམས་དཔས་བརྗོད་པ་ལ་མ་ལྟོས་པར་སངས་རྒྱས་པའི་ཚེ་གདུལ་བྱའི་རྒྱུད་ལ་རྟོགས་
པ་བསྐྱེད་ནུས་པར་གྱུར་ཅིག་སྙམ་པའི་སྨོན་པ་དེ་ཙམ་ཞིག་གྲུབ་པ་འདྲ་བས་ཡིན་ནོ། །
གཉིས་པ་ལམ་དེ་ཇི་ལྟར་ཤེས་པའི་ཚུལ་ལ། མཚམས་སྦྱར། རྩ་བ། འགྲེལ་
པའོ༑ ༑དང་པོ་ནི། དེ་ལྟར་རང་སངས་རྒྱས་ཀྱི་ལམ་ཉན་ཐོས་ལས་ཁྱད་ཞུགས་པར་
བརྗོད་ནས་ཁྱད་ཞུགས་པ་རང་སངས་རྒྱས་རྣམས་ཀྱི་ལམ་ནི་ཉན་ཐོས་ཀྱི་ལམ་ལས་ཁྱད་
པར་དུ་འཕགས་པ་ཁོ་ན་ཡིན་པས་རྣལ་མ་སྟེ་དོན་བདུན་ཅུའི་དཀྱུས་མ་རང་སངས་རྒྱས་
ཀྱི་ལམ་ཤེས་པའི་ལམ་ཤེས་དེ་འཆད། གཉིས་པ་ནི། །
གཟུང་དོན་རྟོག་པ་སྤོང་ཕྱིར་དང་། །འཛིན་པ་མི་སྤོང་ཕྱིར་དང་ནི། །
རྟེན་གྱི་བསེ་རུ་ལྟ་བུའི་ལམ། །ཡང་དག་བསྡུས་པར་ཤེས་པར་བྱ། །་
བསེ་རུ་ལྟ་བུའི་ལམ་ནི་ཁྱད་ཆོས་གསུམ་གྱིས་ཡང་དག་པར་བསྡུས་པར་ཤེས་པར་བྱ་
སྟེ༑ གཟུང་བ་གཟུགས་སོགས་ཕྱི་རོལ་དོན་དུ་རྟོག་པ་སྤོང་བའི་ཕྱིར་དང་། འཛིན་
པ་ཤེས་པ་བདེན་པར་འཛིན་པའི་བདེན་འཛིན་མི་སྤོང་བའི་ཕྱིར་དང་། རང་སངས་
རྒྱས་ཀྱི་ཆོས་ཉིད་རིགས་ལ་བརྟེན་པའི་རྟེན་གྱི་ཁྱད་པར་གྱིས་བསྡུས་པར་ཤེས་པར་བྱ་
བའི་ཕྱིར། འདིར་བསྟན་ཤེས་བྱ་རང་རྒྱལ་གྱི་ལམ་ནི་རྣམ་གཞག་གི་རྟེན་རང་སངས་
རྒྱས་ལ་རྣམ་པར་བཞག་ཀྱང་། བྱང་ཆུབ་སེམས་དཔའི་ཐུགས་རྒྱུད་ལ་ཡང་སྐྱེ་བས་



129
སྐབས་གཉིས་པ།
རང་སངས་རྒྱས་ཀྱི་ལམ་ཤེས་པའི་ཚུལ་མིག་གིས་གཟུགས་ལ་བལྟ་བ་ལྟར་དུ་གོ་བར་
མི་བྱའོ། །རང་སངས་རྒྱས་རྣམས་ཀྱིས་ཉན་ཐོས་ཀྱི་སྡེ་སྣོད་ལ་དམིགས་པ་ཡིན་ཡང་།
དབང་པོའི་ཁྱད་པར་གྱིས་གཟུང་འཛིན་རྫས་གཞན་གྱིས་སྟོང་པའི་ཆོས་ཀྱི་བདག་མེད་
རྟོགས་པའོ། །
གསུམ་པ་ནི་གོང་དུ་བཤད་པའི་ལམ་དེ་བྱང་ཆུབ་སེམས་དཔས་ཁྱད་ཆོས་གསུམ་
གྱིས་ཟིན་པའི་སྒོ་ནས་ཤེས་པར་བྱའི། རྣམ་པ་ཐམས་ཅད་དུ་མངོན་དུ་བྱ་བའི་ཚུལ་
གྱིས་ཤེས་ཤིང་སྒོམ་པར་བྱ་བ་ནི་མ་ཡིན་ནོ་ཞེས་བྱ་བ་ནི་ཤེས་བྱ་རང་སངས་རྒྱས་ཀྱི་
ལམ་སྒོམ་ཚུལ་ཡིན་ཏེ། རང་སངས་རྒྱས་ཀྱི་ལམ་ལ་ཇི་སྐད་བཤད་པའི་བདེན་པའི་
རྣམ་པ་བཅུ་དྲུག་སྒོམ་པ་ཁོ་ན་དང༌། འབྱུང་ཚུལ་དང་ལྡོག་ཚུལ་གྱི་དངོས་པོ་ཇི་ལྟ་
བ་བཞིན་དུ་རྟེན་ཅིང་འབྲེལ་པར་འབྱུང་བའི་ཡན་ལག་བཅུ་གཉིས་སྒོམ་པས་གཟུང་བ་
ཕྱི་རོལ་དོན་དུ་འཛིན་པའི་རྣམ་པར་རྟོག་པ་གོ་རིམ་བཞིན་དུ་སྤངས་པ་དང་། ཤེས་
པ་བདེན་པར་འཛིན་པའི་དོན་གྱི་རྣམ་པར་རྟོག་པ་དག་མ་སྤངས་པ་དང་རང་སངས་རྒྱས་
ཀྱི་ཐེག་པས་བསྡུས་པའི་བརྟེན་པའི་ཆོས་ཀྱི་གཞི་དམིགས་པ་ཆོས་ཉིད་རིགས་ལ་བརྟེན་
པའི་ཁྱད་པར་གྱིས་ཁྱད་པར་དུ་འཕགས་པ་དང་ལྡན་པའི་ཆོས་རྟོགས་པར་ཤེས་པར་བྱ་
བ་ཡིན་པའི་ཕྱིར། གསུམ་པ་དེའི་རྒྱུ་ངེས་འབྱེད་ཆ་མཐུན་འཆད་པ་ལ། མཚམས་
སྦྱར༑ རྩ་བ། འགྲེལ་པའོ། དང་པོ་ནི། རྒྱུ་ངེས་པར་འབྱེད་པའི་ཆ་དང་མཐུན་པ་
ཐོབ་ན་ཇི་སྐད་བཤད་པའི་རང་སངས་རྒྱས་ཀྱི་ལམ་ཤེས་པའི་ལམ་ཤེས་སྐྱེ་བས་ངེས་
པར་འབྱེད་པའི་ཆ་དང་མཐུན་པ་དེ་འཆད། གཉིས་པ་ནི། །
བཏགས་པའི་ཆོས་ཉིད་མི་འགལ་བར། །སྟོན་པའི་རྣམ་པ་དྲོར་གྱུར་པ། །



130
ཕར་ཕྱིན་རྩ་ཊིཀ
རྩེ་མོར་གྱུར་པ་གཟུགས་ལ་སོགས། །འགྲིབ་པ་མེད་ལ་སོགས་པས་ཕྱེ། ། །
ནང་སྟོང་ཉིད་ལ་སོགས་པ་ཡིས། །གཟུགས་སོགས་མི་འཛིན་ཕྱིར་བཟོད་པ། །
གཟུགས་སོགས་སྐྱེ་བ་མེད་སོགས་ཀྱི། །རྣམ་པ་ཅན་ནི་ཆོས་ཀྱི་མཆོག །
རང་རྒྱལ་གྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་དེ་ལ་བཞི་ཡོད་དེ།
གཟུགས་ལ་སོགས་པ་ལ་དོན་དམ་པར་མེད་ཅིང་ཐ་སྙད་དུ་བརྡར་བཏགས་པའི་ཆོས་ཉིད་
དང་མི་འགལ་བར་སྟོན་པའི་རྣམ་པ་ཅན་གྱི་དྲོ་བར་གྱུར་པ་དང་། གཟུགས་ལ་སོགས་
པ་དོན་དམ་པར་འགྲིབ་པ་མེད་པ་ལ་སོགས་པ་རྟོགས་པས་ཕྱེ་བ་རྩེ་མོར་གྱུར་པ་དང་།
ནང་སྟོང་པ་ཉིད་ལ་སོགས་པ་རྟོགས་པ་ཡིས་གཟུགས་སོགས་དོན་དམ་པར་མི་འཛིན་པར་
རྟོགས་པའི་ཕྱིར་བཟོད་པ་དང་། གཟུགས་སོགས་དོན་དམ་པར་སྐྱེ་བ་མེད་པ་སོགས་
ཀྱིརྣམ་པ་ཅན་ནི་ཆོས་ཀྱི་མཆོག་རྣམས་ཡོད་པའི་ཕྱིར། འགྲེལ་པས་སྦྱོར་ལམ་སྔ་མ་
དང་འདྲ་བར་སྟོང་ཉིད་རྟོགས་པའི་རྣམ་པ་ཅན་ལ་བཤད་པ་ལྟར་འདིར་བཀོད་པ་ཡིན་
ལ༑ ཊཱིཀྐར་གཟུང་འཛིན་རྫས་གཞན་གྱིས་སྟོང་པར་རྟོགས་པའི་སྦྱོར་ལམ་བཞི་ལ་
གསུངས་ཏེ། སྦྱོར་དུ་རུང་ཙམ་སྣང་བ་ལ་དགོངས་པའོ། །
གསུམ་པ་ནི། རང་རྒྱལ་གྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་
དེ་ལ་བཞི་ཡོད་དེ། གཟུགས་ལ་སོགས་པ་དོན་དམ་པར་མེད་ཅིང་། ཐ་སྙད་དུ་ཆོས་
ཀྱི་བརྡའ་ལས་བྱུང་བའི་བརྟགས་པའི་ཆོས་ཉིད་དང་མི་འགལ་བར་སྟོན་པའི་དྲོད་དང་།
གཟུགས་ལ་སོགས་པ་ལ་དོན་དམ་པར་འགྲིབ་པ་དང་འཕེལ་བ་མེད་པ་ལ་སོགས་པའི་
དོན་དུ་སློབ་པའི་རྩེ་མོ་དང་། དོན་དམ་པར་ངོ་བོ་ཉིད་ཀྱིས་སྟོང་པ་ཉིད་ཀྱི་ཕྱིར་གཟུགས་
ལ་སོགས་པ་ལ་ནང་དང་ཕྱི་ལ་སོགས་པ་སྟོང་པ་ཉིད་དུ་རྟོགས་པའི་ཤེས་རབ་ཀྱིས་ཟིན་



=
-
---
-
-
131
སྐབས་གཉིས་པ།
པ་ཉིད་ཀྱིས་ཡོངས་སུ་མི་འཛིན་པའི་བཟོད་པ་དང་། གཟུགས་ལ་སོགས་པ་ལ་དོན་དམ་
པར་སྐྱེ་བ་དང་འགག་པ་ལ་སོགས་པ་མེད་པར་རྟོགས་པའི་ཆོས་མཆོག་རྣམས་ཡོད་པའི་
ཕྱིར༑ ཞེས་བྱ་བའི་རྣམ་པ་རྣམས་ཀྱིས་གོ་རིམས་བཞིན་དུ་བདེན་པ་བཞིའི་དམིགས་
པ་ལ་དམིགས་ནས་སྒོམ་པས་ངེས་པར་འབྱེད་པའི་ཆ་དང་མཐུན་པ་སྐྱེ་བ་ཡིན་ཏེ། སྒྲུབ་
ཟིན་པ་དེའི་ཕྱིར། རྩ་འགྲེལ་འདི་དག་གི་སྐབས་སུ་སྟོང་ཉིད་ཀྱི་རྣམ་པ་ཅན་གྱི་སྦྱོར་
ལམ་བཞི་དངོས་སུ་བསྟན་པ་ལ་དགོས་པ་ཡོད་དེ། འདི་དག་གི་ཤུགས་བསྟན་བསྟན་
བྱའི་གཙོ་བོར་གྱུར་པའི་གཟུང་འཛིན་རྫས་གཞན་གྱིས་སྟོང་པར་རྟོགས་པའི་སྦྱོར་ལམ་
བཞི་སྟོང་ཉིད་རྟོགས་པའི་ཤེས་རབ་ཀྱིས་ཟིན་ནས་བསྒོམ་པར་ཤེས་པའི་ཆེད་ཡིན་པའི་
ཕྱིར༔
གསུམ་པ་བྱང་ཆུབ་སེམས་དཔའི་ལམ་ཤེས་པའི་ལམ་ཤེས་བཤད་པ་ལ། སྤྱིའི་
མཚམས་སྦྱར་བ། སོ་སོའི་ངོ་བོ་བཤད་པའོ། །དང་པོ་ནི། རང་སངས་རྒྱས་ཀྱི་ལམ་
ཤེས་པའི་ལམ་ཤེས་ཀྱི་མཇུག་ཐོགས་སུ་བྱང་ཆུབ་སེམས་དཔའི་ལམ་ཤེས་པའི་ལམ་ཤེས་
དེ་འཆད། གཉིས་པ་ལ་གཉིས། མཐོང་ལམ། སྒོམ་ལམ་མོ། །དང་པོ་ལ་སྐད་ཅིག་
མ་མདོར་བསྟན། རྣམ་པ་བསྒོམ་ཚུལ་རྒྱས་པར་བཤད། རྣམ་པ་མ་བསྟན་པར་འདོད་
པ་དགག་པའོ། །དང་པོ་ལ་རྩ་བ། འགྲེལ་པའོ། །དང་པོ་ནི།
བདེན་དང་བདེན་ལ་བཟོད་པ་དང་། །ཤེས་པའི་སྐད་ཅིག་རྣམ་བཞི་ཡིས། །
ལམ་ཤེས་ཉིད་ལ་མཐོང་བའི་ལམ། །ཕན་ཡོན་བཅས་པ་འདི་བཤད་དོ། །
ལམ་ཤེས་པ་ཉིད་འཆད་པའི་སྐབས་ལ། ཐེག་ཆེན་མཐོང་ལམ་པའི་ལམ་ཕན་ཡོད་ཆེན་
པོ་དང་བཅས་པ་འདི་བཤད་དེ། སྡུག་ཀུན་གྱི་བདེན་པ་དང་འགོག་ལམ་གྱི་བདེན་པ་



132
ཕར་ཕྱིན་རྩ་ཊིཀ
ལ་བཟོད་པ་དང་ཤེས་པ་སྐད་ཅིག་མ་རྣམ་པ་བཞིའི་སྒོ་ནས་བཤད་པའི་ཕྱིར། གཉིས་
པ་ནི། ལམ་ཤེས་པ་ཉིད་འཆད་པའི་སྐབས་སུ་བྱང་ཆུབ་སེམས་དཔས་ཚེ་འདི་དང་ཚེ་
རབས་གཞན་པའི་ཡོན་ཏན་དག་དང་ལྡན་པ་སྟོང་ཉིད་བསྒོམ་པར་བྱ་བ་ནི་ཐེག་ཆེན་
མཐོང་བའི་ལམ་ཕན་ཡོན་ཆེན་པོ་ཞེས་བརྗོད་དེ། ཆོས་ཤེས་པའི་བཟོད་པ་དང་ཆོས་
ཤེས་པ་དང་། རྗེས་སུ་ཤེས་པའི་བཟོད་པ་དང་། རྗེས་སུ་ཤེས་པ་ཞེས་བྱ་བའི་བཟོད་
པ་དང་། ཤེས་བཟོད་སྐད་ཅིག་མ་རིགས་བཞི་པོ་སོ་སོར་སྡུག་བསྔལ་ལ་སོགས་པ་བདེན་
པ་བཞིའི་ཆོས་ཉིད་དང་ཡུལ་ཡུལ་ཅན་དུ་འབྲེལ་བ་དག་དང་ལྡན་པའི་ཕྱིར།
གཉིས་པ་ལ་མཚམས་སྦྱར། རྩ་བ། འགྲེལ་པའོ། །དང་པོ་ནི། མཐོང་ལམ་
གྱི་རྣམ་པ་ཇི་ལྟ་བུར་བསྒོམ་པར་བྱ་ཞེ་ན། གཉིས་པ་ནི། །
དེ་བཞིན་ཉིད་དང་སངས་རྒྱས་དག །ཕན་ཚུན་བརྟེན་པ་རྟེན་མེད་ཕྱིར། །
རྣམ་གྲངས་ཁས་མི་ལེན་པ་དང། །ཆེན་པོ་ཚད་མ་མེད་བཅས་དང་། །
ཚད་མེད་པ་དང་མཐའ་མེད་དང། །དེར་གནས་གཟུགས་ལ་སོགས་པ་ལ། །
སངས་རྒྱས་ཉིད་དུ་ངེས་འཛིན་དང་། །བླང་མེད་དོར་བ་མེད་སོགས་དང་། །
བྱམས་ལ་སོགས་དང་སྟོང་ཉིད་དང་། །སངས་རྒྱས་ཉིད་ནི་འཐོབ་པ་དང་། །
རྣམ་པར་བྱང་ཀུན་ཡོངས་བསྡུས་དང་། །ཉམ་ང་བ་དང་ནད་ཀུན་སེལ།།
མྱ་ངན་འདས་འཛིན་ཞི་ཉིད་དང་། །སངས་རྒྱས་རྣམས་ཀྱིས་སྲུང་ལ་སོགས། །
སྲོག་མི་གཅོད་པ་ལ་སོགས་པ། །རྣམ་པ་ཀུན་མཁྱེན་ཚུལ་ལ་ནི།།
བདག་ཉིད་གནས་ཏེ་སེམས་ཅན་དག །འགོད་དང་སྦྱིན་པ་ལ་སོགས་པ། །
རྫོགས་པའི་བྱང་ཆུབ་ཏུ་བསྔོ་བ། །ལམ་ཤེས་ཉིད་ཀྱི་སྐད་ཅིག་མ། །



133
སྐབས་གཉིས་པ།
ལམ་ཤེས་དེ་ཉིད་ཀྱིས་བསྡུས་པ་མཐོང་བའི་ལམ་སྐད་ཅིག་མ་ཆོས་ཅན། བཅུ་དྲུག་
ཏུ་ཡོད་དེ། བར་ཆད་མེད་ལམ་གྱིས་བསྡུས་པའི་བཟོད་པ་བརྒྱད་དང་། རྣམ་གྲོལ་
ལམ་གྱིས་བསྡུས་པའི་ཤེས་པ་བརྒྱད་ཡོད་པའི་ཕྱིར། དེ་རྣམས་གཞུང་གིས་བསྟན་ཚུལ་
ཡོད་དེ། དེ་བཞིན་ཉིད་དང་། ཞེས་པ་ནས། ཚད་མེད་དང་ཞེས་པའི་བར་གྱིས། སྡུག་
བདེན་གྱི་ཆོས་ཉིད་ཀྱི་ཡུལ་ཅན་ཤེས་བཟོད་སྐད་ཅིག་མ་བཞི་བསྟན། མཉམ་མེད་དང་
ཞེས་པ་ནས། བྱམས་ལ་སོགས་དང་ཞེས་པའི་བར་གྱིས་ཀུན་འབྱུང་གི་ཆོས་ཉིད་ཀྱི་
ཡུལ་ཅན་ཤེས་བཟོད་སྐད་ཅིག་མ་བཞི་བསྟན། སྟོང་ཉིད་དང་། ཞེས་པ་ནས། ནད་
ཀུན་སེལ་ཞེས་པའི་བར་གྱིས། འགོག་པའི་ཆོས་ཉིད་ཀྱི་ཡུལ་ཅན་ཤེས་བཟོད་སྐད་ཅིག་
མ་བཞི་བསྟན། མྱ་ངན་འདས་འཛིན་ཞེས་པ་ནས། བསྔོ་བ་ཞེས་པའི་བར་གྱིས་ལམ་
གྱི་ཆོས་ཉིད་ཀྱི་ཡུལ་ཅན་ཤེས་བཟོད་སྐད་ཅིག་མ་བཞི་བསྟན་པའི་ཕྱིར།
གསུམ་པ་འགྲེལ་པ་ལ། རྒྱས་པར་བཤད་པ་དང་། དོན་བསྡུ་བའོ། །དང་པོ་ལ་
བཞིའི་དང་པོ་སྡུག་བསྔལ་གྱི་རྣམ་པ་ནི། དོན་དམ་པའི་ཚུལ་ཉིད་ཀྱིས་བདེན་པས་སྟོང་
པའི་དེ་བཞིན་ཉིད་སངས་རྒྱས་ཏེ། དེ་མངོན་སུམ་དུ་རྟོགས་པའི་ཡེ་ཤེས་དེ་དག་ཆོས་
ཅན༑ དོན་དམ་པར་དེ་དག་ཕན་ཚུལ་རྣམ་གྲངས་ཀྱི་གནས་པར་ཁས་མི་ལེན་ཏེ། དོན་
དམ་པར་རྟེན་དང་བརྟེན་པའི་དངོས་པོ་མེད་པས་དེའི་ཕྱིར། དེ་ལྟར་རྟོགས་པའི་མཐོང་
ལམ་སྡུག་བསྔལ་ལ་ཆོས་བཟོད་ཀྱི་ཡེ་ཤེས་ཆོས་ཅན། སྡུག་བསྔལ་ཆོས་བཟོད་ཀྱི་རྣམ་
པ་ཡིན་ཏེ། དེའི་ངོས་སྐལ་གྱི་སྤང་བྱའི་ས་བོན་གྱི་དངོས་གཉེན་བྱེད་པའི་ཆོས་བཟོད་
ཀྱི་ཡེ་ཤེས་ཡིན་པའི་ཕྱིར། དེ་བཞིན་ད་ལྷག་མ་རྣམས་ལའང་སྦྱར་རོ། །གཟུགས་ལ་
སོགས་པ་བདེན་པས་སྟོང་པ་ཆོས་ཀྱི་དབྱིངས་ཀྱི་ངོ་བོ་ཉིད་ཀྱིས་དེའི་ཡུལ་ཅན་ཤེར་ཕྱིན་



_134
ཕར་ཕྱིན་རྩ་ཊིཀ
ཡང་ཆེན་པོ་ཉིད་དུ་རྟོགས་པའི་ཕན་ཡོན་དང་ལྡན་པའི་སྡུག་བསྔལ་ལ་ཆོས་ཤེས་ཀྱི་ཡེ་
ཤེས་ནི། སྡུག་བསྔལ་ཆོས་ཤེས་ཀྱི་རྣམ་པ་ཡིན་ནོ། །དེ་བཞིན་དུ་གཟུགས་སོགས་དེ་
དག་དོན་དམ་པར་འཇལ་བྱེད་ཀྱི་ཚད་མ་མེད་པ་ཉིད་དུ་རྟོགས་པའི་སྡུག་བསྔལ་རྗེས་
བཟོད་ཀྱི་ཡེ་ཤེས་ནི་སྡུག་བསྔལ་རྗེས་བཟོད་ཀྱི་རྣམ་པ་ཡིན་ནོ། །སྔ་མ་བཞིན་དུ་ནམ་
མཁའ་ཚད་མེད་པ་ཉིད་ཀྱིས་གཟུགས་སོགས་དེ་དག་དོན་དམ་པར་ཚད་མེད་པ་ཞེས་པ་
རྟོགས་པའི་སྡུག་བསྔལ་ལ་རྗེས་ཤེས་ཀྱི་ཡེ་ཤེས་ནི། སྡུག་བསྔལ་ལ་རྗེས་ཤེས་ཀྱི་རྣམ་
པ་ཡིན་ནོ། །དེ་ལྟ་བུ་བཞི་ནི་སྡུག་བསྔལ་གྱི་བདེན་པའི་རྣམ་པ་ལ་དམིགས་པ་དག་ཡིན་
ནོ༑ ༑
གཉིས་པ་ཀུན་འབྱུང་གིས་རྣམ་པ་ནི། གཟུགས་ལ་སོགས་པ་ལ་དོན་དམ་པར་
ངོ་བོ་ཉིད་མེད་པ་ཉིད་ཀྱིས་རྟག་པ་དང་ཆད་པའི་མཐའ་ཉིད་ལ་སོགས་པ་མེད་པར་རྟོགས་
པའི་ཕན་ཡོན་དང་ལྡན་པའི་ཀུན་འབྱུང་ལ་ཆོས་བཟོད་ཀྱི་ཡེ་ཤེས་ནི་ཀུན་འབྱུང་ལ་ཆོས་
བཟོད་ཀྱི་རྣམ་པ་ཡིན་ནོ། །ཀུན་འབྱུང་ཆོས་ཤེས་ཀྱི་ཤེས་རབ་ཀྱི་ཕ་རོལ་དུ་ཕྱིན་པ་
ལ་གནས་པ་ནི་བདེན་པས་སྟོང་བའི་ཆོས་ཀྱི་དབྱིངས་ཀྱི་ངོ་བོ་ཉིད་ཀྱིས་གཟུགས་ལ་སོགས་
པ་ལ་དེ་བཞིན་གཤེགས་པ་ཉིད་ཀྱི་རང་བཞིན་བདེན་སྟོང་དུ་ངེས་པར་འཛིན་པའི་ཕན་
ཡོན་དང་ལྡན་པའི་ཀུན་འབྱུང་ལ་ཆོས་ཤེས་ཀྱི་ཡེ་ཤེས་ནི་ཀུན་འབྱུང་ལ་ཆོས་ཤེས་ཀྱི་
རྣམ་པ་ཡིན་ནོ། །དེ་བཞིན་དུ་ཀུན་འབྱུང་ཆོས་ཤེསཀྱི་རྒྱུན་དེ་ལ་གནས་པ་ནི་ཆོས་ཐམས་
ཅད་ལ་དོན་དམ་པར་བླང་བ་དང་དོར་བ་མེད་པར་སྒོམ་པ་ལ་སོགས་པའི་ཕན་ཡོན་དང་
ལྡན་པའི་ཀུན་འབྱུང་ལ་རྗེས་བཟོད་ཀྱི་ཡེ་ཤེས་ནི་ཀུན་འབྱུང་ལ་རྗེས་བཟོད་ཀྱི་རྣམ་པ་
ཡིན་ནོ། །དོན་དམ་པར་ངོ་བོ་ཉིད་མེད་པར་མོས་པ་སྔོན་དུ་འགྲོ་བའི་ཚད་མེད་པ་བཞི་



135
སྐབས་གཉིས་པ།
སྒོམ་པར་བྱའོ་ཞེས་བྱ་བའི་ཕན་ཡོད་དང་ལྡན་པའི་ཀུན་འབྱུང་ལ་རྗེས་ཤེས་ཀྱི་ཡེ་ཤེས་
ནི་ཀུན་འབྱུང་ལ་རྗེས་ཤེས་ཀྱི་རྣམ་པ་ཡིན་ནོ། །དེ་ལྟ་བུ་བཞི་ནི་ཀུན་འབྱུང་བའི་བདེན་
པའི་རྣམ་པ་ལ་དམིགས་པ་དག་ཡིན་ནོ། ། །
གསུམ་པ་འགོག་པའི་རྣམ་པ་ནི། གཟུགས་ལ་སོགས་པའི་ངོ་བོ་གཉུག་མ་སྟེ།
དང་པོ་ནས་དོན་དམ་པར་རང་བཞིན་གྱིས་གྲུབ་པ་ཁོ་ནས་སྟོང་པ་ཉིད་དུ་རྟོགས་པའི་
འགོག་པ་ལ་ཆོས་བཟོད་ཀྱི་ཡེ་ཤེས་ནི་འགོག་པ་ལ་ཆོས་བཟོད་ཀྱི་རྣམ་པ་ཡིན་ནོ། །ཆོས་
ཀྱི་དབྱིངས་དང་མཉམ་པའི་དགེ་བའི་རྩ་བ་རྣམས་ཀྱི་འབྲས་བུ་དེ་བཞིན་གཤེགས་པ་ཉིད་
འཐོབ་པའི་ཕན་ཡོན་ཅན་གྱི་འགོག་པ་ཆོས་ཤེས་ཀྱི་ཡེ་ཤེས་ནི་འགོག་པ་ཆོས་ཤེས་ཀྱི་
རྣམ་པ་ཡིན་ནོ། །འགོག་པ་རྗེས་བཟོད་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པར་གཉེན་པོ་
རྣམ་བྱང་གི་རིགས་རྣམས་རྣམ་པ་ཐམས་ཅད་དུ་བསྡུས་པའི་ཕན་ཡོན་དང་ལྡན་པའི་
འགོག་པ་རྗེས་བཟོད་ཀྱི་ཡེ་ཤེས་ནི་འགོག་པ་རྗེས་བཟོད་ཀྱི་རྣམ་པ་ཡིན་ནོ། །འགོག་
པ་རྗེས་ཤེས་དེ་ཉིད་ཀྱིས་ཕྱི་དང་ནང་གི་འཚེ་བ་རབ་ཏུ་ཞི་བའི་ཕན་ཡོན་དང་ལྡན་པའི་
འགོག་པ་རྗེས་ཤེས་ཀྱི་རྣམ་པ་ཡིན་ནོ་ཞེས་བྱ་བ་དེ་ལྟ་བུ་བཞི་ནི་འགོག་པའི་བདེན་པའི་
རྣམ་པ་ལ་དམིགས་པ་དག་ཡིན་ནོ། །
བཞི་པ་ལམ་བདེན་གྱི་རྣམ་པ་ནི། དོན་དམ་པར་ངོ་བོ་ཉིད་མེད་པ་སྒོམ་པ་ཁོ་
ནས་གཟུགས་ལ་སོགས་པ་དང་མྱ་ངན་ལས་འདས་པ་ལ་བདེན་པར་མངོན་པར་ཞེན་པ་
ཞི་བའི་ལམ་ལ་ཆོས་བཟོད་ཀྱི་ཡེ་ཤེས་ནི་ལམ་ལ་ཆོས་བཟོད་ཀྱི་རྣམ་པ་ཡིན་ནོ། །ལམ་
ལ་ཆོས་ཤེས་ཀྱི་ཡེ་ཤེས་ཤེས་རབ་དང་ཐབས་ལ་མཁས་པ་ལ་ཞུགས་པ་ལ་སངས་རྒྱས་
རྣམས་ཀྱིས་ལྷས་བྱས་པའི་གནོད་པ་ལས་བསྲུང་བ་དང་། འབྱུང་འགྱུར་གྱི་གནོད་པ་



136
ཕར་ཕྱིན་རྩ་ཊིཀ།
ལས་སྐྱབ་པ་དང་། ནང་གི་གནོད་པ་ལས་སྦ་བ་དག་མཛད་པའི་ཕན་ཡོད་དང་ལྡན་
པའི་ལམ་ལ་ཆོས་ཤེས་ཀྱི་ཡེ་ཤེས་ནི་ལམ་ཆོས་ཤེས་ཀྱི་རྣམ་པ་ཡིན་ནོ། །སངས་རྒྱས་
ཉིད་མངོན་པར་འདོད་པས་བདག་ཉིད་སྲོག་གཅོད་པ་སྤོང་བ་ལ་སོགས་པ་རྣམ་པ་ཐམས་
ཅད་མཁྱེན་པ་ཉིད་ཀྱི་རྒྱུ་ལ་གནས་ནས། དེ་ཉིད་གཞན་དག་འགོད་པའི་ཕན་ཡོན་དང་
ལྡན་པའི་ལམ་ལ་རྗེས་བཟོད་ཀྱི་ཡེ་ཤེས་ནི་ལམ་ལ་རྗེས་བཟོད་ཀྱི་རྣམ་པ་ཡིན་ནོ། །སྦྱིན་
པ་ལ་སོགས་པའི་དགེ་རྩ་མི་ཟད་པར་བྱེད་འདོད་པས་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་བསྔོ་བར་བྱ་བའི་ཕན་ཡོན་དང་ལྡན་པའི་ལམ་ལ་རྗེས་ཤེས་ཀྱི་ཡེ་ཤེས་
ཆོས་ཅན། ལམ་རྗེས་ཤེས་ཀྱི་རྣམ་པ་ཡིན་ཏེ། ལམ་མཐོང་སྤངས་ཀྱི་ས་བོན་ལས་
དངོས་སུ་གྲོལ་བའི་རྣམ་གྲོལ་ལམ་གྱི་ངོ་བོར་གྱུར་པའི་ལམ་ལ་རྗེས་ཤེས་ཀྱི་ཡེ་ཤེས་ཡིན་
པའི་ཕྱིར། ཞེས་བྱ་བ་དེ་ལྟ་བུ་བཞི་ནི་ལམ་གྱི་བདེན་པའི་རྣམ་པ་ལ་དམིགས་པ་དག་
ཡིན་ནོ། །གཉིས་པ་དོན་བསྡུ་བ་ནི། དེ་ལྟ་བུ་བཅུ་དྲུག་པོ་ནི་ལམ་ཤེས་པ་ཉིད་ཀྱིས་
བསྡུས་པའི་མཐོང་བའི་ལམ་སྐད་ཅིག་མ་གཅིག་དག་ཡིན་ཏེ། སྒྲུབ་ཟིན་པ་དེའི་ཕྱིར།
གསུམ་པ་རྣམ་པ་མ་བསྟན་པར་འདོད་པ་དགག་པ་ལ། འདོད་པ་བརྗོད་པ་དང་།
དེ་དགག་པ་གཉིས། དང་པོ་ནི། རྒྱན་གྱི་འགྲེལ་བྱེད་ཁ་ཅིག་ནི་འདིར་མཐོང་ལམ་
མདོར་བསྟན་གྱི་ཚིག་ལེའུར་བྱས་པའི་དོན་ཉེ་བར་མཚོན་པ་ལྷུར་ལེན་པའི་རྒྱས་བཤད་
ཀྱི་གཞུང་གིས་མཐོང་ལམ་གྱི་རྣམ་པའི་དོན་དངོས་སུ་མ་བཤད་པར་མཐོང་བའི་ལམ་
གྱི་སྐད་ཅིག་མ་བཅུ་དྲུག་གི་ངོ་བོ་དང་རྗེས་ཀྱི་ཕན་ཡོན་ཙམ་ཞིག་ཉེ་བར་མཚོན་པ་ཉི་
ཚེ་མཛད་པར་ཟད་དེ། དེར་མ་ཟད་སྔར་བཤད་པ་དང་མ་བཤད་པའི་ངེས་པར་འབྱེད་
པའི་ཆ་དང་མཐུན་པ་ལ་སོགས་པའི་དོན་གྱི་ཚིག་ལེའུར་བྱས་པ་རྣམས་སུའང་རྣམ་པ་



137
སྐབས་གཉིས་པ།
མ་བསྟན་ཞིང་རྣམ་པ་རྣམས་ནི་རྣམ་པ་བརྒྱ་བདུན་ཅུ་རྩ་གསུམ་སྟོན་པའི་སྐབས་གཞན་
འགའ་ཞིག་ཏུ་བལྟ་བར་བྱའོ་ཞེས་ཟེར་རོ།། གཉིས་པ་ནི། སློབ་དཔོན་དེ་དང་མཐུན་
པ་གཞན་དག་ན་རེ་དེ་བཞིན་ཉིད་དང་སངས་རྒྱས་དག་ཅེས་སོགས་ཀྱི་གཞུང་དེ་དག་
གིས་ནི་ཆོས་ཅན། མངོན་པར་རྟོགས་པའི་རིམ་པ་ཅུང་ཟད་ཀྱང་དངོས་སུ་མ་བསྟན་
པར་ཐལ། མངོན་རྟོགས་ཀྱི་འཛིན་སྟངས་ཀྱི་རྣམ་པ་ཇི་ལྟར་སྒོམ་པའི་རིམ་པ་ལ་སོགས་
པ་དངོས་སུ་མ་བསྟན་པའི་ཕྱིར། ཉེས་པ་གཞན་ཡང་དམིགས་པ་དང་ནི་རྣམ་པ་དང་
ཞེས་བྱ་བ་ལ་སོགས་པའི་ཚིགས་སུ་བཅད་པའི་དོན་ཡང་ཇི་ལྟར་དྲངས་ཏེ། དྲངས་པ་
མི་འཐད་པར་ཐལ། སྐབས་དང་པོའི་སྦྱོར་ལམ་སྟོན་པའི་གཞུང་གིས་སྦྱོར་ལམ་གྱི་
རྣམ་པ་མ་བསྟན་པའི་ཕྱིར་ཞེས་ཟེར་རོ། །
གཉིས་པ་སྒོམ་ལམ་ལ་སྤྱིའི་མཚམས་སྦྱར་བ་དང་། སོ་སོའི་དོན་བཤད་པའོ།།
དང་པོ་ནི། ཐེག་ཆེན་མཐོང་བའི་ལམ་གྱི་འཇུག་ཐོགས་སུ་སྒོམ་པའི་ལམ་བརྗོད་པར་
བྱ་བ་ཡིན་པ་ལས་ཞེས་སོ། །གཉིས་པ་ལ། སྒོམ་ལམ་གྱི་བྱེད་པ་དང༌། བྱེད་པ་ཅན་
གྱི་སྒོམ་ལམ་མོ། དང་པོ་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི།
རེ་ཞིག་སྒོམ་ལམ་དེའི་བྱེད་པ་འཆད་པའི་རྒྱུ་མཚན་ཡོད་དེ། བརྗོད་པར་བྱ་བ་ཉུང་
བ་ཉིད་དང་། གདུལ་བྱ་འབྲས་བུ་ལ་གཞོལ་བ་ཉིད་དུ་དེའི་རྒྱུ་ལ་ཞུགས་པའི་ཆེད་དུ་
ཡིན་པའི་ཕྱིར། གཉིས་པ་ནི། །
ཀུན་ནས་ཞི་དང་ཐམས་ཅད་ལ། །འདུད་དང་ཉོན་མོངས་ལས་རྒྱལ་དང་། །
གནོད་པས་བརྫི་བ་མེད་ཉིད་དང་། །བྱང་ཆུབ་དང་ནི་རྟེན་མཆོད་ཉིད། །
ཐེག་ཆེན་སྒོམ་ལམ་གྱི་བྱེད་པ་དྲུག་ཡོད་དེ། སེམས་ཀུན་ནས་ཞི་བ་ཉིད་དང་། མཁན་



138
ཕར་ཕྱིན་རྩ་ཊིཀ
པོ་སོགས་གོང་མ་ཐམས་ཅད་ལ་འདུད་པ་དང་། ཉོན་མོངས་པ་ལས་རྒྱལ་བ་དང་། གཞན་
གྱིས་གནོད་པས་བརྫི་བ་མེད་པ་ཉིད་དེ། སྐྱེས་བུའི་བྱེད་པའི་འབྲས་བུ་བཞི་དང་། བྱང་
ཆུབ་སྒྲུབ་པར་བྱེད་པ་རྒྱུ་མཐུན་གྱི་འབྲས་བུ་དང་བདག་པོའི་འབྲས་བུ་རྟེན་གྱི་ཡུལ་མཆོད་
པ་ཉིད་རྣམས་སུ་ཡོད་པའི་ཕྱིར། གསུམ་པ་ནི། ཐེག་ཆེན་སྒོམ་ལམ་གྱི་བྱེད་པ་རྣམ་
པ་དྲུག་ཡོད་དེ། རྣམ་པ་ཐམས་ཅད་དུ་ལམ་གོང་མ་བསྐྱེད་པ་ལ་སེམས་ལ་རང་དབང་
ཉིད་དུ་བྱེད་པ་དང་། ང་རྒྱལ་བཅོམ་པས་དགེ་བའི་བཤེས་གཉེན་ལ་སོགས་པ་སྐྱེ་བོ་
ཐམས་ཅད་ལ་འདུད་པ་དང་། ཉོན་མོངས་པའི་དབང་དུ་མི་འགྱུར་བས་འདོད་ཆགས་
ལ་སོགས་པ་ཕར་ཟིལ་གྱིས་གནོན་པ་དང་། ཕ་རོལ་གྱིས་བྱས་པའི་བྱད་ལ་སོགས་པའི་
གནོད་པ་རྗེས་སུ་སྒྲུབ་པའི་ཡུལ་མ་ཡིན་པ་ཉིད་དང་། རང་སྟོབས་ཀྱིས་ཡང་དག་པར་
རྫོགས་པའི་བྱང་ཆུབ་སྒྲུབ་པར་བྱེད་པ་དང་། སྒོམ་ལམ་སྒོམ་པ་པོའི་གང་ཟག་གང་
ན་བཞུགས་པའི་རྟེན་གྱི་ཡུལ་མཆོད་པར་བྱ་བ་ཉིད་དུ་བྱེད་པ་རྣམས་སུ་ཡོད་པའི་ཕྱིར།
གཉིས་པ་བྱེད་པ་ཅན་གྱི་སྒོམ་ལམ་ལ། དབྱེ་བ་བསྟན་ཏེ་མཚམས་སྦྱར་བ། སོ་སོའི་
ངོ་བོའོ། །
དང་པོ་ནི། ཐེག་ཆེན་སྒོམ་ལམ་གྱི་བྱེད་པའི་འོག་ཏུ་ཐེག་ཆེན་སྒོམ་པའི་ལམ་
སྟེ༔ དེ་ཡང་རྣམ་པ་གཉིས་སུ་ཡོད་དེ། ཟག་པ་དང་བཅས་པའི་ཐེག་ཆེན་སྒོམ་ལམ་
དང་༑ ཟག་པ་མེད་པའི་ཐེག་ཆེན་སྒོམ་ལམ་གྱི་བྱེ་བྲག་གིས་རྣམ་པ་གཉིས་སུ་ཡོད་
པའི་ཕྱིར། གཉིས་པ་ལ། ཟག་བཅས་སྒོམ་ལམ། ཟག་མེད་སྒོམ་ལམ་མོ། །དང་པོ་
ལ་དབྱེ་བས་མཚམས་སྦྱར། སོ་སོའི་དོན་བཤད། དོན་བསྡུ་བའོ། །དང་པོ་ནི། སྒོམ་
ལམ་གཉིས་ཡོད་པ་དེའི་ཕྱིར། སྒོམ་པའི་ལམ་ཟག་པ་དང་བཅས་པ་ལ་གསུམཡོད་དེ།



139
སྐབས་གཉིས་པ།
མོས་པ་དང་། བསྔོ་བ་དང་། རྗེས་སུ་ཡིད་རངས་ཡིད་ལ་བྱེད་པའི་སྒོམ་ལམ་ཞེས་
བྱ་བ་རྣམས་ཡོད་པའི་ཕྱིར། གཉིས་པ་ལ། མོས་པ་སྒོམ་ལས། བསྔོ་བ་སྒོམ་ལམ།
རྗེས་སུ་ཡི་རངས་སྒོམ་ལམ་མོ།། དང་པོ་ལ། དངོས་དང་ཕན་ཡོན་གཉིས།
དང་པོ་ལ་མཚམས་སྦྱར། རྩ་བ། འགྲེལ་པའོ། །དང་པོ་ནི། སྒོམ་ལམ་
གསུམ་པོ་རྣམས་ཀྱི་ནང་ནས་སྒོམ་པའི་ལམ་དང་པོ་མོས་པ་ཡིད་ལ་བྱེད་པ་ཞེས་བྱ་བ་
དེ་འཆད། སྒོམ་ལམ་གསུམ་པོ་འདི་དག་ཟག་བཅས་སུ་བཞག་པ་ནི། སྒྲ་དོན་འདྲེས་
རུང་དུ་འཛིན་པའི་རྟོག་པ་དང་བཅས་པ་ལ་ཟག་བཅས་སུ་བཞག་པ་ཡིན་ཀྱི། སྤང་བྱས་
བསྡུས་པའི་ཟག་བཅས་ནི་མ་ཡིན་ནོ། །མངོན་པ་ཀུན་བཏུས་སུ་ཟག་བཅས་ལ་སྤང་
བྱས་ཁྱབ་པར་བཤད་པ་ཤེས་བྱེད་དུ་བྱེད་པ་ནི་མི་འཐད་དེ། དེ་ནི་ཉོན་མོངས་པའི་
ཟག་བཅས་ལ་སྤང་བྱས་ཁྱབ་པའི་དབང་དུ་མཛད་པའི་ཕྱིར། ས་བརྒྱད་པ་ཡན་ཆད་
དུ་རྟོག་པ་མེད་དོ་སྙམ་ན། དེ་ཡན་ཆད་དུ་གཞལ་བྱ་ལྐོག་གྱུར་ཡུལ་དུ་བྱེད་པ་མེད་
པར་འགྱུར་རོ། །གཉིས་པ་རྩ་བ་ནི། །
མོས་པ་རང་གི་དོན་དང་ནི། །རང་གཞན་དོན་དང་གཞན་དོན་དང་། །
རྣམ་གསུམ་ཤེས་བྱ་དེ་ཡང་ནི། །ཆུང་དང་འབྲིང་དང་ཆེན་པོ་སྟེ། །
སོ་སོར་རྣམ་པ་གསུམ་དུ་འདོད། །ཆུང་ངུའི་ཆུང་སོགས་དབྱེ་བ་ཡིས། །
དེ་ཡང་རྣམ་གསུམ་དེ་ལྟར་ན། །རྣམ་པ་ཉི་ཤུ་བདུན་དུ་འདོད། །
ཐེག་པ་ཆེན་པོའི་སྒོམ་པའི་ལམ་ཆོས་ཅན། རྣམ་པ་གསུམ་དུ་ཤེས་པར་བྱ་སྟེ། རང་
གི་དོན་དང་། རང་གཞན་གཉིས་ཀའི་དོན་དང་། གཞན་དོན་མོས་པ་སྒོམ་ལམ་རྣམས་
ཡོད་པའི་ཕྱིར། མོས་པ་སྒོམ་ལམ་གསུམ་པོ་དེ་ཡང་ནི་ཆོས་ཅན། སོ་སོར་རྣམ་པ་



ཕར་ཕྱིན་རྩ་ཊིཀ
140
ཕར་ཕྱིན་རྩ་ཊིཀ 140_
གསུམ་དུ་འདོད་དེ། ཆུང་ངུ་དང་འབྲིང་དང་ཆེན་པོ་སྟེ་གསུམ་གསུམ་དུ་ཡོད་པའི་ཕྱིར།
ཆུང་འབྲིང་ཆེན་པོ་དེ་ཡང་ཆོས་ཅན། རྣམ་པ་གསུམ་གསུམ་དུ་ཡོད་དེ། ཆུང་ངུའི་
ཆུང་སོགས་དབྱེ་བ་ཡིས་དེ་ལྟར་ཡོད་པའི་ཕྱིར། དེ་ལྟར་ན་མོས་པ་སྒོམ་ལམ་རྣམ་པ་
ཉི་ཤུ་རྩ་བདུན་དུ་འདོད་དེ། དགུ་ཚན་གསུམ་དུ་ཡོད་པའི་ཕྱིར།
གསུམ་པ་ནི། ཐེག་ཆེན་མོས་པ་སྒོམ་ལམ་གྱི་ངོ་བོ་ཡང་རྣམ་པ་གསུམ་དུ་ཡོད་
དེ༔ རང་དང་གཉིས་ཀ་དང་གཞན་གྱི་དོན་ལ་དམིགས་པ་ཉིད་ཀྱི་སྒོ་ནས་གསུམ་དུ་
ཡོད་པའི་ཕྱིར། ཐེག་ཆེན་མོས་པ་སྒོམ་ལམ་ཆོས་ཅན། ཡུམ་དོན་གསུམ་གྱི་འབྱུང་
གནས་སུ་ཇི་ལྟར་མོས་པ་བཞིན་མཐོང་བའི་དགེ་བའི་ཆོས་མོས་ཡུལ། ཤེར་ཕྱིན་གྱི་
རྟེན་ཡིན་ན་ཡང་འཕགས་ལམ་གྱི་དང་པོར་ཁྱོད་མངོན་དུ་མི་བྱེད་པའི་རྒྱུ་མཚན་ཡོད་
དེ༑ རྗེས་ཐོབ་དག་པ་འཇིག་རྟེན་པའི་བསྒོམ་པའི་ལམ་གྱི་དབང་དུ་བྱས་པ་ལས་ཐོབ་
པའི་ལམ་ཡིན་པའི་ཕྱིར། མོས་པ་གསུམ་པོ་དེ་དག་ཀྱང་ཆོས་ཅན། རྣམ་པ་གསུམ་
ཡིན་ཏེ། རེ་རེ་ཞིང་ཆུང་ངུ་ལ་སོགས་པའི་བྱེ་བྲག་གིས་དེ་ལྟར་ཡོད་པའི་ཕྱིར། གསུམ་
པོ་དེ་ཡང་ཆོས་ཅན། རྣམ་པ་གསུམ་གསུམ་ཡིན་ཏེ། སོ་སོར་ཆུང་ངུའི་ཆུང་ངུ་ལ་
སོགས་པའི་དབྱེ་བས་དེ་ལྟར་ཡོད་པའི་ཕྱིར། དེ་ལྟར་ན་མོས་པ་སྒོམ་ལམ་རྣམ་པ་ཉི་
ཤུ་རྩ་བདུན་ཡོད་དེ། དགུ་ཚན་གསུམ་གྱིས་དེ་ལྟར་ཡོད་པའི་ཕྱིར། མོས་པ་སྒོམ་ལམ་
གྱི་ངོ་བོ་ནི། ལམ་ཤེར་ཕྱིན་མཉམ་གཞག་ཏུ་སྒོམ་པའི་སྟོབས་ལས་ཐོབ་པའི་རྗེས་ཐོབ་
ཏུ་ཡུམ་དོན་གསུམ་གྱི་འབྱུང་གནས་སུ་ཡིད་ཆེས་པའི་དད་པ་ཐོབ་པའི་ཡིད་ཆེས་ཀྱི་དད་
པ་དང་། དང་བའི་དད་པ་ཡིན་ལ། དེ་ལ་གསུམ་ཡོད་པོའི་རང་དོན་མོས་པ་སྒོམ་ལམ་
བདག་ཏུ་ང་རྒྱལ་བ་མ་སྤངས་པའི་གནས་སྐབས་མ་དག་ས་བདུན་ལ་བཞག། གཉིས་



141
སྐབས་གཉིས་པ།
དོན་མོས་པ་སྒོམ་ལམ་བདག་གཞན་མཉམ་པར་རྟོགས་པའི་གནས་སྐབས་ས་བརྒྱད་པ་
དང་དགུ་པ་གཉིས་ལ་བཞག གཞན་དོན་མོས་པ་སྒོམ་ལམ་རྣམ་པ་ཐམས་ཅད་དུ་གཞན་
དོན་ཁོ་ན་ལ་འཇུག་པའི་གནས་སྐབས་ས་བཅུ་པ་ལ་བཞག་པ་རྣམས་ནི་གཙོ་ཆེ་བའི་དབང་
དུ་བྱས་པ་ཡིན་གྱི། སྤྱིར་གསུམ་ཀ་སྒོམ་ལམ་དགུ་ཀའི་རྗེས་ཐོབ་ན་ཡོད་པར་བཞག་
པ་ལ་འགལ་བ་མེད་དེ། རང་དོན་མོས་པ་སྒོམ་ལམ་ཆེན་པོའི་ཆེན་པོ་ཡོད། གཞན་
དོན་མོས་པ་སྒོམ་ལམ་ཆུང་ངུའི་ཆུང་ངུ་ཡོད་པ་གང་ཞིག་དང་པོ་ཡིན་ན་ཐེག་ཆེན་གྱི་
སྒོམ་ལམ་ཆེན་པོའི་ཆེན་པོ་ཡིན་དགོས། གཉིས་པ་ཡིན་ན་ཐེག་ཆེན་གྱི་སྒོམ་ལམ་ཆུང་
ངུའི་ཆུང་ངུ་ཡིན་དགོས་པའི་ཕྱིར། །
གཉིས་པ་ཕན་ཡོན་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི།
མོས་པ་དེ་དག་སྒོམ་པའི་བྱང་ཆུབ་སེམས་དཔའ་སྤྲོ་བ་བསྐྱེད་པའི་ཕྱིར། དེ་ལྟར་མོས་
པ་ལ་སངས་རྒྱས་ལ་སོགས་པས་བསྟོད་པ་ལ་སོགས་པ་མཛད་དོ་ཞེས་བསྟོད་པ་དང་བཀུར་
བ་དང་བསྔགས་པ་དང་གསུམ་གསུངས། གཉིས་པ་རྩ་བ་ནི། །
ཤེས་རབ་ཕ་རོལ་ཕྱིན་པ་ལ། །མོས་པའི་གནས་སྐབས་རྣམས་ལ་ནི། །
དགུ་ཚན་གསུམ་གྱིས་བསྟོད་པ་དང་། །བཀུར་བ་དང་ནི་བསྔགས་པར་འདོད།།
གཞུང་ལམ་འབྲས་བུའི་ཤེས་རབ་ཀྱི་ཕ་རོལ་ཏུ་ཕྱིན་པ་གསུམ་ལ་མོས་པའི་གནས་སྐབས་
རྣམས་ལ་ནི་ཆོས་ཅན། བསྟོད་པ་དང་བཀུར་བ་དང་ནི་བསྔགས་པར་འདོད་དེ། དགུ་
ཚན་གསུམ་གྱིས་དེ་ལྟར་འདོད་པའི་ཕྱིར། གསུམ་པ་འགྲེལ་པ་ནི། མོས་པ་གསུམ་
སྒོམ་པའི་བྱང་སེམས་ལ་སངས་རྒྱས་བྱང་སེམས་ཀྱིས་བསྟོད་པ་དང་བཀུར་བ་དང་ནི་
བསྔགས་པར་འདོད་དེ། ཡུམ་དོན་གསུམ་གྱི་འབྱུང་གནས་སུ་ཇི་ལྟར་མོས་པ་བཞིན་



ཕར་ཕྱིན་རྩ་ཊིཀ
142
དུ་མཐོང་བའི་ཆོས་ཀྱི་མཚན་ཉིད་ཀྱི་མོས་ཡུལ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཡིད་
ཆེས་པའི་རྣམ་པས་ཞུགས་པའི་མོས་པ་ཡིད་ལ་བྱེད་པ་དང་པོ་དང་གཉིས་པ་དང་གསུམ་
པ་སྟེ་གནས་སྐབས་དགུ་དག་ཏུ་སོ་སོར་རྣམ་པ་དགུས་གོ་རིམས་བཞིན་དུ་སྔ་མ་སྔ་མ་
ལས་ཕྱི་མ་ཕྱི་མ་གོང་ནས་གོང་དུ་ཁྱད་པར་དུ་འཕགས་པའི་སྒོ་ནས་མངོན་པར་དགའ་
བ་བྱེད་ཅིང་། བསྟོད་བཀུར་བསྔགས་གསུམ་མཛད་པའི་ཕྱིར། དེས་ན་བསྟོད་པ་ལ་
སོགས་པ་འདི་དག་ནི་ཆོས་ཅན། དོན་ལ་མེད་བཞིན་དུ་སྒྲོ་འདོགས་པའི་གཅམ་བུའི་
ངོ་བོ་ཉིད་ནི་མ་ཡིན་ཏེ། ཡོན་ཏན་ཇི་ལྟར་ཡོད་པ་དེ་ལྟར་དོན་ཡང་དག་པ་ཇི་ལྟ་བ་བཞིན་
རྟོགས་པའི་མཚན་ཉིད་ཅན་གྱིས་ཀུན་ནས་བསླངས་པའི་བསྟོད་པ་སོགས་ཡིན་པའི་ཕྱིར།
གཉིས་པ་བསྔོ་བ་བསྒོམ་ལམ་ལ། མཚམས་སྦྱར། རྩ་བ། འགྲེལ་པའོ།། དང་པོ་ནི།
དེ་ལྟར་ཡུམ་དོན་གསུམ་གྱི་འབྱུང་གནས་སུ་མོས་པ་ལ། དགེ་རྩ་རྫོགས་བྱང་དུ་བསྔོ་
བ་འབྱུང་བས་གཉིས་པ་བསྔོ་བ་ཡིད་ལ་བྱེད་པ་ཞེས་བྱ་བ་དེ་འཆད། གཉིས་པ་ནི།
ཡོངས་སུ་བསྔོ་བ་ཁྱད་པར་ཅན། །དེ་ཡི་བྱེད་པ་མཆོག་ཡིན་ནོ། །
དེ་ནི་དམིགས་མེད་རྣམ་པ་ཅན། །ཕྱིན་ཅི་མ་ལོག་མཚན་ཉིད་དོ། །
དབེན་དང་སངས་རྒྱས་བསོད་ནམས་ཚོགས།།རང་བཞིན་དྲན་པའི་སྤྱོད་ཡུལ་ཅན།།
ཐབས་བཅས་མཚན་མ་མེདཔ་དང༌། །སངས་རྒྱས་རྗེས་སུ་ཡི་རང་དང་། །
ཁམས་གསུམ་གཏོགས་པ་མ་ཡིན་དང་། །ཆུང་དང་འབྲིང་དང་ཆེན་པོ་ཡི། །
བསྔོ་བ་གཞན་ནི་རྣམ་གསུམ་པོ། །བསོད་ནམས་ཆེ་འབྱུང་བདག་ཉིད་དོ། །
ཡོངས་སུ་བསྔོ་བ་ཁྱད་པར་ཅན་བྱང་སེམས་སྒོམ་ལམ་པ་དེའི་བསྔོ་བ་ཆོས་ཅན། བྱེད་
པ་མཆོག་དང་ལྡན་ཏེ། རང་གཞན་གྱི་དགེ་རྩ་རྫོགས་བྱང་གི་ཡན་ལག་ཏུ་སྒྱུར་བར་



143
སྐབས་གཉིས་པ།
བྱེད་པའི་བསྔོ་བ་ཡིན་པའི་ཕྱིར། བསྔོ་བ་དེ་ནི་རྣམ་པ་བཅུ་གཉིས་སུ་ཡོད་དེ། བྱེད་
པ་མཆོག་དང་ལྡན་པའི་བསྔོ་བ། བསྔོ་བྱའི་རྫས་ལ་བདེན་ཞེན་འགོག་པའི་དམིགས་
མེད་རྣམ་པ་ཅན་གྱི་བསྔོ་བ། བསྔོ་བྱེད་ཀྱི་སེམས་ལ་བདེན་ཞེན་འགོག་པའི་ཕྱིན་ཅི་
མ་ལོག་པའི་མཚན་ཉིད་ཅན་གྱི་བསྔོ་བ། བསྔོ་བ་པོ་ལ་བདེན་ཞེན་འགོག་པའི་དབེན་
པའི་བསྔོ་བ། རང་གི་དགེ་བ་དང་སངས་རྒྱས་ཀྱི་དགེ་བ་བཟང་ངན་དུ་བདེན་ཞེན་འགོག་
པའི་སངས་རྒྱས་ཀྱི་བསོད་ནམས་ཚོགས་རང་བཞིན་དྲན་པའི་སྤྱོད་ཡུལ་ཅན་གྱི་བསྔོ་བ།
ཕྱིན་དྲུག་གི་དགེ་བ་ལ་བཟང་ངན་དུ་བདེན་ཞེན་འགོག་པའི་ཐབས་མཁས་པ་དང་བཅས་
པའི་བསྔོ་བ། འཁོར་གསུམ་དུ་བདེན་ཞེན་འགོག་པའི་མཚན་མ་མེད་པའི་བསྔོ་བ། ཐ་
སྙད་དུ་རྟེན་འབྲེལ་སྒྱུ་མ་ལྟ་བུར་ཤེས་ནས་སངས་རྒྱས་ཀྱི་སར་དམིགས་པ་སངས་རྒྱས་
རྗེས་སུ་ཡི་རང་གི་བསྔོ་བ། ཐ་སྙད་དུ་འཁོར་བའི་རྒྱུར་མི་བསྔོ་བའི་ཁམས་གསུམ་གཏོགས་
པ་མ་ཡིན་པའི་བསྔོ་བ། བསྔོ་བ་གཞན་བསོད་ནམས་ཆེན་པོ་འབྱུང་བའི་བདག་ཉིད་
ཆུང་ངུ་དང་འབྲིང་དང་ཆེན་པོ་རྣམ་པ་གསུམ་དུ་ཡོད་པའི་ཕྱིར། གསུམ་པ་ནི། བྱང་
སེམས་སྒོམ་ལམ་པ་ཆོས་ཅན། དགེ་བ་སེམས་ཅན་ཐམས་ཅད་ཀྱི་དོན་དུ་མི་ཟད་པར་
བྱ་བའི་ཕྱིར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བ་རྣམ་པ་བཅུ་
གཉིས་སུ་བྱེད་དེ། དགེ་བ་རྣམས་དོན་དམ་པར་མི་དམིགས་པ་ལ་ཐ་སྙད་དུ་དམིགས་
པ་ཐེག་པ་གསུམ་གྱིས་གདུལ་བར་བྱ་བའི་སེམས་ཅན་ལ་ལམ་ཉེ་བར་སྟོན་པའི་རྒྱུའི་ངོ་
བོ་བྱེད་པ་དང་ལྡན་པ་རྣམས་ཀྱིས་དེ་ལྟར་བྱེད་པའི་ཕྱིར། དེ་ཡང་གང་ཞེ་ན། བྱང་
སེམས་སྒོམ་ལམ་པའི་བསྔོ་བ་ཆོས་ཅན། ཇི་སྐད་བཤད་པའི་མོས་པ་ཁྱད་པར་ཅན་
ཞེས་བྱ་བ་དེ་ལྟར་མིང་དུ་བཏགས་པའི་ཡིད་ལ་བྱེད་པའི་བསྔོ་བ་ཡིན་ཏེ། གོ་རིམས་



144
ཕར་ཕྱིན་རྩ་ཊིཀ
བཞིན་དུ་བླ་ན་མེད་པའི་བྱང་ཆུབ་དོན་དམ་པར་མི་དམིགས་ཤིང་ཐ་སྙད་དུ་དམིགས་
པའི་བསྔོ་བ་ཡིན་པའི་ཕྱིར། དེ་ཆོས་ཅན། མི་དམིགས་པའི་མིང་ཅན་གྱི་བསྔོ་བ་ཡིན་
ཏེ༑ ཚུལ་ཁྲིམས་ལ་སོགས་པའི་ཕུང་པོ་དོན་དམ་པར་མི་དམིགས་ཤིང་ཐ་སྙད་དུ་དམིགས་
པའི་བསྔོ་བ་ཡིན་པའི་ཕྱིར། དེ་ཆོས་ཅན། ཕྱིན་ཅི་མ་ལོག་པའི་མིང་ཅན་གྱི་བསྔོ་བ་
ཡིན་ཏེ། བསྔོ་བར་བྱེད་པའི་སེམས་དོན་དམ་པར་མི་དམིགས་ཤིང་ཐ་སྙད་དུ་དམིགས་
པའི་བསྔོ་བ་ཡིན་པའི་ཕྱིར། དེ་ཆོས་ཅན། དབེན་པའི་མིང་ཅན་གྱི་བསྔོ་བ་ཡིན་ཏེ།
བསྔོ་བ་པོ་བདག་ལ་སོགས་པ་དང་ལྡན་པ་དངོས་པོ་དོན་དམ་པར་མི་དམིགས་ཤིང་ཐ་
སྙད་དུ་དམིགས་པའི་བསྔོ་བ་ཡིན་པའི་ཕྱིར། དེ་ཆོས་ཅན། དེ་བཞིན་གཤེགས་པའི་
དགེ་བའི་རྩ་བའི་ཚོགས་ཀྱི་རང་བཞིན་དྲན་པའི་མིང་ཅན་གྱི་བསྔོ་བ་ཡིན་ཏེ། དུས་གསུམ་
གྱི་སངས་རྒྱས་ཐམས་ཅད་ཀྱི་དགེ་བ་དོན་དམ་པར་མི་དམིགས་ཤིང་ཐ་སྙད་དུ་དམིགས་
པའི་བསྔོ་བ་ཡིན་པའི་ཕྱིར། དེ་ཆོས་ཅན། ཐབས་ལ་མཁས་པ་དང་བཅས་པའི་མིང་
ཅན་གྱི་བསྔོ་བ་ཡིན་ཏེ། སྦྱིན་པ་ལ་སོགས་པ་དོན་དམ་པར་མི་དམིགས་ཤིང་ཐ་སྙད་
དུ་དམིགས་པའི་བསྔོ་བ་ཡིན་པའི་ཕྱིར། དེ་ཆོས་ཅན། མཚན་མ་མེད་པའི་མིང་ཅན་
གྱི་བསྔོ་བ་ཡིན་ཏེ། མཚན་མ་དོན་དམ་པར་མི་དམིགས་ཤིང་ཐ་སྙད་དུ་དམིགས་པའི་
བསྔོ་བ་ཡིན་པའི་ཕྱིར། དེ་ཆོས་ཅན། སངས་རྒྱས་ཀྱིས་གནང་བའི་མིང་ཅན་གྱི་བསྔོ་
བ་ཡིན་ཏེ། ལམ་ཐམས་ཅད་དོན་དམ་པར་མི་དམིགས་ཤིངཐ་སྙད་དུ་དམིགས་པའི་
བསྔོ་བ་ཡིན་པའི་ཕྱིར། དེ་ཆོས་ཅན། ཁམས་གསུམ་པར་མ་གཏོགས་པའི་མིང་ཅན་
གྱི་བསྔོ་བ་ཡིན་ཏེ། འདོད་པ་ལ་སོགས་པའི་ཁམས་དོན་དམ་པར་མི་དམིགས་ཤིང་ཐ་
སྙད་དུ་དམིགས་པའི་བསྔོ་བ་ཡིན་པའི་ཕྱིར། དེ་ཆོས་ཅན། བསོད་ནམས་ཆེན་པོ་འབྱུང་



145
སྐབས་གཉིས་པ།
བའི་ཞེས་བྱ་བ་བསྔོ་བ་ཆུང་ངུའི་མིང་ཅན་ཡིན་ཏེ། སྟོང་གསུམ་གྱི་སེམས་ཅན་དགེ་
བ་བཅུ་ལ་སོགས་པའི་ལས་ཀྱི་ལམ་ལ་བཀོད་པའི་དགེ་བ་དོན་དམ་པར་མི་དམིགས་ཤིང་
ཐ་སྙད་དུ་དམིགས་པའི་བསྔོ་བ་ཡིན་པའི་ཕྱིར། དེ་ཆོས་ཅན། བསོད་ནམས་ཆེན་པོ་
འབྱུང་བའི་བསྔོ་བ་འབྲིང་གི་མིང་ཅན་ཡིན་ཏེ། སེམས་ཅན་རྣམས་རྒྱུན་དུ་ཞུགས་པ་
ལ་སོགས་པ་ལ་ངཀོད་པའི་དགེ་བ་དོན་དམ་པར་མི་དམིགས་ཤིང་ཐ་སྙད་དུ་དམིགས་
པའི་བསྔོ་བ་ཡིན་པའི་ཕྱིར། དེ་ཆོས་ཅན། དེ་འབྱུང་བའི་བསྔོ་བ་ཆེན་པོའི་མིང་ཅན་
ཡིན་ཏེ། སེམས་ཅན་རྣམས་བླ་ན་མེད་པའི་བྱང་ཆུབ་ལ་གནས་པར་བྱ་བའི་དགེ་བ་
རྣམས་དོན་དམ་པར་མི་དམིགས་ཤིང་ཐ་སྙད་དུ་དམིགས་པའི་བསྔོ་བ་ཡིན་པའི་ཕྱིར།
གསུམ་པ་རྗེས་སུ་ཡི་རང་བའི་སྒོམ་ལམ་ལ། མཚམས་སྦྱར། རྩ་བ། འགྲེལ་
པའོ༑ ༑དང་པོ་ནི། དེ་ལྟར་དགེ་བ་བྱང་ཆུབ་ཏུ་ལེགས་པར་བསྔོས་པའི་དངོས་པོ་མང་
པོར་སྤེལ་བར་བྱ་བ་ཡིན་པས་གསུམ་པ་རྗེས་སུ་ཡིད་རང་བ་ཡིད་ལ་བྱེད་པ་ཞེས་བྱ་བའི་
སྒོམ་ལམ་དེ་འཆད། གཉིས་པ་ནི།
ཐབས་དང་མི་དམིགས་པ་དག་གིས། །དགེ་བའི་རྩ་ལ་ཡི་རང་བ།།
རྗེས་སུ་ཡི་རང་ཡིད་བྱེད་པ། །བསྒོམ་པ་ཡིན་པར་འདིར་བརྗོད་དོ།།
བྱང་སེམས་སྒོམ་ལམ་པའི་རྒྱུད་ཀྱི་རྗེས་སུ་ཡིད་རང་ཆོས་ཅན། རྗེས་སུ་ཡིད་རང་བ་
ཡིད་ལ་བྱེད་པ་སྒོམ་པའི་ལམ་ཡིན་པར་སྐབས་འདིར་བརྗོད་དེ། ཐ་སྙད་དུ་དམིགས་
པའི་ཐབས་དང་དོན་དམ་པར་མི་དམིགས་པར་རྟོགས་པའི་ཤེས་རབ་ཀྱིས་ཟིན་པ་དག་
གིས་རང་གཞན་གྱི་དགེ་བའི་རྩ་བ་དག་ལ་དགའ་བ་སྒོམ་པའི་ཡིད་བདེ་དང་མཚུངས་
ལྡན་གྱི་ཟག་པ་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས་ཡིན་པའི་ཕྱིར།



146
ཕར་ཕྱིན་རྩ་ཊིཀ
གསུམ་པ་ནི། དེ་ཆོས་ཅན། རྗེས་སུ་ཡིད་རང་བར་བྱ་བའི་སྒོམ་ལམ་དག་
ཡིན་ཏེ། རབ་ཏུ་དགའ་བའི་སེམས་ཀྱིས་ཀུན་རྫོབ་ཏུ་ཐབས་ཀྱིས་རང་གཞན་གྱི་དགེ་
བའི་རྩ་བ་རྣམས་དམིགས་ནས་དོན་དམ་པར་མི་དམིགས་པར་རྟོགས་པའི་ཤེས་རབ་ཀྱིས་
ཟིན་པ་ཉིད་ཀྱིས་ཟག་པ་དང་བཅས་པ་སོགས་གོང་གི་དེའི་ཕྱིར། གསུམ་པ་དོན་བསྡུ་
བ་ནི། དེ་ལ་སྒོམ་ལམ་གསུམ་གྱི་བྱེད་ལས་མདོར་བསྡུས་པའི་དོན་མོས་པ་ཡིད་ལ་བྱེད་
པས་ནི་ཆོས་ཅན། བྱེད་ལས་དང་ལྡན་ཏེ། འབྱུང་ཁུངས་དག་ནས་གསེར་གྱི་གར་བུ་
བཞིན་དུ་བསོད་ནམས་མངོན་པར་འདུ་བྱེད་པ་ཡིན་པའི་ཕྱིར། བསྔོ་བ་ཡིད་ལ་བྱེད་
པས་ནི་ཆོས་ཅན། བྱེད་ལས་ཁྱད་པར་ཅན་དང་ལྡན་ཏེ། གར་བུ་དེ་གསེར་མགར་
གྱི་གདུ་བུ་ལ་སོགས་པའི་རྒྱན་དུ་བསྒྱུར་བ་བཞིན་དུ་དགེ་བ་རྣམས་ཡང་དག་པར་རྫོགས་
པའི་བྱང་ཆུབ་ཀྱི་ཡན་ལག་ཏུ་སྒྱུར་བར་བྱེད་པའི་ཕྱིར། རྗེས་སུ་ཡིད་རང་བ་ཡིད་ལ་
བྱེད་པས་ནི་ཆོས་ཅན། བྱེད་ལས་ཁྱད་པར་ཅན་དང་ལྡན་ཏེ། གཞན་རྒྱུད་ལ་གྲུབ་
ཟིན་པའི་དགེ་བ་རང་དང་གཞན་གྱི་བསོད་ནམས་བྱས་པ་མཉམ་པ་ཉིད་དུ་འཐོབ་བོ་ཞེས་
བྱ་བ་འདི་ཡིན་པའི་ཕྱིར།
གཉིས་པ་ཐེག་ཆེན་ཟག་མེད་སྒོམ་པའི་ལམ་ལ། དབྱེ་བས་མཚམས་སྦྱར། སོ་
སོའི་ངོ་བོའོ། །དང་པོ་ནི། ཟག་པ་དང་བཅས་པའི་སྒོམས་ལམ་གྱི་འོག་ཏུ་བྱུང་བའི་
ཟག་པ་མེད་པའི་སྒོམ་པའི་ལམ་སྟེ། དེ་ཡང་སྒྲུབ་པ་སྒོམ་ལམ་དང་རྣམ་དག་སྒོམ་ལམ་
རྣམ་པ་གཉིས་སོ། གཉིས་པ་ལ་སྒྲུབ་པ་སྒོམ་ལམ་དང་རྣམ་དག་སྒོམ་ལམ་མོ། །དང་
པོ་ལ་མཚམས་སྦྱར། རྩ་བ། འགྲེལ་པའོ། དང་པོ་ནི། ཟག་མེད་སྒོམ་ལམ་ལ་གཉིས་
ཡོད་པ་དེའི་ཕྱིར། དང་པོ་ཡོན་ཏན་མངོན་པར་སྒྲུབ་པའི་མཚན་ཉིད་ཀྱི་སྒོམ་པའི་ལམ་



147
147
སྐབས་གཉིས་པ།
དེ་འཆད།
གཉིས་པ་ནི།
དེ་ཡི་བོ་བོ་ཉིད་མཆོག་ཉིད། །ཀུན་ལ་མངོན་པར་འདུ་མི་བྱེད། །
ཆོས་རྣམས་དམིགས་སུ་མེད་པར་ནི། །གཏོད་པར་བྱེད་པ་དོན་ཆེན་ཉིད། །
སྒྲུབ་པ་སྒོམ་ལམ་ཆོས་ཅན། ལྡོག་པའི་སྒོ་ནས་ལྔ་ཡོད་དེ། དེའི་ངོ་བོ་ཉིད་དང་། འབྲས་
བུ་མཆོག་ཉིད་དུ་བྱས་པ་དང་། བྱེད་ལས་ཀུན་ལ་མངོན་པར་འདུ་མི་བྱེད་པ་དང་། གནས་
སྐབས་ཆོས་རྣམས་དོན་དམར་པར་དམིགས་སུ་མེད་པར་ནི་གཏོད་པར་བྱེད་པ་དང་།
མཐའི་འབྲས་བུ་དོན་ཆེན་པོ་སངས་རྒྱས་ཉིད་དུ་བྱེད་པའི་སྒོམ་པའི་ལམ་རྣམས་ཡོད་
པའི་ཕྱིར། གཉིས་པ་ནི། སྒྲུབ་པ་སྒོམ་ལམ་ཆོས་ཅན། རང་གི་ངོ་བོ་ཉིད་ཡོད་དེ།
གཟུགས་ལ་སོགས་པའི་གནས་ལུགས་ཕྱིན་ཅི་མ་ལོག་པར་མཐོང་བའི་རྗེས་ལ་མངོན་
རྟོགས་དེ་ཡིན་པའི་ཕྱིར། དེ་ཆོས་ཅན། ཐབས་མཆོག་ཉིད་དང་ལྡན་ཏེ་ཐབས་ཀྱིས་
མ་ཟིན་པའི་སྦྱིན་སོགས་གཞན་གྱིས་སངས་རྒྱས་མི་འཐོབ་པ་དེས་ཟིན་པའི་དབང་གིས་
འཐོབ་དགོས་པའི་ཕྱིར། དེ་ཆོས་ཅན། ཀུན་ལ་མངོན་པར་འདུ་མི་བྱེད་པ་དང་ལྡན་
ཏེ༑ ཚོས་ཐམས་ཅད་ཀྱི་ཁྱད་པར་དོན་དམ་པར་སྐྱེ་བ་མེད་པར་རྟོགས་པའི་རྣལ་འབྱོར་
པའི་རྒྱུད་ལ་སྦྱར་བར་བྱེད་པའི་ཕྱིར། དེ་ཆོས་ཅན། གནས་སྐབས་ཀྱི་འབྲས་བུ་བཏོང་
པར་བྱེད་པ་དང་ལྡན་ཏེ། སྔར་བཤད་པ་དེ་ལྟ་བུའི་ངོ་བོ་ཉིད་ལ་སོགས་པ་དང་ལྡན་
པའི་ལམ་ཆོས་རྣམས་དོན་དམ་པར་མི་དམིགས་པར་རྟོགས་པ་ཉིད་དུ་རྣལ་འབྱོར་པའི་
རྒྱུད་ལ་སྐྱེད་པར་བྱེད་པའི་ཕྱིར། དེ་ཆོས་ཅན། མཐའི་འབྲས་བུ་དོན་ཆེན་པོ་ཉིད་
དང་ལྡན་ཏེ། དོན་ཆེན་པོ་སངས་རྒྱས་ཉིད་དུ་བྱེད་པའི་ཕྱིར།



148
ཕར་ཕྱིན་རྩ་ཊིཀ
གཉིས་པ་རྣམ་དག་སྒོམ་ལམ་ལ་བཞི། རྒྱུའི་ཁྱད་པར། ཡུལ་གྱི་ཁྱད་པར།
འབྲས་བུའི་ཁྱད་པར། ངོ་བོའི་ཁྱད་པར་རོ། །དང་པོ་ལ། མཚམས་སྦྱར། རྩ་བ།
འགྲེལ་པའོ།། དང་པོ་ནི། སྒྲུབ་པ་སྒོམ་ལམ་བཤད་པ་དེའི་འོག་ཏུ་མཐུན་རྐྱེན་གང་
ཞིག་ཡོངས་སུ་གཟུང་བ་དང་འགལ་རྐྱེན་གང་ཞིག་བོར་བས་འཐོབ་པར་འགྱུར་བ་རྣམ་
དག་སྒོམ་ལམ་འདིའི་སྐྱེ་བ་དང་མི་སྐྱེ་བའི་རྒྱུ་གང་ཞིག་ཡིན་སྙམ་པའི་ཐེ་ཚོམ་བསལ་
བའི་སྒོ་ནས་གཉིས་པ་ཤིན་ཏུ་རྣམ་པར་དག་པའི་མཚན་ཉིད་དེ་འཆད། གཉིས་པ་ནི།
སངས་རྒྱས་བསྟེན་དང་སྦྱིན་སོགས་དང་། །ཐབས་ལ་མཁས་པ་གང་ཡིན་པ། །
འདི་ལ་མོས་པའི་རྒྱུ་དག་ཡིན། །
ཕྱིའི་རྐྱེན་སངས་རྒྱས་བསྟེན་པ་དང་། ནང་གི་རྐྱེན་སྦྱིན་སོགས་དང་། ཞི་ལྷག་ཟུང་
འབྲེལ་གྱི་ཐབས་ལ་མཁས་པ་གང་ཡིན་པ་ཆོས་ཅན། རྣམ་དག་སྒོམ་ལམ་འདི་ལ་མོས་
པའི་རྒྱུ་དག་ཡིན་ཏེ། དེའི་མཐུན་རྐྱེན་གྱི་རྒྱུ་ཡིན་པའི་ཕྱིར།
ཆོས་ཀྱིས་འཕོངས་པའི་རྒྱུ་དག་ནི། །བདུད་ཀྱི་ཐིབས་ཀྱིས་ནོན་པ་དང་། །
ཟབ་མོའི་ཆོས་ལ་མི་མོས་དང་། །ཕུང་པོ་ལ་སོགས་མངོན་ཞེན་དང་། །
སྡིག་པའི་གྲོགས་པོས་ཡོངས་ཟིན་པའོ། །
བདུད་ཀྱི་ཐིབས་ཀྱིས་གནོན་པ་དང་། ཟབ་མོའི་ཆོས་སྟོང་པ་ཉིད་ལ་མོས་པ་དང་། ཕུང་
པོ་ལ་སོགས་པ་ལ་མངོན་པར་ཞེན་པ་དང་། སྡིག་པའི་གྲོགས་པོས་ཡོངས་སུ་ཟིན་པ་
རྣམས་ཆོས་ཅན། རྣམ་དག་སྒོམ་ལམ་སོགས་ཆོས་ཀྱིས་འཕོངས་པའི་རྒྱུ་དག་ཡིན་ཏེ།
དེའི་འགལ་རྐྱེན་ཡིན་པའི་ཕྱིར། གསུམ་པ་ནི། སངས་རྒྱས་མཉེས་པར་བྱེད་པ་དང་།
སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་རྫོགས་པར་བྱེད་པ་དང་། ཞི་གནས་ལ་མཁས་



149
སྐབས་གཉིས་པ།
པ་ཞེས་བྱ་བ་ནི་རྣམ་དག་སྒོམ་ལམ་སྐྱེ་བའི་རྒྱུ་དག་ཡིན་ཏེ། རྟགས་སྔ་མ་དེའི་ཕྱིར།
སྔོན་དགེ་བ་མ་བསགས་པས་བདུད་ཀྱིས་གནོད་པ་བྱས་པ་དང་། ཆོས་ཟབ་མོ་སྟོང་པ་
ཉིད་ལ་མ་མོས་པ་དང་། བདེན་པའི་དངོས་པོར་འཛིན་པ་དང་། མི་དགེ་བའི་གྲོགས་
པོ་དང་འགྲོགས་པ་ཞེས་བྱ་བ་ནི་རྣམ་དག་སྒོམ་ལམ་མི་སྐྱེ་བའི་རྒྱུ་དག་ཡིན་ཏེ། རྟགས་
སྔ་མ་དེའི་ཕྱིར།
གཉིས་པ་ལ་མཚམས་སྦྱར། རྩ་བ། འགྲེལ་པའོ། །དང་པོ་ནི། དེ་ལྟར་རྣམ་
དག་སྒོམ་ལམ་འཐོབ་པ་དང་མི་འཐོབ་པའི་རྒྱུ་དག་བཤད་ནས། སྐབས་སུ་བབས་པའི་
རྣམ་པར་དག་པ་སྤྱིར་བསྟན་པའི་གཞུང་འདི་གསུངས། གཉིས་པ་ནི།
འབྲས་བུ་དག་པ་གཟུགས་ལ་སོགས། །དག་པ་ཉིད་་་་་།
དགེ་སྦྱོང་ཚུལ་གྱི་འབྲས་བུ་ས་བརྒྱད་པའི་རྣམ་གྲོལ་ལམ་ལ་ས་བརྒྱད་པའི་བར་ཆད་མེད་
ལམ་གྱི་ངོས་སྐལ་གྱི་སྤང་བྱའི་དྲི་མས་དག་པ་ན། དེའི་ཡུལ་གཟུགས་ལ་སོགས་པ་ཡང་
ས་བརྒྱད་པའི་རྣམ་གྲོལ་ལམ་ལ་གནས་པའི་སེམས་དཔའི་རྒྱུད་ཀྱི་བདེན་འཛིན་ཆུང་ངུའི་
ཆེན་པོས་དག་པ་ཡིན་ཏེ།
་་་གང་གི་ཕྱིར། །དེ་གཉིས་ཐ་དད་མ་ཡིན་ཞིང་། །
བཅད་དུ་མེད་པས་དག་པར་བརྗོད།།
རྒྱུ་མཚན་གང་གི་ཕྱིར་ན། དག་བྱ་གཅིག་གིས་དབེན་པའི་དག་པ་དེ་གཉིས་ངོ་བོ་ཐ་
དད་མ་ཡིན་ཞིང་། རིགས་ཐ་དད་དུ་བཅད་དུ་མེད་པས་རིགས་གཅིག་པའི་དག་པར་
བརྗོད་པའི་ཕྱིར། གསུམ་པ་ནི། དེ་ལྟར་འབྲས་བུ་དང་ཡུལ་གཟུགས་སོགས་དག་བྱ་
གཅིག་གིས་དབེན་པའི་རྣམ་པར་དག་པ་རིགས་གཅིག་པར་བརྗོད་པའི་རྒྱུ་མཚན་ཡོད་



ཕར་ཕྱིན་རྩ་ཊིཀ
150
དེ༑ རྣམ་དག་དེ་གཉིས་རང་དང་སྤྱིའི་མཚན་ཉིད་ངོ་བོ་ཉིད་ཀྱིས་ཐ་དད་པ་མ་ཡིན་
པ་དེའི་ཕྱིར། རྒྱུ་མཚན་གང་གི་ཕྱིར་ན་འབྲས་བུ་དང་གཟུགས་ལ་སོགས་པ་དེ་དག་
གིས་རྣམ་པར་དག་པ་ངོ་བོ་ཉིད་ཀྱིས་ཐ་མི་དད་ཅིང་ཚད་མས་རིགས་ཐ་དད་དུ་བཅད་
དུ་མེད་པ་ཉིད་ཡིན་པའི་ཕྱིར་ཏེ། འབྲས་བུ་རྣམ་གྲོལ་ལམ་དང་དེའི་ཡུལ་གཟུགས་ལ་
སོགས་པ་རྣམ་པར་དག་པ་ནི། གཟུགས་ལ་སོགས་པ་ལ་ལམ་དེའི་ངོས་སྐལ་གྱི་བདག་
ཏུ་མངོན་པར་ཞེན་པ་ལ་སོགས་པ་དང་བྲལ་བས་རབ་ཏུ་ཕྱེ་བ་ཉིད་ཀྱིས་དག་བྱ་གཅིག་
གིས་དབེན་པའི་དག་པ་ཡིན་པའི་ཕྱིར། དེས་ན་ཡུམ་གྱི་མདོ་ལས་འབྲས་བུ་རྣམ་པར་
དག་པ་གང་ཡིན་པ་དེ་ཉིད། གཟུགས་ལ་སོགས་པ་རྣམ་པར་དག་པ་ཡིན་ཞེས་བཤད་
པའི་རྒྱུ་མཚན་ཡོད་དེ། འཕགས་པའི་གང་ཟག་གི་དགེ་སྦྱོང་གི་ཚུལ་གྱི་འབྲས་བུས་རྣམ་
གྲོལ་ལམ་གང་ཡིན་པ་དེ་རང་གི་ངོས་སྐལ་གྱི་མི་མཐུན་པའི་ཕྱོགས་ཐམས་ཅད་དང་
བྲལ་བ་ཉིད་ཀྱིས་དེའི་ཡུལ་གཟུགས་སོགས་རྣམས་ཀྱང་དྲི་མ་དེ་ཉིད་ཀྱིས་རྣམ་པར་དག་
པའི་ཕྱིར། འདིའི་བཤད་བྱའི་མདོར་རང་བཞིན་རྣམ་དག་དངོས་སུ་བསྟན་ནས། བློ་
བུར་རྣམ་དག་ཤུགས་ལ་བསྟན་པའི་ཤུགས་བསྟན་དེ་ཉིད་འདིར་དངོས་སུ་བསྟན་པ་ཡིན་
ནོ༑ ༑གསུམ་པ་འབྲས་བུའི་ཁྱད་པར་ལ། མཚམས་སྦྱར། རྩ་བ། འགྲེལ་པའོ། །དང་
པོ་ནི། རྣམ་པར་དག་པ་སྤྱིར་བརྗོད་ནས་ད་ནི་ཁྱད་པར་དུ་ཕྱེ་སྟེ་འཆད།
གཉིས་པ་ནི།
ཉོན་མོངས་ཤེས་བྱ་ལམ་གསུམ་གྱི། །ཉམས་ཕྱིར་སློབ་མ་བསེ་རུ་དང་། །
རྒྱལ་སྲས་རྣམས་ཀྱི་དག་པ་སྟེ། །སངས་རྒྱས་རྣམ་ཀུན་ཤིན་ཏུ་བ། །
ཉན་ཐོས་དགྲ་བཅོམ་པའི་རྒྱུད་ཀྱི་འགོག་བདེན་ཆོས་ཅན། སློབ་མ་ཉན་ཐོས་ཀྱི་རྣམ་



15
སྐབས་གཉིས་པ།
དག་ཡིན་ཏེ། ཉོན་མོངས་སྤངས་པའི་ཉན་ཐོས་ཀྱི་བྲལ་བ་ཡིན་པའི་ཕྱིར། རང་རྒྱལ་
དགྲ་བཅོམ་པའི་རྒྱུད་ཀྱི་འགོག་བདེན་ཆོས་ཅན། བསེ་རུ་རང་སངས་རྒྱས་རྣམས་ཀྱི་
རྣམ་དག་ཡིན་ཏེ། གཟུགས་ཕྱི་རོལ་དོན་དུ་འཛིན་པའི་ཤེས་བྱའི་སྒྲིབ་རྟོག་སྤངས་པའི་
རང་རྒྱལ་གྱི་བྲལ་བ་ཡིན་པའི་ཕྱིར། ས་གཉིས་པའི་འགོག་བདེན་ཆོས་ཅན། རྒྱལ་
སྲས་རྣམས་ཀྱི་རྣམ་དག་ཡིན་ཏེ། ལམ་གསུམ་གྱི་སྒྲིབ་པ་ཉམས་པའི་བྱང་སེམས་ཀྱི་
བྲལ་བ་ཡིན་པའི་ཕྱིར། སངས་རྒྱས་ཀྱི་འགོག་བདེན་ཆོས་ཅན། རྣམ་ཀུན་ཤིན་ཏུ་བ་
ཡིན་ཏེ། སྒྲིབ་གཉིས་སྤངས་པའི་བྲལ་བ་ཡིན་པའི་ཕྱིར། གསུམཔ་ནི། ཉན་ཐོས་
དགྲ་བཅོམ་པའི་འགོག་བདེན་ནི་གོ་རིམས་བཞིན་དུ་ཉན་ཐོས་ཀྱི་དག་པ་ཡིན་ཏེ་འདོད་
ཆགས་ལ་སོགས་པའི་ཉོན་མོངས་པ་སྤངས་པའི་ཉན་ཐོས་ཀྱི་བྲལ་བ་ཡིན་པའི་ཕྱིར། རང་
རྒྱལ་དགྲ་བཅོམ་པའི་འགོག་བདེན་ནི་རང་སངས་རྒྱས་ཀྱི་དག་པ་ཡིན་ཏེ། ཉོན་མོངས་
པའི་དེ་དང་ཤེས་བྱའི་སྒྲིབ་པའི་ཕྱོགས་གཅིག་པོ་ངོས་བཟུང་བ་ཕྱི་རོལ་དོན་དུ་འཛིན་
པའི་རྣམ་པར་རྟོག་པ་སྤངས་པའི་རང་རྒྱལ་གྱི་བྲལ་བ་ཡིན་པའི་ཕྱིར། ས་གཉིས་པའི་
འགོག་བདེན་ནི། བྱང་ཆུབ་སེམས་དཔའ་རྣམས་ཀྱི་དག་པ་ཡིན་ཏེ། ཐེག་པ་གསུམ་
གྱི་ལམ་གྱི་སྒྲིབ་པ་གསུམ་ཅི་རིགས་སྤངས་པའི་བྱང་སེམས་ཀྱི་བྲལ་བ་ཡིན་པའི་ཕྱིར།
ཤིན་ཏུ་རྣམ་པར་དག་པ་ཆོས་ཀྱི་དབྱིངས་ལས་བྱུང་བ་ཉིད་ཀྱི་སངས་རྒྱས་ཀྱི་འགོག་བདེན་
ནི༔ བླ་ན་མེད་པའི་སངས་རྒྱས་ཀྱི་དག་པ་ཡིན་པར་འདོད་དེ། ཉོན་མོངས་པ་དང་
ཤེས་བྱའི་སྒྲིབ་པ་བག་ཆགས་དང་བཅས་པ་རྣམ་པ་ཐམས་ཅད་དུ་སྤངས་པའི་བྲལ་བ་
ཡིན་པའི་ཕྱིར། བཞི་པ་ངོ་བོའི་ཁྱད་པར་ལ། རྣམ་དག་ཤིན་ཏུ་བ་ཡིན་མིན་གྱི་ཁྱད་
པར༑ སངས་རྒྱས་ཀྱི་རྣམ་དག་ཤིན་ཏུ་བར་སྒྲུབ་པའོ། །



152
ཕར་ཕྱིན་རྩ་ཊིཀ
152
དང་པོ་ལ་དྲི་བ་དང་། ལན་གཉིས། དང་པོ་ནི་ལམ་ཤེས་པ་ཉིད་ཀྱི་སྐབས་
སུ་རྣམ་པར་དག་པ་སྨོས་པའི་ཞར་ལ་སངས་རྒྱས་ཀྱི་རྣམ་དག་རྣམ་དག་ཤིན་ཏུ་བ་ཡིན་
པ་དང་། ཉན་ཐོས་ལ་སོགས་པའི་རྣམ་པར་དག་པ་གཅིག་ཤོས་ཤིན་ཏུ་བ་མ་ཡིན་པར་
བཤད་པ་དེ་ཇི་ལྟ་བུ་ཞེ་ན་ཞེས་ཏེ། བྱང་སེམས་སྒོམ་ལམ་གྱི་དག་པ་འཆད་པའི་སྐབས་
སུ་ཉན་རང་གི་དག་པ་སྐབས་སུ་མ་བབ་སྙམ་ནས་སོ། །གཉིས་པ་ལན་ལ། རྩ་འགྲེལ་
གཉིས་ལས། དང་པོ་ནི། །
ས་དགུ་ལ་ནི་ཆེན་པོ་ཡིས། །ཆེན་པོ་ལ་སོགས་དྲི་མ་ཡི། །
གཉེན་པོ་ཆུང་ངུའི་ཆུང་ངུ་ལ། །སོགས་པའི་ལམ་ནི་དག་པ་ཡིན། །
འབྲས་བུ་རྣམ་དག་གི་དབྱེ་བ་བྱས་པས་རྒྱུ་དག་བྱེད་བྱང་ཆུབ་སེམས་དཔའི་སྒོམ་ལམ་
གྱི་དབྱེ་བ་ཡང་འགྲུབ་པས་སྐབས་སུ་མ་བབས་པའི་སྐྱོན་མེད་དོ། །ཇི་ལྟར་འགྲུབ་ན།
སངས་རྒྱས་ཀྱི་རྣམ་དག་ཤིན་ཏུ་བ་ཡིན་པ་དང་། ཉན་རང་གི་རྣམ་དག་ཤིན་ཏུ་བ་མ་
ཡིན་པའི་ཁྱད་པར་འཐད་དེ། ཁམས་གསུམ་ས་དགུ་ལ་ནི་ཡོད་པའི་སྒོམ་སྤངས་ཉོན་
མོངས་ཆེན་པོ་ཡི་ཆེན་པོ་ལ་སོགས་པ་འཇོམས་བྱེད་དྲི་མ་ཡི་གཉེན་པོ་ཐེག་ཆེན་གྱི་སྒོམ་
ལམ་ཆུང་ངུའི་ཆུང་ངུ་ལ་སོགས་པའི་ལམ་ནི་སྒྲིབ་པ་གཉིས་དག་བྱེད་ཡིན་ཞིང་། ཉན་
རང་གི་ལམ་གྱིས་སྒྲིབ་པ་གཉིས་དངོས་སུ་སྤོང་མི་ནུས་པའི་ཕྱིར། གཉིས་པ་འགྲེལ་
པ་ནི། སངས་རྒྱས་ཀྱི་རྣམ་པར་དག་པ་ཤིན་ཏུ་བ་ཡིན་པ་དང༌། ཉན་རང་གི་རྣམ་
དག་ཅིག་ཤོས་ཤིན་ཏུ་བ་མ་ཡིན་པ་ཞེས་བྱ་བ་ཡིན་ཏེ། འདོད་པའི་ཁམས་དང་བསམ་
གཏན་བཞི་དང་གཟུགས་མེད་པའི་སྙོམས་པར་འཇུག་པ་དག་སྟེ། ཁམས་གསུམ་ས་
དགུ་ལ་ཡོད་པའི་སྒོམ་སྤངས་མི་མཐུན་པའི་ཕྱོགས་ཆེན་པོའི་ཆེན་པོ་ལ་སོགས་པ་རྣམ་



_153
སྐབས་གཉིས་པ།
པ་དགུའི་གཉེན་པོའི་ངོ་བོར་གོ་རིམས་བཞིན་དུ་ཐེག་ཆེན་གྱི་སྒོམ་ལམ་ཆུང་ངུའི་ཆུང་
ངུ་ལ་སོགས་པ་རྣམ་པ་དགུ་སྒྲིབ་པའི་རྣམ་པ་ཐམས་ཅད་དག་བྱེད་དང་། ཉན་རང་
གི་ལམ་གཅིག་ཤོས་སུ་སྤང་བྱ་ཉི་ཚེ་བ་ཙམ་རྣམ་པར་དག་པའི་རྒྱུ་ཡིན་པའི་ཕྱིར། དེ་
ལྟར་བསྒྲུབ་པ་སྒོམ་ལམ་དང་རྣམ་དག་སྒོམ་ལམ་གཉིས་བཤད་པ་ནི་ལྡོག་པའི་སྒོ་ནས་
ཡིན་གྱི། ངོ་བོའི་དབང་དུ་བྱས་ན་ཕན་ཚུན་ཁྱབ་མཉམ་དུ་བྱ་སྟེ། བྱང་སེམས་ཀྱི་
ཟག་མེད་སྒོམ་ལམ་ཡིན་ན་དེ་གཉིས་ཀ་ཡིན་དགོས་པའི་ཕྱིར་ཏེ། དེ་ཡིན་ན་གཙོ་བོར་
རྟོགས་པ་མཐར་ཐུག་གི་ལག་རྗེས་འཇོག་བྱེད་དང་། གཙོ་བོར་སྤངས་པ་མཐར་ཐུག་
གི་ལག་རྗེས་འཇོག་བྱེད་ཀྱི་བྱང་ཆུབ་སེམས་དཔའི་སྒོམ་ལམ་ཡིན་དགོས་པའི་ཕྱིར།
གཉིས་པ་སངས་རྒྱས་ཀྱི་རྣམ་དག་ཤིན་ཏུ་བར་སྒྲུབ་པ་ལ། མཚམས་སྦྱར། །
རྩ་བ། འགྲེལ་པའོ། །དང་པོ་ནི། ཇི་ལྟར་སངས་རྒྱས་ཀྱི་རྣམ་དག་ཤིན་ཏུ་བ་ཡིན་ཞེ་
ན༑ གཉིས་པ་ནི། །
དེ་ལ་ཀླན་ཀ་སྤངས་པ་ཡིས། །ལམ་ནི་འཇལ་དང་གཞལ་བྱ་དག །
མཉམ་པ་ཉིད་ཀྱིས་ཁམས་གསུམ་གྱི། །གཉེན་པོ་ཉིད་དུ་འདོད་པ་ཡིན། ། །
སངས་རྒྱས་ཀྱི་རྣམ་དག་རྣམ་དག་ཤིན་ཏུ་བ་ཡིན་པའི་རྒྱུ་མཚན་ཡོད་དེ། སྤང་གཉེན་
གྱི་གོ་རིམས་དེ་ལ་ཀླན་ཀ་སྤངས་པ་ཡི་སྒོ་ནས་ཐེག་ཆེན་སྒོམ་པའི་ལམ་ནི་འཇལ་བྱེད་
ཤེས་པ་དང་གཞལ་བྱ་དག་བདེན་སྟོང་མཉམ་པ་ཉིད་ཀྱིས་ཁམས་གསུམ་གྱི་སྒྲིབ་པ་མ་
ལུས་པ་དག་བྱེད་ཀྱི་གཉེན་པོ་ཉིད་དུ་འདོད་པའི་ཕྱིར། །
གསུམ་པ་ནི། ཁོ་ན་རེ། གཉེན་པོ་ཆུང་རིམ་ནས་སྐྱེ་བ་དང་སྤང་བྱ་ཆེ་རིམ་
ནས་འགག་པ་དེ་མི་འཐད་དེ། དགྲ་སྟོབས་ལྡན་འདུལ་བ་ལ་གཤེད་མ་སྟོབས་ལྡན་དགོས་



ཕར་ཕྱིན་རྩ་ཊིཀ
154
ཤིང་༑ དགྲ་སྟོབས་ཞན་པ་འདུལ་བ་ལ་གཤེད་མ་སྟོབས་ལྡན་མི་དགོས་པ་ལྟར། དེ་
ལ་སྒོམ་སྤང་ཆེན་པོའི་ཆེན་པོ་སྤོང་བ་ལ་གཉེན་པོ་སྒོམ་ལམ་ཆེན་པོའི་ཆེན་པོ་ལ་སོགས་
པ་རིགས་ལ། མི་མཐུན་པའི་ཕྱོགས་སྒོམ་སྤངས་ཆུང་ངུའི་ཆུང་ངུ་སྤོང་བ་ལ་གཉེན་
པོ་སྒོམ་ལམ་ཡང་ཆུང་ངུའི་ཆུང་ངུ་ལ་སོགས་པ་རིགས་སོ། ཞེས་བྱ་བའི་ཀླན་ཀའི་ལན་
འཆད༑ ཇི་སྐད་བཤད་པའི་སྤང་གཉེན་སྦྱོར་ཚུལ་མི་འཐད་པའི་སྐྱོན་མེད་དེ། གོས་
ལ་ཆགས་པའི་དྲི་མ་རགས་པ་སེལ་བ་ལ་གཙོ་བླག་མཁན་ཆེར་འབད་མི་དགོས་ལ། དྲི་
མ་ཕྲ་མོ་བསལ་བ་ལ་ཆེ་ཐད་དུ་འབད་པའི་དཔེས་ཀླན་ཀ་སྤངས་པའི་སྒོ་ནས་སྤང་གཉེན་
གྱི་རིམ་པ་གྲུབ་པའི་ཕྱིར། དེས་ན་སངས་རྒྱས་ཀྱི་རྣམ་པར་དག་པ་ཤིན་ཏུ་བ་ཡིན་པར་
རྣམ་པར་བཞག་སྟེ། ཐེག་ཆེན་སྒོམ་པའི་ལམ་ཤིན་ཏུ་ཇི་སྐད་དུ་བསྟན་པ་དེ་ཁམས་
གསུམ་པའི་རྣམ་པ་ཅན་གྱི་ཤེས་པ་དང་ཤེས་བྱ་དག་དོན་དམ་པར་མི་དམིགས་པར་རྟོགས་
པ་ཉིད་ཀྱིས་མཉམ་པ་ཉིད་གང་ཡིན་པ་དེ་ཉིད་དྲི་མ་མཐའ་དག་གི་གཉེན་པོའི་ངོ་བོ་ཉིད་
ཡིན་པའི་ཕྱིར། གསུམ་པ་སྐབས་བསྡུ་བ་ནི།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་ཅེས་བྱ་བ་ལས། ལམ་ཤེས་པ་ཉིད་ཀྱི་སྐབས་ཏེ་གཉིས་པའོ།།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་
ཅེས་བྱ་བའི་འགྲེལ་པའི་རྣམ་བཤད་སྙིང་པོ་རྒྱན་གྱི་དགོངས་འགྲེལ་རྣམ་བཤད་ཚིག་
དོན་རབ་གསལ་ཞེས་བྱ་བ་ལས་སྐབས་གཉིས་པའི་རྣམ་པར་བཤད་པའོ།། །།
༈
རྣམ་ཀུན་མཁྱེན་པའི་ཡེ་ཤེས་ཕོ་བྲང་དུ། །



སྐབས་གཉིས་པ།
155
ངེས་པར་བགྲོད་པའི་ཐེམ་སྐས་རྒྱུ་ལམ་ཤེས། །
གཅིག་གིས་ལྷག་པའི་བཅུ་ཕྲག་མཚོན་བྱེད་ཀྱིས། །
རྣམ་པར་བརྒྱན་ནས་བཤད་འདི་ཨེ་མ་མཚར། །
ཞེས་བར་སྐབས་ཀྱི་ཚིགས་སུ་བཅད་པའོ། །



157
སྐབས་གསུམ་པ།
༈ གསུམ་པ་ལམ་ཤེས་རྣམ་པར་དག་བྱེད་ཀྱི་ཡན་ལག་གཞི་ཤེས་བཤད་པ་ལ།
འབྲེལ་བཀོད་པས་མཚམས་སྦྱར། ལེའུའི་གཞུང་བཤད། སྐབས་བསྡུ་བའོ། །དང་པོ་
ནི༑ ལམ་ཤེས་བཤད་ཟིན་པའི་འོག་ཏུ་ཐམས་ཅད་ཤེས་པ་ཉིད་འཆད་པའི་རྒྱུ་མཚན་
ཡོད་དེ། གཞི་མི་རྟག་སོགས་ཐམས་ཅད་ཡོངས་སུ་ཤེས་པ་མེད་པར་ཐེག་པ་གསུམ་
གྱི་ལམ་ལེགས་པར་ཡོངས་སུ་ཤེས་པ་མེད་པས་ལམ་ཤེས་ཀྱི་ཡན་ལག་ཏུ་འཆད་པའི་
ཕྱིར༑ གཉིས་པ་ལ། གཞི་ཤེས་ཀྱི་རང་བཞིན་དང་། མཁྱེན་པ་གསུམ་གྱི་འཇུག་
བསྡུ་བའོ། །དང་པོ་ལ་ཉེ་རིང་གི་ལམ་བཤད། གཞི་ཤེས་ཀྱི་སྦྱོར་བ། སྦྱོར་བ་སྒོམ་
པའི་འབྲས་བུའོ། །དང་པོ་ལ། ལམ་ཉེ་རིང་གི་རྒྱུ་མཚན། རྒྱུ་མཚན་དེ་ཉིད་བསྒྲུབ་
པ༑ མི་མཐུན་ཕྱོགས་དང་གཉེན་པོའི་དབྱེ་བའོ།། དང་པོ་ལ་རྩ་བ་དང་། འགྲེལ་
པའོ༑ ༑དང་པོ་ནི།
ཚུ་རོལ་ཕ་རོལ་མཐའ་ལ་མིན། །དེ་དག་བར་ན་མི་གནས་པ། །
དུས་རྣམས་མཉམ་པ་ཉིད་ཤེས་ཕྱིར། །ཤེས་རབ་ཕ་རོལ་ཕྱིན་པར་འདོད། །
གཞི་ཤེས་པའི་ལམ་ཤེས་རབ་ཀྱི་ཕ་རོལ་ཏུ་ཕྱིན་པ་ཆོས་ཅན། སངས་རྒྱས་དང་བྱང་
ཆུབ་སེམས་དཔའི་རྒྱུད་ལ་ཉེ་བར་འདོད་དེ། དུས་གསུམ་པའི་ཆོས་རྣམས་བདེན་པའི་
རང་བཞིན་མེད་པར་མཉམ་པ་ཉིད་དུ་མངོན་སུམ་དུ་ཤེས་པའི་ཡེ་ཤེས་ཀྱིས་ཟིན་པའི་
མཁྱེན་པ་ཡིན་པའི་ཕྱིར། ཤུགས་ལ་དེ་ཆོས་ཅན། སྐབས་འདིར་དངོས་སུ་བསྟན་པའི་
ཉན་རང་ལ་རིང་བ་ཡིན་ཏེ། རྟགས་སྔ་མ་དེའི་ཕྱིར། དེ་ཆོས་ཅན། ཚུར་རོལ་འཁོར་
བའི་མཐའ་དང་ཕ་རོལ་མྱ་ངན་ལས་འདས་པའི་མཐའ་ལ་མི་གནས་ཤིང་། མཐའ་དེ་



158
ཕར་ཕྱིན་རྩ་ཊིཀ
དག་གི་བར་ན་ཡང་དོན་དམ་པར་གནས་པ་མ་ཡིན་ཏེ། མཐའ་དེ་གཉིས་འགོག་བྱེད་
ཀྱི་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་ཀྱིས་ཟིན་པའི་མཁྱེན་པ་ཡིན་པའི་ཕྱིར།
གཉིས་པ་འགྲེལ་པ་ལ། དངོས་བསྟན་སྲིད་ཞིའི་མཐའ་འགོག་བྱེད་ཀྱི་ལམ་དང་།
ཤུགས་བསྟན་ཉན་རང་ལམ་དེ་དང་བྲལ་བར་བསྟན་པའོ། །དང་པོ་ནི། གཞི་ཤེས་
པའི་ལམ་ཤེས་རབ་ཀྱི་ཕ་རོལ་ཏུ་ཕྱིན་པ་གང་ཡིན་པ་དེ་ནི་ཆོས་ཅན། སངས་རྒྱས་དང་
བྱང་ཆུབ་སེམས་དཔའ་རྣམས་ཀྱི་རྒྱུད་ལ་ཉེ་བར་གྱུར་པར་འདོད་པ་ཡིན་ཏེ། དུས་གསུམ་
པའི་ཆོས་རྣམས་བདེན་པའི་སྐྱེ་བ་མེད་པའི་རྣམ་པར་མཉམ་པ་ཉིད་དུ་མངོན་སུམ་དུ་
རྟོགས་པའི་ཡེ་ཤེས་ཀྱིས་ཟིན་པའི་མཁྱེན་པ་ཡིན་པའི་ཕྱིར། བྱང་སེམས་འཕགས་པའི་
རྒྱུད་ཀྱི་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་ཤེས་རབ་ཆོས་ཅན། ཁྱོད་
ཀྱིས་ཚུར་རོལ་གྱི་མཐའ་འཁོར་བས་བསྡུས་པ་གོ་རིམས་བཞིན་དུ་ལས་དང་ཉོན་མོངས་
པའི་དབང་གིས་ཉིད་མཚམས་སྦྱོར་བའི་རྟག་པའི་མཚན་ཉིད་ཅན་གྱི་མཐའ་ལ་མི་གནས་
ཏེ༑ འཁོར་བའི་རྩ་བ་འཇོམས་བྱེད་ཡིན་པའི་ཕྱིར། བྱང་འཕགས་ཀྱི་རྒྱུད་ཀྱི་སྙིང་
རྗེ་ཆེནཔོ་ཆོས་ཅན། ཁྱོད་ཀྱིས་ཕ་རོལ་གྱི་མཐའ་མྱ་ངན་ལས་འདས་པས་བསྡུས་པ་
ལས་ཉོན་གྱིས་སྲིད་པར་སྐྱེ་བ་ཆད་ཙམ་གྱིས་ཐོབ་པའི་ཆད་པའི་མཚན་ཉིད་ཅན་གྱི་མཐའ་
ལ་མི་གནས་ཏེ། ཁྱོད་ཀྱི་དབང་གིས་བྱང་སེམས་འཕགས་པ་རྣམས་སྲིད་པར་སྐྱེ་བ་ཡང་
དང་ཡང་དུ་བླངས་ནས་མི་གནས་པའི་མྱང་འདས་སྒྲུབ་པར་བྱེད་པའི་ལམ་ཡིན་པའི་
ཕྱིར༑ དེས་ན་གཞི་ཤེས་པའི་ལམ་ཤེར་ཕྱིན་ཆོས་ཅན། སྲིད་པ་དང་ཞི་བའི་མཐའ་
ལ་མི་གནས་ཤིང་། དེ་དག་གི་བར་ན་ཡང་དོན་དམ་པར་མི་གནས་ཏེ། སྲིད་ཞི་བདེན་
སྟོང་དུ་རྟོགས་པའི་སྒོ་ནས་མཐའ་དེ་དག་འགོག་བྱེད་ཡིན་པའི་ཕྱིར། །



159
སྐབས་གསུམ་པ།
ཁ་ཅིག ཀུན་རྫོབ་ལ་ལྟོས་པའི་སྲིད་མཐའ་འགོག་བྱེད་སྟོང་ཉིད་རྟོགས་པའི་
ཤེས་རབ་ལ་འཆད་པ་ནི་མི་འཐད་དེ། སྐབས་འདིའི་གཞི་ཤེས་པའི་ལམ་ཤེར་ཕྱིན་གྱིས་
འཁོར་བའི་སྐྱོན་མཐོང་བར་གསུངས་ཤིང་། འཁོར་བའི་སྐྱོན་དོན་དམ་འཇལ་བའི་རིགས་
ཤེས་ཀྱིས་མི་རྙེད་པའི་ཕྱིར། གཉིས་པ་ནི། སྐབས་འདིར་ཉན་རང་གི་གཞི་ཤེས་མ་
བསྟན་པའི་སྐྱོན་མེད་དེ་བྱང་སེམས་ཀྱི་ཀུན་ཤེས་པ་དངོས་སུ་བསྟན་པ་ཉིད་ཀྱི་སྐབས་
ལས་བཟློག་སྟེ་ཤུགས་ལ་བསྟན་པའི་ཕྱིར། སྐབས་འོག་མ་ཁ་ཅིག་ཏུ་དངོས་སུ་ཡང་
བསྟན་པས་འགྲེལ་ཆེན་དུ་ལ་ལར་ལྡོག་པའི་སྒོ་ནས་དང་། ལ་ལར་རྗེས་འགྲོའི་སྒོ་ནས་
བསྟན་པར་བཤད་དེ། རྗེས་འགྲོ་དངོས་བསྟན་དང་ལྡོག་པ་ཤུགས་བསྟན་བྱའོ། །སྐབས་
འདིར་དངོས་སུ་བསྟན་པའི་ཉན་ཐོས་ལ་སོགས་པ་ལ་ཡང་དག་པ་གཞི་ཤེས་པའི་ལམ་
ཤེས་རབ་ཀྱི་ཕ་རོལ་ཏུ་ཕྱིན་པ་རིང་བར་གྱུར་པ་ཡིན་ཏེ། དུས་གསུམ་བདེན་སྟོང་མཉམ་
པ་ཉིད་དུ་ཤེས་པ་མེད་པའི་ཕྱིར། ཐེག་དམན་རང་གི་རྟོགས་པ་ཙམ་ཞིག་གཞི་ཤེས་
པའི་ལམ་ཤེས་རབ་ཀྱི་ཕ་རོལ་ཏུ་ཕྱིན་པའི་གཟུགས་བརྙན་ལ་གནས་པའི་ཉན་རང་ཆོས་
ཅན༑ སྐབས་འདིར་འཁོར་བའི་མཐའ་ལ་གནས་པར་ཤེས་པར་བྱ་སྟེ། ལས་ཉོན་གྱི་
དབང་གིས་སྲིད་པར་སྐྱེ་བ་ལེན་པའི་དངོས་པོ་ལ་མཐའ་གཅིག་ཏུ་དོར་བྱར་བྱེད་པའི་
ཕྱིར་ཏེ། ལས་ཉོན་གྱི་དབང་གིས་སྲིད་པར་སྐྱེ་བ་མི་ལེན་པར་མ་ཟད། སྲིད་པར་སྐྱེ་
བ་ལེན་པའི་རྒྱུ་སྙིང་བརྩེ་བ་དང་བྲལ་བའི་ཕྱིར། ཡང་དེ་ཆོས་ཅན། སྐབས་འདིར་
མྱ་ངན་ལས་འདས་པའི་མཐལ་ལ་གནས་པར་ཤེས་པར་བྱ་སྟེ། ལས་ཉོན་གྱིས་སྲིད་
པར་སྐྱེ་བའི་འཁོར་བའི་དངོས་པོ་མེད་པ་ལ་མཐའ་གཅིག་ཏུ་བླང་བྱར་དམིགས་པའི་ཕྱིར་
ཏེ༑ ལས་ཉོན་གྱིས་སྲིད་པར་སྐྱེ་བ་འགོག་འདོད་ཅིང་། སྲིད་པར་སྐྱེ་བ་བླངས་པ་ལ་



160
ཕར་ཕྱིན་རྩ་ཊིཀ
བརྟེན་ནས་མི་གནས་པའི་མྱང་འདས་སྒྲུབ་པའི་ཐབས་ཤེས་པའི་ཤེས་རབ་དང་བྲལ་བའི་
ཕྱིར༑ གསེར་འཕྲེང་དུ་སྙིང་བརྩེ་བ་དང་བྲལ་བ་དང་། ཤེས་རབ་དང་བྲལ་བ་གཉིས་
གོ་བཟློག་ནས་སྦྱོར་བ་མཛད་ཀྱང་གོང་བཞིན་ཡིན་པ་རྗེ་ཉིད་གྱི་ཞལ་ལས་བྱུང་བ་ཊིཀྐར་
གསུངས་སོ། དེ་ཡང་འདིར་བསྟན་ཀུན་རྫོབ་ལ་ལྟོས་པའི་སྲིད་མཐའ་ཡིན་ན། སྲིད་
མཐའ་ཡིན་པས་ཁྱབ་སྟེ། དཔེར་ན། ལས་དང་ཉོན་མོངས་པའི་དབང་གིས་ཡུན་རིང་
པོར་ཉིང་མཚམས་སྦྱོར་བ་ལྟ་བུའོ། །འདིར་བསྟན་ཀུན་རྫོབ་ལ་ལྟོས་པའི་ཞི་མཐའ་ཡིན་
ན་ཞི་མཐའ་ཡི་པས་ཁྱབ་སྟེ། དཔེར་ན། སྲིད་པར་ཆད་ཙམ་གྱིས་ཐོབ་པའི་མྱང་འདས་
ལྟ་བུའོ། འདིར་བསྟན་པའི་སྲིད་མཐའ་ཡིན་ན་སྲིད་མཐའ་ཡིན་པས་མ་ཁྱབ་པ་ནི་དཔེར་
ན་སྲིད་པར་སྐྱེ་བ་ལ་མཐའ་གཅིག་ཏུ་དོར་བྱར་ཞེན་པའི་ཆ་འདིར་བསྟན་སྲིད་མཐའ་
ཡིན་པ་ལྟ་བུ་སྟེ། འདིར་བསྟན་བྱང་སེམས་ལམ་ལ་ལྟོས་པའི་སྲིད་མཐའ་ཡིན་པའི་ཕྱིར།
འདིར་བསྟན་ཞི་མཐའ་ཡིན་ན་ཞི་མཐའ་ཡིན་པས་མ་ཁྱབ་པ་ནི་དཔེར་ན་སྲིད་པར་སྐྱེ་
བ་ཆད་ཙམ་གྱི་ཐོབ་པའི་མྱང་འདས་ལ་མཐའ་གཅིག་ཏུ་བླང་བྱར་ཞེན་པའི་ཆ་ལྟ་བུ་སྟེ།
འདིར་བསྟན་བྱང་སེམས་ལམ་ལ་ལྟོས་པའི་ཞི་མཐའ་ཡིན་པའི་ཕྱིར།
གཉིས་པ་རྒྱུ་མཚན་དེ་ཉིད་སྒྲུབ་པ་ལ། རྩོད་པ་དང་། ལན་གཉིས། དང་པོ་
ནི༑ ཇི་ལྟར་ཉན་ཐོས་ལ་སོགས་པ་ལ་ཡང་དག་པའི་གཞི་ཤེས་པའི་ལམ་ཤེས་རབ་ཀྱི་
ཕ་རོལ་ཏུ་ཕྱིན་པ་རིང་བ་དང་བྱང་ཆུབ་སེམས་དཔའ་ལ་སོགས་པ་ལ་གཅིག་ཤོས་ཉེ་
བར་འགྱུར་བ་དེ་མི་འཐད་པར་ཐལ། གནས་ལུགས་ཀྱི་དོན་རྟོགས་པ་ཉན་རང་ལའང་
ཡོད་པའི་ཕྱིར་ཏེ། དུས་གསུམ་བདེན་སྟོང་མཉམ་པ་ཉིད་དུ་ཤེས་པ་ནི་གཞིའི་གནས་
ལུགས་རྟོགས་པ་ཁོ་ན་ཡིན་ལ། གཞིའི་གནས་ལུགས་རྟོགས་པ་དེ་ཡང་འཕགས་པ་ཐམས་



161
སྐབས་གསུམ་པ།
ཅད་ལ་ཡོད་པ་ཉིད་མ་ཡིན་ནམ་སྟེ་ཡོད་པའི་ཕྱིར་ཏེ། མགོན་པོ་ཀླུ་སྒྲུབ་ཀྱིས་འཇིག་
རྟེན་ལས་འདས་པར་བསྟོད་པའི་ལུགས་ལས། རྟེན་ཅིང་འབྲེལ་པར་འབྱུང་བ་གང་།།
དེ་ཉིད་ཁྱོད་ནི་སྟོང་པར་བཞེད། ཅེས་པ་སྟོང་པ་རྟེན་འབྱུང་གི་དོན་དུ་གསུངས་པ་གང་
ཞིག རྟེན་འབྲེལ་གྱི་གནས་ལུགས་རྟོགས་པ་ཉན་རང་ལ་ཡང་ཡོད་པའི་ཕྱིར། གཉིས་
པ་ལ། རྩ་བ་དང་། འགྲེལ་པའོ། །དང་པོ་ནི།
དེ་ནི་མཚན་མར་དམིགས་སྒོ་ནས། །ཐབས་མ་ཡིན་པས་རིང་བ་སྟེ། །
དེ་ནི་ཐབས་ལ་མཁས་པ་ཡིས། །ཡང་དག་ཉེ་བ་ཉིད་དུ་བཤད། །
འདིར་བསྟན་པའི་ཉན་རང་དེ་ནི་ཆོས་ཅན། གཞི་ཤེས་པའི་ལམ་ཤེར་ཕྱིན་དེ་ནི་ཁྱོད་
ལ་རིང་བ་ཡིན་ཏེ། གཞི་ལམ་བདེན་པར་གྲུབ་པའི་མཚན་མར་དམིགས་པའི་སྒོ་ནས་
འབྲས་ཡུམ་སྒྲུབ་པའི་ཐབས་མ་ཡིན་པས་ཟིན་པའི་ཕྱིར། བྱང་འཕགས་དེ་ནི་ཆོས་ཅན།
གཞི་ཤེས་པའི་ལམ་ཤེར་ཕྱིན་དེ་ནི་ཁྱོད་ལ་ཡང་དག་ཉེ་བ་ཉིད་དུ་བཤད་པའི་རྒྱུ་མཚན་
ཡོད་དེ། འབྲས་ཡུམ་བསྐྱེད་པའི་ཐབས་ལ་མཁས་པ་ཡིས་ཟིན་པའི་ཕྱིར།།
གཉིས་པ་འགྲེལ་པ་ནི། འདིར་བསྟན་པའི་ཉན་རང་དེ་དག་ལ་རྒྱལ་བའི་ཡུམ་རིང་
བར་གྱུར་པ་ཡིན་ཏེ། ཉན་ཐོས་ལ་སོགས་པ་དངོས་པོའི་ངོ་བོ་བདེན་སྟོང་སྤྲོས་བྲལ་མི་
ཤེས་པ་རྣམས་ལ་དུས་གསུམ་བདེན་སྟོང་མཉམ་པ་ཉིད་ཀྱི་ཡེ་ཤེས་དེ་མེད་པ་དེའི་ཕྱིར།
དེར་ཐལ། དེ་དག་གི་དངོས་པོ་བདེན་གྲུབ་ཀྱི་མཚན་མ་དང་ལྡན་པར་རྟོགས་པའི་ཕྱིར་
ཏེ༑ དེ་དག་བདག་མེད་ཕྲ་མོ་སྟོན་པའི་དགེ་བའི་བཤེས་གཉེན་ལ་སོགས་པ་ཐབས་མཁས་
པ་དང་བྲལ་བའི་ཕྱིར། དེ་ལྟར་ཞེན་པའི་དཔེ་མེད་པ་མ་ཡིན་ཏེ། སྒྱུ་མ་མཁན་གྱི་
སྤྲུལ་པའི་རྟ་གླང་གི་དངོས་པོ་སྣང་བ་ལ་སྒྱུ་མ་དེའི་རང་གི་ངོ་བོ་མི་ཤེས་པས་རྟ་གླང་



ཕར་ཕྱིན་རྩ་ཊིཀ
162
གི་དངོས་པོར་མངོན་བར་ཞེན་པ་ཉིད་ཀྱིས་རྟ་གླང་གི་ངོ་བོ་ཉིད་མེད་པར་མི་སྣང་བཞིན་
དུ་དངོས་པོ་རྣམས་ལ་བདེན་པར་ཞེན་པའི་ཕྱིར། བྱང་ཆུབ་སེམས་དཔའ་འཕགས་པ་
དེ་དག་ལ་ཆོས་ཅན། ཡུམ་འདི་ཡང་དག་པར་ཉེ་བར་གྱུར་པ་ཡིན་ཏེ། ཁྱོད་ལ་གཟུགས་
ལ་སོགས་པའི་ཆོས་ཡོངས་སུ་ཤེས་པར་བྱེད་པ་ན་ཡུལ་དེ་ཉིད་མཉམ་པ་ཉིད་སྤྲོས་བྲལ་
དུ་ཡོངས་སུ་ཤེས་པར་བྱེད་པ་ཡིན་ཏེ་དེའི་ཕྱིར། རྟགས་གྲུབ་སྟེ། གཟུགས་སོགས་ལ་
བདེན་པའི་དངོས་པོར་མངོན་པར་ཞེན་པའི་འཁྲུལ་པའི་མཚན་མ་བསལ་བ་སྟེ། དེ་དག་
གི་ཞེན་ཡུལ་མི་དམིགས་པར་རྟོགས་པའི་ཕྱིར་ཏེ། དུས་ཡུན་རིང་མོ་བསྐལ་པ་གྲངས་
མེད་པ་ཞིག་ནས་ཕྱིའི་རྐྱེན་ཐེག་ཆེན་དགེ་བའི་བཤེས་གཉེན་ཡང་དག་པར་མགུ་བར་
བྱས་པའི་མན་ངག་ཕྱིན་ཅི་མ་ལོག་པ་ཁྱད་པར་ཅན་དང་ལྡན་ཞིང་། ནང་གི་རྐྱེན་བདེན་
པ་གཉིས་ལ་བརྟེན་པའི་ཐོས་པ་ལ་སོགས་པའི་ཤེས་པ་སྐྱེ་བའི་ཐབས་ལ་མཁས་པ་ཡིན་
པའི་ཕྱིར། དེས་ན་ཉན་རང་བྱང་སེམས་ལ་ཡུམ་ལ་ཉེ་རིང་ཁྱད་པར་འཐད་དེ། ཉན་
རང་ཡུམ་བསྒོམ་པའི་ཐབས་མཁས་པ་མ་ཡིན་པས་ནི་རིང་བ་ཉིད་ཡིན་ལ། བྱང་སེམས་
ཐབས་མཁས་པ་ཉིད་ཀྱིས་ནི་མི་རིང་བ་ཉིད་ཡིན་པའི་ཕྱིར། གསུམ་པ་མི་མཐུན་ཕྱོགས་
དང་གཉེན་པོའི་དབྱེ་བ་བཤད་པ་ལ། གཞི་ལམ་ལ་མཚན་འཛིན་གྱི་སྤང་གཉེན། འབྲས་
བུ་ལ་མཚན་འཛིན་གྱི་སྤང་གཉེན། མཇུག་བསྡུ་བའོ། དང་པོ་ལ། སྤང་བྱ་དང་།
གཉེན་པོའོ། དང་པོ་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི། སྔར་
བཤད་པ་དེ་ལྟར་ཉན་ཐོས་དང་སོགས་པས་རང་རྒྱལ་ཡུམ་ལ་རིང་བར་འགྱུར་བའི་སྒྲུབ་
བྱེད་མཚན་མར་དམིགས་པ་ཉིད་བྱང་ཆུབ་སེམས་དཔའི་ལམ་གྱི་གོལ་ས་མི་མཐུན་པའི་
ཕྱོགས་ཡིན་པར་བསྟན་པའི་ཕྱིར་གཞུང་འདི་གསུངས། གཉིས་པ་ནི།



163
སྐབས་གསུམ་པ།
གཟུགས་སོགས་ཕུང་པོ་སྟོང་ཉིད་དང་།།དུས་གསུམ་གཏོགས་པའི་ཆོས་རྣམས་དང་།།
སྦྱིན་སོགས་བྱང་ཆུབ་ཕྱོགས་རྣམས་ལ། །སྤྱོད་པའི་འདུ་ཤེས་མི་མཐུན་ཕྱོགས།།
ཇི་ལྟ་བས་བསྡུས་པ་གཟུགས་ལ་སོགས་པའི་ཕུང་པོ་གང་ཟག་གི་བདག་གིས་སྟོང་པ་ཉིད་
དང་༑ ཇི་སྙེད་པས་བསྡུས་པ་དུས་གསུམ་དུ་གཏོགས་པའི་ཆོས་རྣམས་དང་། ལམ་
སྦྱིན་སོགས་བྱང་ཆུབ་ཀྱི་ཕྱོགས་རྣམས་ལ་བདེན་པར་སྤྱོད་པའི་འདུ་ཤེས་ཀྱིས་བཅིངས་
པའི་ལམ་ནི་ཆོས་ཅན། བྱང་སེམས་ལམ་གྱི་མི་མཐུན་པའི་ཕྱོགས་ཡིན་ཏེ། དེའི་གོལ་
ས་ཡིན་པའི་ཕྱིར། གསུམ་པ་ནི། གཟུགས་ལ་སོགས་པའི་དུས་གསུམ་པའི་ཆོས་ཟག་
པ་དང་བཅས་པ་དང་། བྱང་ཆུབ་ཡན་ལག་སོགས་ཟག་པ་མེད་པ་དང་། དེ་གཉིས་
ཀའི་ངོ་བོ་བདེན་པའི་དངོས་པོར་མ་གྱུར་པ་ཐམས་ཅད་ལ་བདེན་པའི་དངོས་པོར་དམིགས་
པ་ཉིད་ཀྱིས་བཅིངས་བཞིན་དུ་གཞན་གྱིས་ཀུན་བཏགས་པའི་བདག་ལ་སོགས་པ་སྟོང་
པ་ཉིད་དུ་ལྟ་བ་དང་། དྲན་པ་ཉེར་གཞག་སོགས་དེ་ཁོ་ནར་རྟོག་པར་གྱུར་པའི་སྒྲུབ་
པའི་འདུ་ཤེས་ཀྱི་བཅིངས་པའི་ཉན་ཐོསཀྱི་ལམ་ནི་ཆོས་ཅན། རང་གི་མི་མཐུན་ཕྱོགས་
དེ་དག་གི་གཉེན་པོ་ཡིན་ན་ཡང་བྱང་སེམས་ལམ་གྱི་མི་མཐུན་ཕྱོགས་ཡིན་ཏེ། དངོས་
པོའི་གནས་ལུགས་ལ་ཕྱིན་ཅི་ལོག་ཏུ་ཞུགས་པ་ཉིད་ཀྱིས་བྱང་ཆུབ་སེམས་དཔའི་རྒྱུད་
ལ་སྐྱེད་པ་སྤང་བར་བྱ་བ་ཡིན་པའི་ཕྱིར། གཉིས་པ་གཉེན་པོ་ལ། མཚམས་སྦྱར། རྩ་
བ༑ འགྲེལ་པའོ། །དང་པོ་ནི། བྱང་ཆུབ་སེམས་དཔའ་རྣམས་ཀྱི་སྔར་བཤད་པ་དེ་
ལས་ཟློག་སྟེ་གཉེན་པོ་ཡིན་པར་བསྟན་པའི་ཕྱིར་གཞུང་འདི་གསུངས། གཉིས་པ་ནི།
སྦྱིན་ལ་སོགས་ལ་ངར་འཛིན་མེད། །གཞན་དག་དེ་ལ་སྦྱོར་བྱེད་པ། །
དེ་ནི་ཆགས་པའི་མཐའ་འགོག་པས། །



ཕར་ཕྱིན་རྩ་ཊིཀ །
_164
སྦྱིན་པ་ལ་སོགས་ཕྱིན་དྲུག་ལ་ངར་འཛིན་པ་མེད་པ་ལ་རང་གནས་པའི་གདུལ་བྱ་གཞན་
དགུ་ནི་དེ་ལ་སྦྱོར་བ་བྱེད་པའི་གཞི་ལམ་རྣམ་གསུམ་བདེན་མེད་དུ་རྟོགས་པའི་ཡེ་ཤེས་
དེ་ནི་ཆོས་ཅན། གཞི་ལམ་ལ་བདེན་པར་ཆགས་པའི་མཐའ་འགོག་བྱེད་ཡིན་ཏེ། དེའི་
དངོས་གཉེན་ཡིན་པའི་ཕྱིར། གསུམ་པ་ནི། འཁོར་གསུམ་རྣམ་པར་དག་པས་སྦྱིན་
པ་ལ་སོགས་པ་ལམ་དང་གཞི་ལ་བདག་མེད་པར་མངོན་སུམ་དུ་རྟོགས་པས་རང་གནས་
པ་དང་། གཞན་སྦྱོར་བའི་བྱང་འཕགས་ཀྱི་མཁྱེན་པ་ནི་ཆོས་ཅན། རྣམ་གྲངས་མ་
ཡིན་པར་རྣམ་པ་ཐམས་ཅད་དུ་གཉེན་པོ་ཡིན་ཏེ། གནས་ལུགས་ཀྱི་དོན་ལ་ཡང་དག་
པར་ཞུགས་པའི་ཕྱིར་དང་། བདེན་པར་ཆགས་པའི་ཚོགས་ཀྱི་གནས་ཐམས་ཅད་བཀག་
པས་བྱང་ཆུབ་སེམས་དཔའི་རྒྱུད་ལ་བླང་བར་བྱ་བ་ཡིན་པའི་ཕྱིར། གཉིས་པ་འབྲས་
བུ་ལ་མཚན་འཛིན་གྱི་སྤང་གཉེན་ལ། འབྲས་བུ་ལ་མཚན་འཛིན་གྱི་ངོ་བོ། སྤོང་བྱེད་
ཀྱི་གཉེན་པོ། འཕྲོས་དོན་ནོ། །དང་པོ་ལ་རྩ་བ། འགྲེལ་པའོ། །དང་པོ་ནི།
རྒྱལ་ལ་སོགས་ལ་ཆགས་པ་ཕྲ། ། །
རྒྱལ་བ་ལ་སོགས་པ་ལ་བདེན་པར་ཆགས་པ་ཕྲ་མོས་བཅིངས་བཞིན་དུ་དེ་ལ་ཕྱག་འཚལ་
བ་སོགས་ནི་ཆོས་ཅན། བྱང་སེམས་ཀྱི་ལམ་གྱི་མི་མཐུན་ཕྱོགས་ཡིན་ཏེ། དེའི་གོལ་
ས་ཡིན་པའི་ཕྱིར། གཉིས་པ་ནི། ཉན་ཐོས་རྣམས་ཀྱིས་དེ་བཞིན་གཤེགས་པ་ལ་དད་
པས་ཀུན་ནས་བསླངས་ནས་ཕྱག་འཚལ་བ་ལ་སོགས་པ་ནི་ཆོས་ཅན། བསོད་ནམས་
ཀྱི་ཚོགས་ཀྱི་རྒྱུ་ཡིན་པ་ཉིད་ཀྱིས་མ་དད་པ་སོགས་ཀྱི་གཉེན་པོ་ཡིན་མོད་ཀྱི། བྱང་སེམས་
ལམ་གྱི་མི་མཐུན་ཕྱོགས་ཡིན་ཏེ། འབྲས་བུ་ལ་བདེན་པར་ཆགས་པ་ཕྲ་མོའི་ངོ་བོ་ཉིད་
ཀྱིས་བཅིངས་པས་རྣམ་པ་ཐམས་ཅད་དུ་ཉེས་སྐྱོན་དང་བྲལ་བ་མ་ཡིན་པའི་ཕྱིར། བམ་



1 65
སྐབས་གསུམ་པ།
པོ་གསུམ་པ་འདི་ནས་འཆད།
གཉིས་པ་སྤོང་བྱེད་གཉེན་པོ་ལ་མི་མཐུན་ཕྱོགས་ཡིན་པའི་རྒྱུ་མཚན། གཉེན་པོ་
དངོས་སོ། །དང་པོ་ལ། མཚམས་སྦྱར། རྩ་བ། འགྲེལ་པའོ། དང་པོ་ནི། ཡང་ཇི་
ལྟར་འབྲས་བུ་ལ་བདེན་པར་ཆགས་པ་ཕྲ་མོ་བྱང་སེམས་ལམ་གྱི་མི་མཐུན་པའི་ཕྱོགས་
ཡིན་ཞེ་ན། གཉིས་པ་ནི།
ཆོས་ཀྱི་ལམ་ནི་རང་བཞིན་གྱིས། །དབེན་པའི་ཕྱིར་ན་དེ་ཟབ་ཉིད། །
ཆོས་རྣམས་ཀྱི་ལམ་གནས་ལུགས་མཐར་ཐུག་པ་ནི་ཆོས་ཅན། ཟབ་པ་ཉིད་ཡིན་ཏེ།
རང་བཞིན་གྱིས་དབེན་པའི་ཆོས་ཉིད་ཡིན་པའི་ཕྱིར། གསུམ་པ་ནི། དེ་བཞིན་གཤེགས་
པ་ལ་སྐྱབས་གནས་སུ་བདེན་པར་དམིགས་པ་ཡང་བྱང་སེམས་ལམ་གྱི་མི་མཐུན་ཕྱོགས་
ཡིན་ཏེ། རྒྱུ་མཚན་གང་གི་ཕྱིར་ན་ཆོས་ཀྱི་རིགས་རྣམས་དོན་དམ་པར་གྲུབ་པའི་ངོ་
བོ་ཉིད་ཁོ་ནས་སྟོང་པས་དེ་དག་ཟབ་པ་ཉིད་ཡིན་པ་དེའི་ཕྱིར། གཉིས་པ་གཉེན་པོ་དངོས་
ལ༑ མཚམས་སྦྱར། རྩ་བ། འགྲེལ་པའོ། །དང་པོ་ནི། འོ་ན། འབྲས་བུ་ལ་བདེན་
པར་ཆགས་པ་ཇི་ལྟར་སྤོང་ཞེ་ན། གཉིས་པ་ནི། །
ཆོས་རྣམས་རང་བཞིན་གཅིག་པར་ནི། །ཤེས་པས་ཆགས་པ་སྤོང་བ་ཡིན། །
ཆོས་རྣམས་བདེན་སྟོང་དུ་རང་བཞིན་གཅིག་པར་ནི་མངོན་སུམ་དུ་ཤེས་པའི་བྱང་སེམས་
ཀྱི་མཁྱེན་པ་ཆོས་ཅན། ཁྱོད་ཀྱིས་འབྲས་བུ་ལ་བདེན་པར་ཆགས་པ་སྤོང་བ་ཡིན་ཏེ།
དེའི་དངོས་གཉེན་ཡིན་པའི་ཕྱིར། གསུམ་པ་ནི། ཤེས་པ་དང་ཤེས་བྱ་བདེན་སྟོང་མཉམ་
པ་ཉིད་དུ་གཅིག་པར་མངོན་སུམ་དུ་ཡོངས་སུ་ཤེས་པའི་བྱང་སེམས་ཀྱི་མཁྱེན་པ་ཆོས་
ཅན༑ འབྲས་བུ་ལ་བདེན་པར་ཆགས་པ་སྤོང་བ་ཡིན་ཏེ། དེའི་དངོས་གཉེན་ཡིན་པའི་



166་
ཕར་ཕྱིན་རྩ་ཊིཀ
ཕྱིར༑ ཤེས་པ་དང་ཤེས་བྱ་བདེན་སྟོང་དུ་རོ་གཅིག་པར་གྲུབ་སྟེ། གཟུགས་ལ་སོགས་
པའི་ཆོས་ཐམས་ཅད་རང་བཞིན་རོ་གཅིག་པ་ཁོ་ན་སྟེ། འདི་ལྟ་སྟེ། རང་བཞིན་མེད་
པ་ཞེས་པའི་མདོ་ངེས་དོན་གྱི་མདོ་ཡིན་པའི་ཕྱིར། །
གསུམ་པ་འཕྲོས་དོན་ལ་ཟབ་པའི་རྒྱུ་མཚན། །རྟོགས་དཀའ་བའི་རྒྱུ་མཚན་ནོ།།
དང་པོ་ལ་མཚམས་སྦྱར། རྩ་བ། འགྲེལ་བའོ། དང་པོ་ནི། ཡང་ཇི་ལྟར་ཆོས་རྣམས་
དོན་དམ་པར་མེད་པ་རང་བཞིན་གྱིས་ཟབ་པ་ཡིན་ཞེ་ན། གཉིས་པ་ནི།
མཐོང་བ་ལ་སོགས་བཀག་པ་ཡིས། །དེ་ནི་རྟོགས་པར་དཀའ་བར་བཤད། །
དོན་དམ་པའི་བདེན་པ་དེ་ནི་ཆོས་ཅན། རྟོགས་པར་དཀའ་བར་བཤད་པའི་རྒྱུ་མཚན་
ཡོད་དེ། མཐར་ཐུག་དཔྱོད་པའི་རིགས་ཤེས་ཁོ་ནས་རྟོགས་པར་བྱ་བ་ཡིན་གྱི། གཟུགས་
མཐོང་བ་ལ་སོགས་པ་ཐ་སྙད་པའི་ཚད་མས་རྟོགས་པ་བཀག་པའི་ཕྱིར། གསུམ་པ་ནི།
ཆོས་རྣམས་ཀྱི་རང་བཞིན་དེ་ཆོས་ཅན། ཟབ་པ་ཉིད་ཡིན་ཏེ། འཕགས་པའི་མཉམ་
གཞག་གིས་རྟོགས་བྱ་ཡིན་གྱི། ཐ་སྙད་པའི་ཚད་མས་རྟོགས་པར་དཀའ་བ་ཉིད་དུ་བཤད་
པ་དེའི་ཕྱིར། རྟགས་གྲུབ་སྟེ། གང་གི་ཕྱིར་ན། གཟུགས་འཛིན་དབང་ཤེས་ལ་སོགས་
པ་ཐ་སྙད་པའི་རྣམ་པར་ཤེས་པ་ཐམས་ཅད་ཀྱི་དམིགས་པའི་དོན་ཡིན་པ་ཚད་མས་བསལ་
བའི་ཕྱིར། །
གཉིས་པ་རྟོགས་དཀའ་བའི་རྒྱུ་མཚན་ལ། མཚམས་སྦྱར། རྩ་བ། འགྲེལ་
པའོ༑ ༑དང་པོ་ནི། ཡང་དེ་ལྟར་ཆོས་རྣམས་ཀྱི་རང་བཞིན་དེ་རྟོགས་པར་དཀའ་བ་
ཉིད་ཅི་ཡིན་ཞེ་ན། གཉིས་པ་ནི།
གཟུགས་ལ་སོགས་པར་མི་ཤེས་ཕྱིར། །དེ་ནི་བསམ་མི་ཁྱབ་པར་འདོད། །



167
སྐབས་གསུམ་པ།
དོན་དམ་པའི་བདེན་པ་དེ་ནི་ཆོས་ཅན། བསམ་གྱིས་མི་ཁྱབ་པར་འདོད་པ་ཡིན་ཏེ། ཐ་
སྙད་པའི་ཚད་མས་གཟུགས་ལ་སོགས་པའི་ཀུན་རྫོབ་པར་མི་ཤེས་ཤིང་། རིགས་ཤེས་
ཀྱིས་རྟོགས་བྱ་ཡིན་པའི་ཕྱིར། གསུམ་པ་ནི། སྟོང་ཉིད་དེ་ནི་ཆོས་ཅན། རྟོགས་པར་
དཀའ་བ་ཉིད་ཡིན་པར་འདོད་པ་ཡིན་ཏེ། ཐ་སྙད་པའི་ཚད་མས་བསམ་པའི་ཡུལ་ལས་
འདས་པ་ཉིད་དུ་འདོད་པ་དེའི་ཕྱིར། རྟགས་གྲུབ་སྟེ། གང་གི་ཕྱིར་ན་གཟུགས་ལ་སོགས་
པ་ནས། སངས་རྒྱས་ཀྱི་ཆོས་མ་འདྲེས་པའི་རྣམ་པའི་བར་གྱིས་ཀུན་རྫོབ་པའི་རང་བཞིན་
ཡིན་པར་ཡོངས་སུ་མི་ཤེས་ཤིང་གནས་ལུགས་ཀྱི་དོན་དུ་འཕགས་པའི་མཉམ་གཞག་
གིས་གཟིགས་པའི་ཕྱིར། གསུམ་པ་མཇུག་བསྡུ་བ་ལ། མཚམས་སྦྱར། རྩ་
བ༑ འགྲེལ་པའོ། །དང་པོ་ནི། དེ་ལྟར་མི་མཐུན་པའི་ཕྱོགས་དང་ལ་སོགས་པས་
གཉེན་པོའི་ཕྱོགས་ཀྱི་གཞི་ཤེས་གཉིས་བརྗོད་ནས་མཇུག་བསྡུ་བའི་ཕྱིར་གཞུང་འདི་
གསུངས། གཉིས་པ་ནི།
དེ་ལྟར་ཀུན་ཤེས་ཉིད་ལུགས་ལ། །མི་མཐུན་གཉེན་པོའི་ཕྱོགས་དག་གི།
རྣམ་པར་དབྱེ་བ་མ་ལུས་པ། །ཇི་སྐད་བཤད་པ་འདིར་ཤེས་བྱ། །
ཀུན་ཤེས་ཉིད་ཀྱི་ལུགས་ལ་སྟེ་སྐབས་སུ་མི་མཐུན་པ་དང་གཉེན་པོའི་ཕྱོགས་དག་གི་གཞི་
ཤེས་ཀྱི་རྣམ་པར་དབྱེ་བ་མ་ལུས་པའི་མདོ་ལས་ཇི་སྐད་བཤད་པ་འདིར་ཤེས་པར་བྱ་
སྟེ༑ དེ་ལྟར་གོང་དུ་བཤད་པའི་ཚུལ་གྱིས་ཤེས་པར་བྱ་བའི་ཕྱིར། གསུམ་པ་ནི། ཐམས་
ཅད་ཤེས་པ་ཉིད་ཀྱི་སྐབས་སུ་གོ་རིམས་བཞིན་དུ་ཉན་ཐོས་འཕགས་པའི་རྒྱུད་ཀྱི་གཞི་
ཤེས་མི་མཐུན་པའི་ཕྱོགས་ཀྱི་གཞི་ཤེས་དང་། བྱང་ཆུབ་སེམས་དཔའ་ལ་སོགས་པའི་
རྒྱུད་ཀྱི་གཞི་ཤེས་གཉེན་པོའི་ཕྱོགས་ཀྱི་གཞི་ཤེས་ཀྱི་རབ་ཏུ་དབྱེ་བས་ཤེས་པར་བྱ་སྟེ།



168
ཕར་ཕྱིན་རྩ་ཊིཀ
དེ་ལྟར་གོང་དུ་བཤད་པའི་ཚུལ་གྱིས་ཤེས་པར་བྱ་བའི་ཕྱིར།
གཉིས་པ་གཞི་ཤེས་ཀྱི་སྦྱོར་བ་ལ། སྦྱོར་བའི་དབྱེ་བ། རང་བཞིན་ནོ། དང་པོ་
ལ༑ མཚམས་སྦྱར། རྩ་བ། འགྲེལ་པའོ། །དང་པོ་ནི། དེ་ལྟར་མི་མཐུན་པའི་
ཕྱོགས་ལ་སོགས་པའི་གཞི་ཤེས་རྣམས་བརྗོད་ནས་དེ་དག་རྣམ་པར་བསྒོམ་པའི་སྦྱོར་བ་
གང་ཡིན་ཞེ་ན། དེ་འཆད། གཉིས་པ་ནི། འདིར་བསྟན་པའི་སེམས་དཔའི་གཞི་ཤེས་
སྦྱོར་བ་དེ་ལ་བཅུ་ཡོད་དེ། ཡུལ་གྱི་སྒོ་ནས་དབྱེ་བ་བཞི། ངོ་བོའི་སྒོ་ནས་གསུམ། བྱེད་
ལས་ཀྱི་སྒོ་ནས་གཉིས། ཤེས་བྱེད་ཀྱི་དཔེའི་སྒོ་ནས་ཕྱེ་བ་རྣམས་སུ་ཡོད་པའི་ཕྱིར། དང་
པོ་གྲུབ་སྟེ།
གཟུགས་སོགས་དེ་མི་རྟག་སོགས་དང་། །དེ་མ་རྫོགས་དང་རབ་རྫོགས་དང༌།།
དེ་ལ་ཆགས་པ་མེད་ཉིད་ལ། །སྤྱོད་པ་བཀག་པའི་སྦྱོར་བ་དང་། །
ཁྱད་གཞི་གཟུགས་ལ་སོག་པ་ལ་དམིགས་པ། དེའི་ཁྱད་ཆོས་མི་རྟག་པ་སོགས་ལ་དམིགས་
པ༑ ཡོན་ཏན་གྱི་རྟེན་དུ་མ་རྫོགས་པ་དང་རབ་ཏུ་རྫོགས་པ་དེ་ལ་ཆགས་པ་མེད་པ་ཉིད་
ཀྱི་སྦྱོར་བ། བདེན་ཞེན་གྱིས་སྤྱོད་པ་བཀག་པའི་སྦྱོར་བ་རྣམས་སུ་ཡོད་པའི་ཕྱིར། གཉིས་
པ་གྲུབ་སྟེ།
མི་འགྱུར་བྱེད་པོ་མེད་ཉིད་དང་། །བྱ་དཀའ་རྣམ་གསུམ་སྦྱོར་བ་དང་། །
ལས་སུ་བྱ་བ་ལ་བདེན་ཞེན་འགོག་པ་མི་འགྱུར་བའི་སྦྱོར་བ། བྱེད་པ་པོ་ལ་བདེན་
ཞེན་འགོག་པ་བྱེད་པོ་མེད་པ་ཉིད་ཀྱི་སྦྱོར་བ། འབྲས་བུ་ལ་བདེན་ཞེན་འགོག་པ་བྱ་དཀའ་
རྣམ་གསུམ་སྦྱོར་བ་དང་གསུམ་ཡོད་པའི་ཕྱིར། བྱ་དཀའ་བ་རྣམ་པ་གསུམ་ཡོད་དེ།
ཆེད་དུ་བྱ་དཀའ་བ། སྦྱོར་བ་བྱ་དཀའ་བ། ལས་བྱ་དཀའ་བ་གསུམ་ཡིན་པའི་ཕྱིར།



169
སྐབས་གསུམ་པ།
གསུམ་པ་གྲུབ་སྟེ།
སྐལ་བ་ཇི་བཞིན་འབྲས་ཐོབ་པས། །འབྲས་ཡོད་འདོད་པ་དེ་དང་ནི། །
གཞན་ལ་རག་ལས་མེད་གང་དང་། །
རིགས་ཅན་གསུམ་གྱི་སྐལ་བ་ཇི་ལྟ་བ་བཞིན་དུ་འབྲས་བུ་ཐོབ་པས་འབྲས་བུ་ཡོད་
པར་འདོད་པའི་སྦྱོར་བ། ཕན་ཡོད་ཀྱི་སྒོ་ནས་གཞན་ལ་རག་ལས་པ་མེད་པའི་སྦྱོར་བ་
དང་གཉིས་ཡོད་པའི་ཕྱིར། བཞི་པ་གྲུབ་སྟེ།
སྣང་བ་རྣམ་བདུན་ཤེས་བྱེད་དོ།།
སྣང་བ་རྣམ་པ་བདུན་གྱི་སྒོ་ནས་ཤེས་པར་བྱེད་པའི་སྦྱོར་བ་གཅིག་ཡོད་པའི་ཕྱིར། །
གསུམ་པ་འགྲེལ་པ་ལ། དངོས་བསྟན་སྦྱོར་བ། ཤུགས་བསྟན་གྱི་སྦྱོར་བའོ།། དང་
པོ་ནི། བྱང་ཆུབ་སེམས་དཔའ་རྣམས་ཀྱི་སྦྱོར་བའི་ཡུལ་དེ་དང་དེ་ལ་བདེན་ཞེན་བཀག་
པའི་སྦྱོར་བ་དེ་ལ་རྣམ་པ་བཅུ་ཡོད་དེ། གཞིའི་ངོ་བོ་དང་ཁྱད་པར་ལ་བདེན་ཞེན་བཀག་
པ་ནས་ཤེས་བྱེད་སྣང་བ་རྣམ་པ་བདུན་ལ་སྒྲུབ་པའི་ཡོངས་སུ་ཤེས་པ་བདེན་འཛིན་བསལ་
བའི་སྒོ་ནས་ཕྱེ་བ་བཅུ་ཡོད་པའི་ཕྱིར། དེ་ཡིན་ཏེ། ཁྱད་གཞི་གཟུགས་ལ་སོགས་པའི་
ཆོས་ཐམས་ཅད་ལ་དམིགས་པ་དང་། དེ་དག་ཉིད་ཀྱི་ཁྱད་ཆོས་མི་རྟག་པ་དང་སྟོང་
པ་ཉིད་ལ་སོགས་པ་ལ་དམིགས་པ་དང་། ཡོན་ཏན་གྱི་རྟེན་དུ་སོ་སོར་མ་རྫོགས་པ་དང་
རྫོགས་པ་ཉིད་ལ་དམིགས་པ་དང་། བདེན་པར་ཆགས་པ་མེད་པ་ཉིད་ལ་དམིགས་པ་
དང་༑ ལས་སུ་བྱ་བ་གཞན་དུ་མི་འགྱུར་བ་དང་། དོན་དམ་པར་བྱེད་པ་པོ་མེད་པ་
ཉིད་དང་། འབྲས་བུ་གོ་རིམས་བཞིན་དུ་ཐམས་ཅད་མཁྱེན་པ་ཉིད་གསུམ་གྱི་བདག་
ཉིད་ཀྱི་རྣམ་མཁྱེན་དོན་དམ་པར་མ་དམིགས་ཀྱང་ཐ་སྙད་དུ་ཆེད་དུ་བྱ་བར་རྟོགས་པ་



ཕར་ཕྱིན་རྩ་ཊིཀ
170
དང་༑ ལམ་ཤེས་དོན་དམ་པར་མ་གྲུབ་ཀྱང་ཐ་སྙད་དུ་རྣམ་མཁྱེན་གྱི་རྒྱུའི་སྦྱོར་བར་
རྟོགས་པ་དང་། གཞི་ཤེས་དོན་དམ་པར་མ་དམིགས་ཀྱང་ཐ་སྙད་དུ་གཞན་རྗེས་སུ་
འཛིན་པའི་ཐབས་ཀྱི་བྱེད་པ་དང་ལྡན་པ་རྣམས་ཀྱི་བྱ་དཀའ་བ་ཉིད་ཀྱི་སྦྱོར་བ་དང་།
རིགས་ཅན་གསུམ་གྱི་སྐལ་བ་ཇི་ལྟ་བ་བཞིན་དུ་འབྲས་བུ་ཐོབ་པས་མི་སྟོང་པ་ཉིད་ཀྱི་
སྦྱོར་བ་དང་། བསྲུང་སྐྱོབ་སོགས་གཞན་གྱི་རྐྱེན་གྱིས་མི་འགྲོ་བ་ཉིད་ཀྱི་སྦྱོར་བ་དང་།
དཔེའི་སྒོ་ནས་ཕྱེ་བ་གཅིག་རྣམས་ཡོད་པའི་ཕྱིར། ཕྱི་མ་འདི་གང་ཞེ་ན། ཟག་པ་དང་
བཅས་པའི་རྟེན་འབྲེལ་འདི་རྣམས་ཆོས་ཅན། བདེན་པར་མེད་དེ། མངོན་ཞེན་གྱི་
བག་ཆགས་ཡོངས་སུ་འགྱུར་བའི་སྣང་བ་ཙམ་ཡིན་པའི་ཕྱིར། དཔེར་ན་རྨི་ལམ་བཞིན།
ཡང་བདེན་པར་མེད་དེ། རྒྱུ་རྐྱེན་མཉམ་དུ་ཚོགས་པའི་སྣང་བ་ཡིན་པའི་ཕྱིར། དཔེར་
ན་སྒྱུ་མ་བཞིན། ཡང་བདེན་པར་མེད་དེ། བདེན་པར་ཡོད་པར་འགལ་བའི་སྣང་བ་
ཡིན་པའི་ཕྱིར། དཔེར་ན་སྨིག་སྒྱུ་བཞིན། ཡང་བདེན་པར་མེད་དེ། རྐྱེན་ལ་རགས་
ལས་པའི་སྣང་བ་ཡིན་པའི་ཕྱིར། དཔེར་ན་སྒྲ་བརྙན་བཞིན། ཡང་བདེན་པར་མེད་
དེ༑ བག་ཆགས་འཇིག་བྱེད་ཀྱི་རྣམ་པ་ལས་མ་འཕོས་པའི་སྣང་བ་ཡིན་པའི་ཕྱིར། དཔེར་
ན་གཟུགས་བརྙན་བཞིན། ཡང་བདེན་པར་མེད་དེ། བདེན་པར་གྲུབ་པའི་རྟེན་མེད་
པའི་སྣང་བ་ཡིན་པའི་ཕྱིར། དཔེར་ན་དྲི་ཟའི་གྲོང་ཁྱེར་བཞིན། ཡང་བདེན་པར་མེད་
དེ༑ བྱེད་པ་པོ་བདེན་པར་གྲུབ་པ་མ་ཡིན་པའི་སྣང་བ་ཡིན་པའི་ཕྱིར། དཔེར་ན་སྤྲུལ་
པ་བཞིན་ནོ། །གཉིས་པ་ནི། ཉན་ཐོས་ལ་སོགས་པ་ཡི་སྦྱོར་བའི་ལམ་ཇི་སྐད་བཤད་
པ་ལས་ཟློག་སྟེ། བདེན་ཞེན་མ་བཀག་པར་སྒོམ་པའི་སྦྱོར་བ་ཡིན་ཏེ། བྱང་སེམས་
ཀྱི་སྦྱོར་བ་དངོས་བསྟན་རྗེས་སུ་འགྲོ་བའི་སྒོ་ནས་བསྟན་པས་དེའི་ཤུགས་ཀྱིས་ན་དེ་ལྟར་



171
སྐབས་གསུམ་པ།
ཤེས་པར་བྱ་བའི་ཕྱིར།
གཉིས་པ་སྦྱོར་བའི་རང་བཞིན་ལ། མཚམས་སྦྱར། རྩ་བ། འགྲེལ་པའོ།།
དང་པོ་ནི། ཡུལ་ཡུལ་ཅན་བདེན་སྟོང་མཉམ་པ་ཉིད་ཀྱི་སྒོ་ནས་སྦྱོར་བ་སྒོམ་དགོས་
པས་དེའི་འོག་ཏུ་སྦྱོར་བའི་མཉམ་པ་ཉིད་འཆད། གཉིས་པ་ནི། །
གཟུགས་ལ་སོགས་ལ་རློམ་མེད་པ། །རྣམ་བཞི་དེ་ཡི་མཉམ་པ་ཉིད།།
འདིར་བསྟན་སྦྱོར་བ་དེ་ཡི་མཉམ་པ་ཉིད་ཆོས་ཅན། བཞི་ཡོད་དེ། གཟུགས་ལ་སོགས་
པའི་ངོ་བོ་དང་། མཚན་མ་དང་། དབྱེ་བ་དང༌། ཡུལ་ཅན་ལ་བདེན་པར་རློམས་པ་
མེད་པའི་སྦྱོར་བ་རྣམ་པ་བཞི་ཡོད་པའི་ཕྱིར། གསུམ་པ་ནི། ཐེག་ཆེན་གྱི་སྦྱོར་ལམ་
ཆོས་ཅན། ཡུལ་ཡུལ་ཅན་བདེན་སྟོང་དུ་རྟོགས་པར་མཉམ་པ་ཉིད་ཡིན་པས་སྦྱོར་བའི་
མཉམ་པ་ཉིད་ཡིན་ཏེ། གཟུགས་ལ་སོགས་པའི་ངོ་བོ་ལ་བདེན་པར་མངོན་པར་ཞེན་
པ་དང་། སྔོན་པོ་ལ་སོགས་པའི་མཚན་མ་དང་། དབྱེ་བའི་སྤྲོས་པ་དང་། ཡུལ་ཅན་
རྟོགས་པའི་བདེན་པར་རློམ་ཕ་རྣམས་རྣམ་པ་ཐམས་ཅད་དུ་དོན་དམ་པར་མི་དམིགས་
པར་རྟོགས་པའི་སེམས་དཔའི་རྣལ་འབྱོར་ཡིན་པའི་ཕྱིར། གསུམ་པ་སྦྱོར་བ་སྒོམ་པའི་
འབྲས་བུ་ལ་སྐད་ཅིག་མ་མདོར་བསྟན། རྣམ་པ་རྒྱས་པར་བཤད་པ་གཉིས། དང་པོ་
ལ་མཚམས་སྦྱར། རྩ་བ། འགྲེལ་པའོ། །
དང་པོ་ནི། སྦྱོར་བའི་མཉམ་པ་ཉིད་སོ་སོར་རྟོགས་ནས་མཐོང་པའི་ལམ་སྒོམ་
དགོས་པས་ཐེག་ཆེན་གྱི་མཐོང་བའི་ལམ་དེ་འཆད། གཉིས་པ་ནི། །
སྡུགབསྔལ་ལ་སོགས་བདེན་པ་ལ། །ཆོས་ཤེས་རྗེས་སུ་ཤེས་པ་དང་།།
བཟོད་ཤེས་སྐད་ཅིག་བདག་ཉིད་འདི་། །ཀུན་ཤེས་ཚུལ་ལ་མཐོང་བའི་ལམ།།



172
ཕར་ཕྱིན་རྩ་ཊིཀ
སྡུག་བསྔལ་ལ་སོགས་པ་བདེན་པ་བཞི་ལ་དམིགས་ནས་ཆོས་ཤེས་པའི་བཟོད་པ་དང་།
རྗེས་སུ་ཤེས་པའི་བཟོད་པ་དང་། ཆོས་དང་རྗེས་སུ་ཤེས་པའི་སྐད་ཅིག་མ་བཅུ་དྲུག་
གི་བདག་ཉིད་ཅན་འདི་ཆོས་ཅན། ཀུན་ཤེས་ཚུལ་ལ་སྟེ་སྐབས་སུ་དངོས་སུ་བསྟན་པའི་
མཐོང་ལམ་ཡིན་ཏེ། དེར་དངོས་སུ་བསྟན་པའི་བདེན་པ་མངོན་རྟོགས་ཡིན་པའི་ཕྱིར།
གསུམ་པ་འགྲེལ་པ་ནི། བདེན་པ་སོ་སོ་ལ་ཞེས་ཏེ་རྩ་བ་ལྟར་རོ། །
གཉིས་པ་རྣམ་པ་རྒྱས་བཤད་ལ། མཚམས་སྦྱར། རྩ་བ། འགྲེལ་པའོ། །དང་
པོ་ནི། བདེན་པ་ལ་དམིགས་པའི་མཐོང་ལམ་གྱི་རྣམ་པ་གང་ཡིན་ཞེ་ན།
གཉིས་པ་ནི། །
གཟུགས་རྟག་མ་ཡིན་མི་རྟག་མིན། །མཐའ་ལས་འདས་དང་རྣམ་དག་དང་། །
མ་སྐྱེས་མི་འགགས་ལ་སོགས་དང་། །མཁའ་འདྲ་ཆགས་པ་སྤངས་པ་དང་། །
ཡོངས་སུ་འཛིན་ལས་གྲོལ་བ་དང་། །ངོ་བོ་ཉིད་ཀྱིས་བརྗོད་མེད་དང་། །
གང་ཕྱིར་འདི་དོན་བརྗོད་པ་ཡིས། །གཞན་ལ་སྦྱིན་དུ་མེད་པ་དང་། ། །
དམིགས་པ་མེད་པར་བྱེད་པ་དང་། །ཤིན་ཏུ་རྣམ་དག་ནད་མི་འབྱུང་། །
ངན་སོང་ཆད་དང་འབྲས་བུ་ནི། །མངོན་དུ་བྱ་ལ་མི་རྟོག་ཉིད། །
མཚན་མ་དག་དང་མ་འབྲེལ་དང་། །དངོས་དང་མིང་དངགཉིས་པོ་ལ། །
ཤེས་པ་སྐྱེ་བ་མེད་པ་ནི། །ཀུན་ཤེས་ཉིད་གྱི་སྐད་ཅིག་མ། །
ཀུན་ཤེས་པ་ཉིད་ཀྱི་སྐབས་སུ་བསྟན་པའི་མཐོང་བའི་ལམ་གྱི་སྐད་ཅིག་མ་ཆོས་ཅན།
བཅུ་དྲུག་ཡོད་དེ། བར་ཆད་མེད་ལམ་གྱིས་བསྡུས་པའི་བཟོད་པ་བརྒྱད། རྣམ་གྲོལ་
ལམ་གྱིས་བསྡུས་པའི་ཤེས་པ་བརྒྱད་ཡོད་པའི་ཕྱིར། གསུམ་པ་ལ་དངོས་བསྟན་གྱི་མཐོང་



173
སྐབས་གསུམ་པ།
ལམ༑ ཤུགས་བསྟན་གྱི་མཐོང་ལམ། སྒོམ་ལམ་མི་སྟོན་པའི་རྒྱུ་མཚན་ནོ། །དང་
པོ་ལ་སོ་སོར་བཤད་པ་དང་། བསྡུས་ཏེ་བཤད་པའོ། །རང་པོ་ལ་བཞིའི་དང་པོ་སྡུག་
བསྔལ་ཤེས་བཟོད་ཀྱི་རྣམ་པ་ནི། གཟུགས་ལ་སོགས་པ་མི་རྟག་པ་ཆོས་ཅན། དོན་
དམ་པར་རྟག་པ་ཡང་མ་ཡིན། མི་རྟག་པ་ཡང་མ་ཡིན་ཏེ། དོན་དམ་པར་རྟག་པ་
དང་མི་རྟག་པ་དང་བྲལ་བའི་ཕྱིར་ཏེ། དོན་དམ་པར་ངོ་བོ་ཉིད་མེད་པའི་ཕྱིར། དེ་
ལྟར་མངོན་སུམ་དུ་རྟོགས་པའི་སྡུག་བསྔལ་ལ་ཆོས་བཟོད་ཀྱི་ཡེ་ཤེས་ནི་དེའི་རྣམ་པ་ཡིན་
ཏེ༑ དེའི་དམིགས་པའི་ཆོས་ལ་ལོག་ཕྱོགས་སུ་སྒྲོ་འདོགས་པའི་སྒྲོ་འདོགས་འགོག་བྱེད་
ཀྱི་ཡེ་ཤེས་ཡིན་པའི་ཕྱིར། དེ་དག་འོག་མ་རྣམས་ལ་རིགས་འགྲེ། སྡུག་བསྔལ་གྱི་
རྣམ་པ་ཆོས་ཅན། དོན་དམ་པར་རྟག་པ་དང་ཆད་པའི་མཐའ་དང་བྲལ་བ་ཡིན་ཏེ། དོན་
དམ་པར་སྡུག་བསྔལ་བ་དང་སྡུག་བསྔལ་བ་མ་ཡིན་པ་དང་བྲལ་བ་ཉིད་ཀྱིས་ཕྱིར། སྡུག་
བསྔལ་དོན་གཞན་གྱི་བདག་གིས་སྟོང་པ་ཆོས་ཅན། དོན་དམ་པར་རྣམ་པར་དག་པ་
ཡིན་ཏེ། དོན་དམ་པར་སྟོང་པ་དང་མི་སྟོང་པ་དང་བྲལ་བའི་ཕྱིར། སྡུག་བསྔལ་བདག་
གི་ངོ་བོར་མ་གྲུབ་པ་ཆོས་ཅན། དོན་དམ་པར་མ་སྐྱེས་པ་དང་མ་འགགས་པ་དང་ཆགས་
སོགས་ཀྱི་ཀུན་ནས་ཉོན་མོངས་པ་མ་ཡིན་པ་དང་། དད་སོགས་ཀྱི་རྣམ་པར་བྱང་བ་
མ་ཡིན་ཏེ། བདག་དང་བདག་མེད་པའི་ངོ་བོ་ཉིད་དོན་དམ་པར་གྲུབ་པ་མ་ཡིན་པའི་
ཕྱིར༑ ཞེས་བྱ་བ་ལ་སོགས་པ་ནི་སྡུག་བསྔལ་གྱི་བདེན་པའི་རྣམ་པ་དག་ཡིན་ནོ། །
གཉིས་པ་ཀུན་འབྱུང་ཤེས་བཟོད་ཀྱི་རྣམ་པ་ནི། ཟག་བཅས་ཀྱི་ལས་དང་སྲེད་པ་ཆོས་
ཅན༑ དོན་དམ་པར་མ་གྲུབ་པ་ནམ་མཁའ་དང་འདྲ་བ་ཡིན་ཏེ། སྡུག་བསྔལ་གྱི་རྒྱུ་
དང་རྒྱུ་མ་ཡིན་པ་དོན་དམ་པར་མ་གྲུབ་པར་གསོག་ཉིད་ཀྱིས་ཕྱིར། དེ་ཆོས་ཅན། ཉོན་



174
ཕར་ཕྱིན་རྩ་ཊིཀ
མོངས་པ་དང་། ཉེ་བའི་ཉོན་མོངས་པ་ཐམས་ཅད་བདེན་པར་གྲུབ་པ་སྤངས་པ་ཡིན་
ཏེ༑ ཀུན་འབྱུང་བ་དང་ཀུན་འབྱུང་བ་མེད་པ་དོན་དམ་པར་གྲུབ་པ་དང་མི་ལྡན་པའི་
ཕྱིར༔ དེ་ཆོས་ཅན། དོན་དམ་པར་ཡོངས་སུ་འཛིན་པ་ལས་གྲོལ་བ་ཡིན་ཏེ། སྡུག་
བསྔལ་དྲག་ཏུ་རབ་ཏུ་སྐྱེ་བ་དང་རབ་ཏུ་མི་སྐྱེ་བ་དོན་དམ་པར་གྲུབ་པ་དེ་དང་མ་འབྲེལ་
བའི་ཕྱིར། དེ་ཆོས་ཅན། དོན་དམ་པར་རང་གི་ངོ་བོས་བརྗོད་དུ་མེད་པ་ཡིན་ཏེ། སྡུག་
བསྔལ་གྱི་རྐྱེན་དང་རྐྱེན་མ་ཡིན་པ་ལས་དོན་དམ་པར་རྣམ་པར་བྲལ་བའི་ཕྱིར་ཞེས་བྱ་
བ་རྣམ་པ་བཞི་ནི་ཀུན་འབྱུང་བའི་བདེན་པའི་རྣམ་པ་ལ་དམིགས་པ་ཡིན་ནོ།
གསུམ་པ་འགོག་པ་ཤེས་བཟོད་ཀྱི་རྣམ་པ་ནི། འགོག་པའི་བདེན་པའི་དོན་ཉོན་སྒྲིབ་
སྤངས་པའི་བྲལ་བ་ཆོས་ཅན། ཚིག་ཏུ་བརྗོད་པའི་དོན་དམ་པར་རྒྱུད་གཞན་ལ་སྦྱིན་
དུ་མེད་དེ། གང་གིས་ཕྱིར་ན་འགོག་པ་དང་འགོག་པ་མེད་པ་དང་དོན་དམ་པར་མ་
འབྲེལ་བ་དེའི་ཕྱིར། དེ་ཆོས་ཅན། དམིགས་པ་བདེན་པ་བ་མེད་པར་བྱེད་པ་ཡིན་ཏེ།
སྡུག་བསྔལ་ཞི་བ་དང་མ་ཞི་བ་དོནདམ་པར་མེད་པའི་ཕྱིར། དེ་ཆོས་ཅན། རྟག་ཆད་
ཀྱི་མཐའ་གཉིས་ལས་འདས་ཤིང་རང་བཞིན་གྱིས་རྣམ་པར་དག་པ་ཡིན་ཏེ། ཐར་པ་
གྱ་ནོམ་པ་དང་གྱ་ནོམ་པ་མ་ཡིན་པ་དོན་དམ་པར་གྲུབ་པ་དང་བྲལ་བའི་ཕྱིར། ནད་
ཐམས་ཅད་མི་སྐྱེ་བའི་ཕན་ཡོད་དང་ལྡན་ཏེ། ངེས་པར་འབྱུང་བ་དང་ངེས་པར་འབྱུང་
བ་མེད་པ་ཡང་དོན་དམ་པར་མེད་པའི་ཕྱིར་ཞེས་བྱ་བའི་རྣམ་པ་བཞི་ནི། འགོག་པའི་
བདེན་པའི་རྣམ་པ་ལ་དམིགས་པ་ཡིན་ནོ། །
བཞི་པ་ལམ་ཤེས་བཟོད་ཀྱི་རྣམ་པ་ནི། བདག་མེད་མངོན་སུམ་དུ་རྟོགས་པའི་ཡེ་
ཤེས་ཆོས་ཅན། དམྱལ་པ་ལ་སོགས་པའི་ངན་སོང་ཆད་པ་དང་ལྡན་ཏེ། ལམ་དང་



175
སྐབས་གསུམ་པ།
ལམ་མ་ཡིན་པ་དོན་དམ་པར་གྲུབ་པ་དང་བྲལ་བར་མངོན་སུམ་དུ་རྟོགས་པའི་ཕྱིར། དེ་
ཆོས་ཅན། རྒྱུན་ཞུགས་སོགས་ཀྱི་འབྲས་བུ་མངོན་སུམ་དུ་བྱ་བའི་དོན་གྱིས་ཐབས་ལ་
བདེན་པར་རྣམ་པར་མི་རྟོག་པ་ཉིད་ཡིན་ཏེ། རིགས་པ་དང་རིགས་པ་མ་ཡིན་པ་དོན་
དམ་པར་གྲུབ་པ་དང་མ་འདྲེས་པ་མངོན་སུམ་དུ་རྟོགས་པའི་ཕྱིར། དེ་ཆོས་ཅན། ཆོས་
ཐམས་ཅད་ཀྱི་བདེན་པར་གྲུབ་པའི་མཚན་མ་དག་དང་མ་འབྲེལ་བ་ཡིན་ཏེ། སྒྲུབ་པ་
དང་སྒྲུབ་པ་མ་ཡིན་པ་དོན་དམ་པར་གྲུབ་པ་ལས་རྣམ་པ་གྲོལ་བ་ཉིད་ཀྱིས་ཕྱིར། ཐེག་
ཆེན་གྱི་མཐོང་ལམ་རྗེས་ཤེས་ཆོས་ཅན། བརྗོད་པར་བྱ་བ་ཤེས་བྱ་དོན་དང་བརྗོད་པར་
བྱེད་པའི་ངོ་བོའི་མཚན་ཉིད་ཤེས་བྱ་དང་སྒྲ་གཉིས་ལ་གཉིས་སྣང་དང་བཅས་པའི་ཚུལ་
གྱིས་དམིགས་པའི་ཤེས་པ་སྐྱེ་བ་མེད་པ་ཡིན་ཏེ། མྱང་འདས་སུ་ངེས་པར་འབྱིན་པ་
དང་ངེས་པར་འབྱིན་པ་མ་ཡིན་པ་དོན་དམ་པར་མེད་པ་ཉིད་ཀྱིས་ཕྱིར་ཞེས་བྱ་བ་ནི་ལམ་
གྱི་བདེན་པའི་རྣམ་པ་ཡིན་ནོ།
གཉིས་པ་བསྡུས་ཏེ་བསྟན་པ་ནི། དེ་ལྟ་བུའི་རྣམ་པ་ཅན་གྱི་ཀུན་ཤེས་ཉིས་ཀྱི་སྐད་
ཅིག་མ་དེ་དག་ནི་ཆོས་ཅན། བྱང་ཆུབ་སེམས་དཔའ་རྣམས་ཀྱི་མཐོང་བའི་ལམ་ཡིན་
ཏེ༑ དེའི་བདེན་པ་མངོན་རྟོགས་ཡིན་པའི་ཕྱིར། དེ་ཡང་གཞི་ཤེས་ཀྱི་སྐབས་འདིར་
དངོས་སུ་བསྟན་པའི་ཐེག་ཆེན་གྱི་མཐོང་ལམ་ཡིན་ན་ཐེག་ཆེན་གྱི་རྟོགས་རིགས་སུ་གནས་
པས་ཁྱབ་ཀྱང་། གཞུང་འདིའི་བསྟན་བྱའི་གཙོ་བོར་གྱུར་པའི་ཐེག་ཆེན་གྱི་མཐོང་ལམ་
ཡིན་ན། ཐེག་དམན་གྱི་རྟོགས་རིགས་སུ་གནས་པས་ཁྱབ་སྟེ། མི་རྟག་པ་སོགས་བཅུ་
དྲུག་མངོན་སུམ་དུ་རྟོགས་པའི་བྱང་སེམས་ཀྱི་མཐོང་ལམ་ལས་གཞན་དུ་མེད་པའི་ཕྱིར།
གཞུང་འདིའི་བསྟན་བྱའི་གཙོ་བོར་གྱུར་པའི་བྱང་སེམས་ཀྱི་མཐོང་ལམ་ཡིན་ན། གཞུང་



176
ཕར་ཕྱིན་རྩ་ཊིཀ།
འདིའི་ཤུགས་བསྟན་གྱི་མཐོང་ལམ་ཡིན་པས་ཁྱབ་ཀྱང་གཞུང་འདིའི་ཤུགས་བསྟན་གྱི་
མཐོང་ལམ་ཡིན་ན། གཞུང་འདིའི་བསྟན་བྱའི་གཙོ་བོར་གྱུར་པའི་མཐོང་ལམ་ཡིན་
མི་དགོས་ཏེ། གཞུང་འདིས་ཤུགས་ལ་བསྟན་པའི་ཉན་ཐོས་ཀྱི་མཐོང་ལམ་ཡོད་པའི་
ཕྱིར༑ དེ་བཞིན་དུ་གོང་དུ་གཟུགས་སོགས་དེ་མི་རྟག་སོགས་དང་། ཞེས་སོགས་ཀྱི་
སྐབས་ནས་དངོས་སུ་བསྟན་པའི་བྱང་སེམས་ཀྱི་སྦྱོར་བ་ཡིན་ན། ཐེག་ཆེན་གྱི་རྟོགས་
རིགས་སུ་གནས་པས་ཁྱབ་ཀྱང་། གཞུང་འདིའི་བསྟན་བྱའི་གཙོ་བོར་གྱུར་པའི་བྱང་
སེམས་ཀྱི་སྦྱོར་བ་ཡིན་ན། ཐེག་དམན་གྱི་རྟོགས་རིགས་སུ་གནས་པས་ཁྱབ་ཅིང་། སྔ་
མ་ཕྱི་མའི་ཟིན་བྱེད་དུ་བྱའོ། །
གཉིས་པ་ཤུགས་བསྟན་གྱི་མཐོང་ལམ་ནི། ཉན་ཐོས་རྣམས་ཀྱིས་སྤྲོས་བྲལ་གྱི་རྣམ་
པ་ཅན་དེ་ལས་ཟློག་པ་མི་རྟག་པ་ལ་སོགས་པའི་རྣམ་པ་དག་ཏུ་བསྒོམ་པར་བྱ་བའི་མཐོང་
བའི་ལམ་ནི་ཀུན་ཤེས་པ་ཉིད་ཀྱི་སྐབས་ལ་ཤུགས་བསྟན་གྱི་མཐོང་བའི་ལམ་ཡིན་ཏེ།
དེ་ལྟ་བུའི་བདེན་པ་མངོན་རྟོགས་ཡིན་པའི་ཕྱིར། གསུམ་པ་སྒོམ་ལམ་མི་སྟོན་པའི་རྒྱུ་
མཚན་ནི། མཐོང་ལམ་རྒྱས་བཤད་ཀྱི་གཞུང་གི་དེ་མ་ཐག་ཏུ་མི་རྟག་སོགས་བཅུ་དྲུག་
གོམས་པ་ལྷུར་ལེན་གྱི་ཚུལ་གྱིས་བསྒོམ་པའི་ཐེག་ཆེན་གྱི་སྒོམ་ལམ་ནི་མི་སྟོན་པའི་རྒྱུ་
མཚན་ཡོད་དེ། ཉན་ཐོས་ཀྱི་ལམ་མི་རྟག་སོགས་བཅུ་དྲུག་རྟོགས་པའི་ཡེ་ཤེས་ནི། བྱང་
ཆུབ་སེམས་དཔས་ཤེས་མཐོང་གིས་བལྟས་ནས་མངོན་སུམ་དུ་ཡོངས་སུ་ཤེས་པར་བྱ་
བ་ཡིན་གྱི་མངོན་དུ་བྱ་བའི་ཚུལ་གྱིས་སྒོམ་པར་བྱ་བ་མ་ཡིན་པའི་ཕྱིར།
གཉིས་པ་མཁྱེན་གསུམ་གྱི་མཇུག་བསྡུ་བ་ལ། མཚམས་སྦྱར། རྩ་བ། འགྲེལ་
པའོ༑ ༑དང་པོ་ནི། དེ་ལྟར་མཁྱེན་གསུམ་རྒྱས་པར་བསྟན་ནས་མངོན་པར་རྟོགས་



177
སྐབས་གསུམ་པ།
པའི་དོན་མཐའ་དག་སྡུད་པར་བྱེད་པ་ཐམས་ཅད་མཁྱེན་པ་ཉིད་གསུམ་གྱི་མཇུག་བསྡུ་
བའི་ཕྱིར་གཞུང་འདིས་གསུངས། གཉིས་པ་ནི།
དེ་ལྟར་འདི་དང་ཡང་འདི་དང་། །ཡང་འདི་ཡིན་ཏེ་རྣམ་གསུམ་པོ། །
འདི་ནི་གནས་སྐབས་གསུམ་པོ་དག །རྫོགས་པར་ཡོངས་སུ་བསྟན་པ་ཡིན། །
དེ་ལྟར་མཁྱེན་གསུམ་རྒྱས་པར་བསྟན་ནས། རབ་འབྱོར་འདི་ནི་ཆོས་གང་ཡང་ཐོབ་
པར་བྱེད་པ་མ་ཡིན་ཞེས་སོགས་གཞི་ཤེས་ཀྱི་མཇུག་སྡུད་སྟོན་པའི་མདོ་ཚིག་དང་། རབ་
འབྱོར་དེ་ལྟར་ཡུམ་ཁམས་གསུམ་ལས་འདའ་བར་བྱེད་པ་མ་ཡིན་ཞེས་སོགས་ཡང་ལམ་
ཤེས་ཀྱི་མཇུག་སྡུད་སྟོན་པའི་མདོ་ཚིག་དང༌། ཡང་རབ་འབྱོར་ཡུམ་འདི་ནི་སངས་
རྒྱས་ཀྱི་ཆོས་རྣམས་ནས་རང་སངས་རྒྱས་ཀྱི་ཆོས་རྣམས་སྟེར་བར་བྱེད་པ་མ་ཡིན།
འདོར་བར་བྱེད་པ་མ་ཡིན་ཞེས་སོགས་རྣམ་མཁྱེན་གྱི་འཇུག་སྡུད་སྟོན་པའི་མདོ་ཚིག་
ཡིན་ཏེ་ཚིག་རྣམ་པ་གསུམ་པོ་འདི་ནི་ཆོས་ཅན། མཁྱེན་གསུམ་བརྗོད་བྱར་བྱས་པའི་
གནས་སྐབས་གསུམ་པོ་དག་གི་མཇུག་རྫོགས་པར་ཡོངས་སུ་བསྟན་པ་ཡིན་ཏེ། མཁྱེན་
གསུམ་གྱི་མཇུག་སྡུད་སྟོན་པའི་ཡུམ་བར་མའི་མདོ་ཚིག་ཡིན་པའི་ཕྱིར། །
གསུམ་པ་ནི། སྔར་བཤད་མ་ཐག་པའི་ཚུལ་དུ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་
ནི་ཆོས་གང་ལ་ཡང་འཇུག་པའམ་ཞེས་སོགས་རྣམ་པ་ཐམས་ཅད་མཁྱེན་པ་ཉིད་ཀྱི་མཇུག་
སྡུད་པའི་ཚིག་འདི་དང་། བཅོམ་ལྡན་འདས་འདི་ནི་གང་ལ་ཡང་ཆོས་ཐམས་ཅད་ལ་
ཆགས་པ་མ་མཆིས་ཞེས་སོགས་ལམ་ཤེས་པ་ཉིད་ཀྱི་མཇུག་སྡུད་པའི་ཚིག་འདི་དང་།
རབ་འབྱོར་སྟོང་པ་ཉིད་ནི་རབ་ཏུ་འཇུག་པའམ་ལྡོག་པ་མེད་དེ་ཞེས་སོགས་ཐམས་ཅད་
ཤེས་པ་ཉིད་ཀྱི་མཇུག་སྡུད་པའི་ཚིག་འདི་སྟེ། དེ་ལྟར་ལེའུ་གསུམ་གྱི་མཇུག་སྡུད་པའི་



ཕར་ཕྱིན་རྩ་ཊིཀ
178
ཚིག་དོན་ཚན་རྣམ་པ་གསུམ་པོ་ཆོས་ཅན། མཁྱེན་པ་གསུམ་གྱི་མཇུག་ཡོངས་སུ་རྫོགས་
པར་མཛད་པ་ཡིན་ཏེ། སྔར་མཁྱེན་གསུམ་རྒྱས་པར་བསྟན་པ་དེའི་མཇུག་སྡུད་སྟོན་
པའི་མདོ་ཚིག་ཡིན་པའི་ཕྱིར། གསུམ་པ་སྐབས་བསྡུ་བ་ནི།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་ཅེས་བྱ་བ་ལས། ཐམས་ཅད་ཤེས་པ་ཉིད་ཀྱི་སྐབས་ཏེ་གསུམ་པའོ།། །། །
ཤེས་རབ་ཀྱི་ཕ་རོལ་ཏུ་ཕྱིན་པའི་ནམ་ངག་གི་བསྟན་བཅོས་མངོན་པར་རྟོགས་པའི་རྒྱན་
ཅེས་བྱ་བའི་འགྲེལ་པའི་རྣམ་བཤད་སྙིང་པོ་རྒྱན་གྱི་དགོངས་འགྲེལ་རྣམ་བཤད་ཚིགས་
དོན་རབ་གསལ་ཞེས་བྱ་བ་ལས་སྐབས་གསུམཔའི་རྣམ་པར་བཤད་པའོ།། །།
༈ རྣམ་མཁྱེན་ཉེ་རྒྱུ་ལམ་ཤེས་རྣམ་པ་གསུམ། །
རྣམ་པར་དག་བྱེད་ཐམས་ཅད་ཤེས་པ་ཉིད།
མཚོན་བྱེད་ཆོས་དགུ་ཡིས་ནི་བརྒྱན་ཏེ་བཤད། །
བློ་ལྡན་རྣམས་ཀྱིས་གུས་པས་བླང་བར་འོས།། །།



_179
179
སྐབས་བཞི་པ།
༈ གཉིས་པ་སྦྱོར་བ་བཞི་རྒྱས་པར་བཤད་པར། དབང་དུ་བྱེད་པ་རྒྱུ་འབྲས་
དང་༑ བརྟན་པ་རྒྱུ་འབྲས་སོ། །དང་པོ་ལ་དབང་དུ་བྱེད་པའི་རྒྱུ་རྣམ་ཀུན་སྦྱོར་བ།
འབྲས་བུ་རྩེ་མོའི་སྦྱོར་བའོ། །དང་པོ་ལ་འབྲེལ་བཀོད་པས་མཚམས་སྦྱར། ལེའུའི་
གཞུང་བཤད། སྐབས་བསྡུ་བའོ། །དང་པོ་ནི། སྐབས་དང་པོ་གསུམ་དུ་མཁྱེན་གསུམ་
བསྟན་ནས། ཡང་འདིར་ཀུན་མཁྱེན་ཉིད་ནི་རྣམ་གསུམ་ཕྱིར། ཞེས་མཁྱེན་གསུམ་
གྱི་རྣམ་པ་བསྟན་པ་ལ་ཟློས་པའི་སྐྱོན་མེད་དེ། སྔར་རང་རྒྱུད་ལ་སྒོམ་པར་བྱ་བའི་ཐམས་
ཅད་མཁྱེན་པ་ཉིད་གསུམ་ཡོངས་སུ་ཤེས་པ་ནི་ཡང་རྣམ་མཁྱེན་གྱི་རྣམ་པ་བརྒྱ་དང་བཅུ་
པོ་ཐམས་ཅད་དང་། ལམ་ཤེས་ཀྱི་རྣམ་པ་སོ་དྲུག་དང་། གཞི་ཤེས་ཀྱི་རྣམ་པ་ཉེར་
བདུན་ཏེ་རྣམ་པ་མ་ལུས་པ་བསྡུ་བའི་སྒོ་ནས་རྣམ་པ་ཀུན་མངོན་པར་རྫོགས་པར་སྦྱོར་
བ་བཤད་པས་བརྗོད་ཚུལ་དང་དགོས་པ་མི་འདྲ་བའི་ཁྱད་པར་ཡོད་པའི་ཕྱིར། རྣམ་
པ་མ་ལུས་པ་བསྡུས་ནས་བསྟན་པ་ལ་དགོས་པ་ཡོད་དེ། ཐམས་ཅད་མཁྱེན་པ་ཉིད་
གསུམ་སྒོམ་པར་བྱེད་པའི་ཆེད་ཡིན་པའི་ཕྱིར། མ་ལུས་པ་བསྒོམས་པ་ལ་དགོས་པ་
ཡོད་དེ། མཁྱེན་གསུམ་གྱི་རྣམ་པ་ལ་དབང་དུ་བྱ་བའི་ཆེད་ཡིན་པའི་ཕྱིར།
གཉིས་པ་ལ། རྣམ་རྫོགས་སྦྱོར་བ་སྤྱིའི་རྣམ་གཞག །ཐར་པ་ཆ་མཐུན་ནས་
བཟུང་སྟེ་རྒྱུད་ལ་སྐྱེ་བའི་རིམ་པ་བཤད་པའོ། །དང་པོ་ལ་རྣམ་རྫོགས་སྦྱོར་བའི་ངོ་བོ།
སྦྱོར་བ་བསྒོམས་པའི་སྐྱོན་ཡོན། སྦྱོར་བའི་མཚན་ཉིད་དོ། །དང་པོ་ལ། མི་མཐུན་
ཕྱོགས་མ་ལུས་པའི་གཉེན་པོ་ཤེས་པའི་ཡན་ལག་རྣམ་པའི་དབྱེ་བ། བདེན་འཛིན་དངོས་
སུ་འཇོམས་བྱེད་ཀྱི་སྦྱོར་བ་ཁྱད་པར་ཅན་ངོས་བཟུང་བའོ། །དང་པོ་ལ། མདོར་བསྟན།



180
ཕར་ཕྱིན་རྩ་ཊིཀ
180
རྒྱས་པར་བཤད། དོན་བསྡུས་པའོ། །དང་པོ་ལ། རྩ་བ། འགྲེལ་པའོ། །དང་པོ་ནི།
གཞི་ཤེས་པ་ཡི་བྱེ་བྲག་རྣམས། །རྣམ་པ་ཞེས་བྱ་མཚན་ཉིད་དེ། །
གཞི་བདེན་པ་བཞིའི་སྟེང་གི་མི་རྟག་སོགས་བཅུ་དྲུག་ཤེས་པའི་ཡེ་ཤེས་ཀྱི་བྱེ་བྲག་རྣམས་
མི་མཐུན་པའི་ཕྱོགས་དེའི་ལོག་ཕྱོགས་ཀྱི་རྣམ་པ་ལེགས་པར་ཤར་བའི་སྒོ་ནས་དེ་དག་
འཇོམས་པར་བྱེད་པ་ཞེས་བྱ་བའི་སེམས་དཔའི་རྣལ་འབྱོར་ནི་ཆོས་ཅན། འདིར་བསྟན་
གཙོ་བོར་གྱུར་པའི་སྒོམ་བྱེད་གཉེན་པོའི་མཚན་ཉིད་ཡིན་ཏེ། དེའི་འཇོག་བྱེད་ཡིན་
པའི་ཕྱིར། །
ཀུན་མཁྱེན་ཉིད་ནི་རྣམ་གསུམ་ཕྱིར། །དེ་ནི་རྣམ་པ་གསུམ་དུ་འདོད། །
གཉེན་པོར་འཇོག་པའི་རྣམ་པ་དེ་ནི་རྣམ་པ་གསུམ་དུ་འདོད་དེ། ཀུན་མཁྱེན་ཉིད་ནི་
རྣམ་པ་གསུམ་དུ་ངེས་པའི་ཕྱིར། གཉིས་པ་ནི། ཕུང་པོ་མི་རྟག་པ་ལ་སོགས་པ་ལ་དམིགས་
པའི་ཡེ་ཤེས་ཀྱི་བྱེ་བྲག་རྣམས་མི་མཐུན་ཕྱོགས་དེའི་ལོག་ཕྱོགས་ཀྱི་རྣམ་པ་ཉིད་དུ་རྣམ་
པར་བཞག་པ་ནི་ཆོས་ཅན། དགོས་པ་ཡོད་དེ། ཕུང་པོ་རྟག་པ་ལ་སོགས་པར་འཛིན་
པའི་མི་མཐུན་ཕྱོགས་ཀྱི་གཉེན་པོའི་ཆོས་ཉིད་ཀྱི་ངོ་བོ་ཉིད་སྒོམ་བྱེད་གཉེན་པོའི་མཚན་
ཉིད་ཤེས་པའི་ཆེད་ཡིན་པའི་ཕྱིར། གཉེན་པོའི་མཚན་ཉིད་ཀྱི་ཡན་ལག་ཤེས་པའི་རྣམ་
པ་དེ་དག་ཀྱང་ཆོས་ཅན། རྣམ་པ་གསུམ་ཁོ་ནར་བཞེད་དེ། རྣམ་པ་ཐམས་ཅད་མཁྱེན་
པ་ཉིད་གསུམ་གྱི་བྱེ་བྲག་གིས་དེ་ལྟར་བརྗོད་པའི་ཕྱིར། །
གཉིས་པ་རྒྱས་བཤད་ལ། གཞི་ཤེས་ཀྱི་རྣམ་པ། ལམ་ཤེས་ཀྱི་རྣམ་པ། རྣམ་
མཁྱེན་གྱི་རྣམ་པའོ། །དང་པོ་ལ་མཚམས་སྦྱར། རྩ་བ། འགྲེལ་པའོ། །དང་པོ་ནི།
གཉེན་པོའི་མཚན་ཉིད་ཀྱི་རྣམ་པ་རྣམས་སྤྱིར་བསྟན་ནས། ད་ནི་ཁྱད་པར་དུ་ཕྱེ་ནས་



181
སྐབས་བཞི་པ།
འཆད། གཉིས་པ་ནི།
མེད་པའི་རྣམ་པ་ནས་བཟུང་སྟེ། །མི་གཡོ་བ་ཡི་རྣམ་པའི་བར། །
བདེན་པ་སོ་སོ་ལ་བཞི་དང་། །ལམ་ལ་དེ་ནི་བཅོ་ལྔར་བཤད། །
ཤེར་ཕྱིན་འདི་ནི་མ་མཆིས་པའི་ཕ་རོལ་ཏུ་ཕྱིན་པ་འོ་ཞེས་སྡུག་བསྔལ་རྟག་པར་མེད་
པའི་རྣམ་པ་ནས་བཟུང་སྟེ། ཤེར་ཕྱིན་འདི་ནི་མི་གཡོ་བའི་ཕ་རོལ་ཏུ་ཕྱིན་པའོ་ཞེས་
ལམ་བདེན་གྱི་མི་གཡོ་བའི་རྣམ་པའི་བར་སྟོན་པའི་མདོ་ཚིག་རྣམས་ཆོས་ཅན། གཞི་
ཤེས་ཀྱི་རྣམ་པ་ཉེར་བདུན་བསྟན་ཏེ། བདེན་པ་དང་པོ་གསུམ་པོ་ལ་བཞི་བཞི་དང་།
ལམ་བདེན་ལ་རྣམ་པ་དེ་ནི་བཅོ་ལྔར་བཤད་པའི་ཕྱིར། འདི་དག་གིས་ནི་སྡུག་བསྔལ་
གྱི་རྣམ་པ་མི་རྟག་པའི་ཉེས་དམིགས་དང་། སྡུག་བསྔལ་གསུམ་གྱི་གདུངས་པའི་ཉེས་
དམིགས་སེམས་པ་སོགས། སྐྱེས་བུ་འབྲིང་དང་ཐུན་མོང་བའི་བསམ་པ་སྦྱོར་ཚུལ་སྟོན་
ལ་གང་ཟག་གི་བདག་མེད་མངོན་སུམ་དུ་རྟོགས་པའི་ཡེ་ཤེས་ཉིད་ལ་ལམ་བདེན་གྱི་རྣམ་
པ་དང་པོ་བཞི་དང་། གཟུང་འཛིན་རྫས་གཞན་གྱི་སྟོང་པར་མངོན་སུམ་དུ་རྟོགས་པའི་
མཉམ་གཞག་དང་། དེའི་རྗེས་ཀྱི་སྐབས་ལས་རྣམ་པ་ཕྱི་མ་བཅུ་གཅིག་ཏུ་ཕྱེ་བ་ཡིན་
ནོ༑ ༑ །
གསུམ་པ་ལ། བདེན་པ་དང་པོ་གསུམ་གྱི་རྣམ་པ་ལམ་བདེན་གྱི་རྣམ་པ། གྲངས་
ཀྱི་དོན་བསྡུ་བའོ། །དང་པོ་ནི། བདེན་པ་གསུམ་ཡོད་པ་དེ་ལ་ཐམས་ཅད་ཤེས་པ་ཉིད་
ཀྱི་དབང་དུ་བྱས་པ་ནས་སྡུག་བསྔལ་རྟག་པར་མེད་པ་དང་། དོན་དམ་པར་མི་སྐྱེ་བ་
དང་༑ དོན་གཞན་གྱིས་བདག་གིས་དབེན་པ་དང་། རང་གི་ངོ་བོར་གྱུར་པའི་བདག་
གིས་མི་བརྫི་བ་དང་བཞི་སྟོན་པའི་ཡུམ་བར་མའི་མདོ་ཚིག་ཆོས་ཅན། སྡུག་བདེན་གྱི་



182
ཕར་ཕྱིན་རྩ་ཊིཀ
རྣམ་པ་བསྟན་ཏེ། མི་རྟག་པ་ལ་སོགས་པའི་སྡུག་བསྔལ་སྟོང་བདག་མེད་ཀྱི་མཚན་
ཉིད་བཞི་དག་བསྟན་པའི་ཕྱིར། སྡུག་བསྔལ་གྱི་རྒྱུ་སྲེད་པ་དོན་དམ་པར་གནས་པ་མེད་
པ་དང་། ཀུན་འབྱུང་དོན་དམ་པར་ནམ་མཁའ་དང་འདྲ་བ་དང༌། རྟོག་དཔྱོད་དོན་
དམ་པར་བརྗོད་དུ་མེད་པ་དང་། ཡང་སྲིད་ཀྱི་རྐྱེན་སྲེད་པ་དང་ཚོར་བ་དོན་དམ་པར་
མིང་མེད་པ་དང་བཞི་སྟོན་པའི་ཡུམ་བར་མའི་མདོ་ཚིག་ཆོས་ཅན། ཀུན་འབྱུང་གི་
རྣམ་པ་བསྟན་ཏེ། རྒྱུ་ཀུན་འབྱུང་རབ་སྐྱེ་རྐྱེན་གྱི་རྣམ་པ་བཞི་བསྟན་པའི་ཕྱིར། འགོག་
པ་དོན་དམ་པར་འགྲོ་བ་མེད་པ་དང་། སྡུག་བསྔལ་ཞི་བ་རྐྱེན་གྱིས་མི་འཕྲོགས་པ་དང་།
གྱ་ནོམ་པའི་ཐར་པ་མི་ཟད་པ་དང་། དྲི་བྲལ་གྱི་འགོག་པ་སྐྱེ་བ་མེད་པའི་རྣམ་པ་དང་
བཞི་སྟོན་པའི་ཡུམ་བར་མའི་མདོ་ཚིག་ཆོས་ཅན། འགོག་བདེན་གྱི་རྣམ་པ་བསྟན་ཏེ།
འགོག་པ་ཞི་བ་གྱ་ནོམ་པ་ངེས་འབྱུང་གི་རྣམ་པ་བཞི་བསྟན་པའི་ཕྱིར། དེ་ལྟ་བུ་བཅུ་
གཉིས་ནི་གོ་རིམ་བཞིན་དུ་སྡུག་བསྔལ་ལ་སོགས་པའི་བདེན་པ་གསུམ་གྱི་རྣམ་པ་ཡིན་
ཏེ༑ མདོ་དེ་དག་གིས་དོན་རྣམ་དངོས་སུ་བསྟན་ནས་ཤེས་རྣམ་དོན་གྱིས་འཕངས་ནས་
བསྟན་ཏོ། །དོན་ནི། །སྡུག་བསྔལ་རྟག་པར་མེད་པ་མངོན་སུམ་དུ་རྟོགས་པའི་བྱང་
སེམས་ཀྱི་ཡེ་ཤེས་ཆོས་ཅན། སྡུག་བསྔལ་རྟག་པར་འཛིན་པའི་སྒྲོ་འདོགས་ཀྱི་གཉེན་
པོ་ཡིན་ཏེ། སྡུག་བསྔལ་མི་རྟག་པའི་རྣམ་པ་ལེགས་པར་ཤར་ནས་སྒོམ་པར་བྱེད་ཅིང་།
སྡུག་བསྔལ་རྟག་འཛིན་གྱི་སྒྲོ་འདོགས་ལ་གནོད་བྱེད་ཀྱི་ཡེ་ཤེས་ཡིན་པའི་ཕྱིར་ཞེས་པའོ།།
གཉིས་པ་ལམ་བདེན་གྱི་རྣམ་པ་ལ། མདོར་བསྟན། རྒྱས་བཤད། དོན་བསྡུ་
བའོ༑ ༑དང་པོ་ནི། གཞི་ཤེས་ཀྱི་ལམ་བདེན་གྱི་རྣམ་པ་ཆོས་ཅན། གསུམ་དུ་ཡོད་
དེ༑ ཉོན་མོངས་པའི་སྒྲིབ་པའི་གཉེན་པོ་ཉིད་དུ་ཟག་པ་མེད་པའི་མཐོང་བའི་ལམ་གཅིག་



183
སྐབས་བཞི་པ།
དང༌༑ རང་སངས་རྒྱས་དེ་དག་གི་ཤེས་བྱའི་སྒྲིབ་པ་གཟུང་བར་རྟོག་པའི་གཉེན་པོ་
ཉིད་དུ་སྒོམ་པའི་ལམ་ཟག་པ་དང་བཅས་པ་དང་མཐོང་བའི་ལམ་ཟག་པ་མེད་པ་གཉིས་
རྣམས་ཡོད་པའི་ཕྱིར། གཞི་ཤེས་ཀྱི་རྣམ་པ་སྟོན་པའི་སྐབས་འདིར་ཤེས་སྒྲིབ་གཟུང་
རྟོག་གི་གཉེན་པོ་སྟོན་པ་ལ་འགལ་བ་མེད་དེ། ཐམས་ཅད་ཤེས་པ་ཉིད་ཀྱིས་རང་སངས་
རྒྱས་འཕགས་པ་རྣམས་ཀྱི་ལམ་ཀྱང་བསྡུས་པས་དེའི་གཉེན་པོ་བསྟན་དགོས་པ་དེའི་ཕྱིར།
སློབ་དཔོན་གྱིས་བཞེད་པ་འདི་ལ་ལོ་གད་བ་ཆེན་པོས། གཞི་ཤེས་ཀྱིས་རང་སངས་
རྒྱས་ཀྱི་མངོན་རྟོགས་བསྡུས་པ་མི་འཐད་དེ། འདི་རྣམས་གཞི་ཤེས་ཀྱི་དམིགས་ཡུལ་
དུ་གྱུར་པའི་ལམ་བདེན་གྱི་རྣམ་པ་དངོས་སུ་བསྟན་པ་ཡིན་གྱི། ལམ་བདེན་གྱི་རྣམ་
པ་ལ་དམིགས་པའི་གཞི་ཤེས་ཀྱི་ངོ་བོ་དངོས་སུ་སྟོན་བྱེད་ཡིན་པ་གང་ཞིག །གཞི་ཤེས་
ཀྱི་དམིགས་པ་གཞི་ཤེས་སུ་བསྡུས་པ་མི་འཐད་པའི་ཕྱིར་གསུང་ནའང་སྐྱོན་མེད་དེ།
སྐབས་འདིར་བྱང་ཆུབ་སེམས་དཔའི་གཞི་ཤེས་ཀྱི་ངོ་བོར་གྱུར་པའི་ཤེས་རྣམ་ཉེར་བདུན་
དངོས་སུ་བསྟན་དགོས་པའི་ཕྱིར་ཏེ། གཞི་ཤེས་ཀྱི་རྣམ་པ་མ་ལུས་པ་བྱང་ཆུབ་སེམས་
དཔས་སྦྱོར་བའི་སྒོ་ནས་བསྒོམ་དགོས་པའི་ཕྱིར།
གཉིས་པ་རྒྱས་བཤད་ལ། ཉོན་སྒྲིབ་ཀྱི་གཉེན་པོ་ཟག་མེད། ཤེས་སྒྲིབ་གཟུང་
རྟོག་གི་གཉེན་པོ་ཟག་བཅས། ཤེས་སྒྲིབ་གཟུང་རྟོག་གི་གཉེན་པོ་ཟག་མེད་གསུམ། དང་
པོ་ནི། ལམ་གསུམ་ཡོད་པ་དེ་ལ་ལམ་དང་པོ་ཉོན་སྒྲིབ་ཀྱི་གཉེན་པོ་མཐོང་ལམ་ལ་རྣམ་
པ་བཞི་ཡོད་དེ། བྱེད་པ་པོའི་གང་ཟག་གིས་བདག་མེད་པར་མངོན་སུམ་དུ་རྟོགས་པའི་
བྱང་སེམས་ཀྱི་མཐོང་ལམ་ནི་ལམ་བདེན་གྱི་ལམ་གྱི་རྣམ་པ་དང་། དེ་བཞིན་དུ་ཤེས་
པ་པོའི་གང་ཟག་གི་བདག་མེད་པ་དང་། འཕོ་བ་པོའི་གང་ཟག་གི་བདག་མེད་པ་དང་།



184
ཕར་ཕྱིན་རྩ་ཊིཀ
ཉོན་མོངས་འདུལ་བ་པོའི་གང་ཟག་གི་བདག་མེད་པར་མངོན་སུམ་དུ་རྟོགས་པའི་བྱང་
སེམས་ཀྱི་མཐོང་ལམ་ནི་གོ་རིམ་བཞིན་དུ་ལམ་བདེན་གྱི་རིགས་པ་དང་། སྒྲུབ་པ་དང་།
ངེས་འབྱིན་གྱི་རྣམ་པ་ལ་སོགས་པའི་མཚན་ཉིད་དག་ཡིན་པའི་ཕྱིར། གཉིས་པ་ནི། ལམ་
གཉིས་པ་ལ་ཕྱི་དོན་མེད་པར་རྟོགས་པའི་བྱང་སེམས་ཀྱི་སྒོམ་ལམ་རྗེས་ཐོབ་ཡེ་ཤེས་
ཆོས་ཅན། སྤྱིར་ཤེས་བྱའི་སྒྲིབ་པ་གཟུང་རྟོག་གི་གཉེན་པོར་གྱུར་པ་ཡིན་ཏེ། གོ་རིམས་
བཞིན་དུ། རྨི་ལམ་བཞིན་ཕྱི་རོལ་གྱི་དོན་ངོ་བོ་ཉིད་མེད་པ་དང་། སྒྲ་བརྙན་བཞིན་
ཕྱི་རོལ་གྱི་དོན་མ་སྐྱེས་པ་དང་། མིག་ཡོར་བཞིན་ཕྱི་རོལ་དོན་མ་འགགས་པ་དང༌།
སྨིག་རྒྱུ་བཞིན་ཕྱི་རོལ་གྱི་དོན་གཟོད་མ་ནས་ཞི་བ་དང་། སྒྱུ་མའི་རྣམ་པ་བཞིན་ཕྱི་རོལ་
གྱི་དོན་རང་བཞིན་གྱིས་མྱ་ངན་ལས་འདས་པའི་མཚན་ཉིད་ཅན་དུ་རྟོགས་ཤིང་། ཕྱི་
དོནམེད་བཞིན་དུ་སྣང་བའི་འཁྲུལ་སྣང་ཙམ་དུ་ཁྱོད་ཀྱི་བློ་དེའི་སྟོབས་ཀྱིས་རྟོགས་པའི་
ཕྱིར༈ གསུམ་པ་ནི། ལམ་གསུམ་པ་ཕྱི་དོན་མེད་པར་མངོན་སུམ་དུ་རྟོགས་པའི་བྱང་
སེམས་ཀྱི་མཐོང་ལམ་མཉམ་གཞག་ཡེ་ཤེས་ཆོས་ཅན། གོ་རིམས་བཞིན་དུ་ཤེས་སྒྲིབ་
གཟུང་བའི་རྣམ་པར་རྟོག་པ་རྣམས་ཀྱི་སོ་སོར་ངེས་པའི་གཉེན་པོར་གྱུར་པ་དག་ཡིན་
ཏེ༑ ཤེས་སྒྲིབ་གཟུང་བར་རྟོག་པ་ཕྱི་རོལ་དོན་དུ་ཞེན་པའི་ཆགས་སོགས་ཀྱི་ཀུན་ནས་
ཉོན་མོངས་པ་དང་། དད་སོགས་ཀྱི་རྣམ་པར་བྱང་བ་དང་། ཉོན་མོངས་པའི་བག་
ཆགས་ཀྱིས་གོས་པ་དང་། གཟུགས་ལ་སོགས་པའི་དབྱེ་བའི་སྤྲོས་པ་དང་། རང་གི་
རྟོགས་པ་ལ་རོ་མྱོང་བའི་རློམས་པ་དང་། རྟོགས་པ་དེ་ཉིད་ཐོབ་ཟིན་ཡོངས་སུ་ཉམས་
པར་ཞེན་པའི་གཉེན་པོ་ཡིན་པའི་ཕྱིར། ཕྱི་རོལ་དོན་དུ་ཞེན་པའི་ཀུན་ནས་ཉོན་མོངས་
མེད་པར་མངོན་སུམ་དུ་རྟོགས་པ་དང་། ཕྱི་རོལ་དོན་གྱི་རྣམ་པར་བྱང་བ་མེད་པ་དང་།



185
སྐབས་བཞི་པ།
བག་ཆགས་ཀྱིས་གོས་པ་མེད་པ་དང་། དོན་གྱིས་དབྱེ་བའི་སྤྲོས་པ་མེད་པ་དང་། རྟོགས་
པས་རོ་མྱང་བའི་རློམས་པ་མེད་པ་དང་། ཐོབ་ཟིན་ཉམས་པ་མེད་པའི་མི་གཡོ་བའི་
རྣམ་པ་གཟུང་བ་དོན་གཞན་མེད་པར་མངོན་སུམ་དུ་རྟོགས་པའི་ཕྱིར། གསུམ་པ་དོན་
བསྡུ་པ་ནི། དེ་ལྟར་ན་ལམ་གྱི་བདེན་པ་ལ་རྣམ་པ་བཅོ་ལྔ་སྟེ་ཞེས་སོ། །ཡང་གསུམ་
པ་དོན་བསྡུ་བ་ནི། སྤྱིར་ན་ཐམས་ཅད་ཤེས་པ་ཉིད་ཀྱི་རྣམ་པ་ཉི་ཤུ་རྩ་བདུན་ཡིན་ནོ།།
ཞེས་སོ། །
གཉིས་པ་ལམ་ཤེས་ཀྱི་རྣམ་པ་ལ། མཚམས་སྦྱར། རྩ་བ། འགྲེལ་པའོ།།
དང་པོ་ནི། གཞི་ཤེས་ཀྱི་རྣམ་པ་དེའི་འོག་ཏུ་ལམ་ཤེས་ཀྱི་རྣམ་པ་འཆད།
གཉིས་པ་ནི།
རྒྱུ་དང་ལམ་དང་སྡུག་བསྔལ་དང་། །འགོག་པ་ལ་ནི་གོ་རིམས་བཞིན། །
དེ་དག་བརྒྱད་དང་བདུན་དང་ནི། །ལྔ་དང་བཅུ་དྲུག་ཅེས་བསྒྲགས་སོ། །
ལམ་ཤེས་ཀྱི་རྣམ་པ་སོ་དྲུག་ཡོད་དེ། གོ་རིམས་བཞིན་དུ་རྒྱུ་ཀུན་འབྱུང་བདེན་པ་ལ་
དམིགས་པའི་ལམ་ཤེས་ཀྱི་རྣམ་པ་དེ་དག་བརྒྱད་དང་། ལམ་བདེན་ལ་དམིགས་པ་བདུན་
དང་༑ སྡུག་བསྔལ་ལ་དམིགས་པ་ལྔ་དང་། འགོག་པ་ལ་དམིགས་པ་བཅུ་དྲུག་ཅེས་
ཡུམ་གྱི་མདོས་བསྒྲགས་པའི་ཕྱིར། གསུམ་པ་ལ་སྤྱིར་བསྟན། སོ་སོར་བཤད། སྤྱིའི་
དོན་བསྡུ་བའོ། །དང་པོ་ལམ་ཤེས་ཀྱི་རྣམ་པ་སོ་དྲུག་ཡོད་དེ། ཀུན་འབྱུང་བ་དང་།
ལམ་དང་སྡུག་བསྔལ་བ་དང༌། འགོག་པའི་བདེན་པ་ལ་བརྟེན་པའི་ལམ་ཤེས་ཀྱི་རྣམ་
པ་གྲངས་བཞིན་དུ་རྣམ་པ་བརྒྱད་དང་། བདུན་དང་། ལྔ་དང་། བཅུ་དྲུག་ཅེས་བྱ་བ་
ལ་སོགས་པ་ཁོང་དུ་ཆུད་པར་བྱ་བའི་ཕྱིར། བདེན་བཞིའི་གོ་རིམས་འདི་ལྟར་བསྟན་



186
ཕར་ཕྱིན་རྩ་ཊིཀ
པ་ལ་དགོས་པ་ཡོད་དེ། འཁོར་བར་འཇུག་པའི་རིམ་པ་ཀུན་ནས་ཉོན་མོངས་པའི་ཕྱོགས་
ལ་བརྟེན་ནས་ཀུན་འབྱུང་བའི་བདེན་པ་རྒྱུ་དང་སྡུག་བསྔལ་འབྲས་བུར་ཤེས་པའི་ཆེད་
དང་༑ འཁོར་བ་ལས་ལྡོག་པའི་རིམ་པ་གཅིག་ཤོས་ཀྱི་ཕྱོགས་རྣམ་བྱང་ལ་བརྟེན་ནས་
ལམ་གྱི་བདེན་པ་དག་ནི་རྒྱུ་ཡིན་ལ་འགོག་པའི་བདེན་པ་དག་ནི་འབྲས་བུ་ཡིན་པར་ཤེས་
པའི་ཆེད་དུ་རྒྱུ་འབྲས་དོན་གྱི་རིམ་པའི་སྒོ་ནས་བསྟན་པའི་ཕྱིར། གཉིས་པ་ལ། ཀུན་
འབྱུང་སྤང་གཉེན་གྱི་སྒོ་ནས་བསྟན། ལམ་བདེན་དམ་བཅའ་དང་འཐད་པའི་སྒོ་ནས་
བསྟན༑ སྡུག་བསྔལ་རང་སྤྱིའི་མཚན་ཉིད་ཀྱི་སྒོ་ནས་བསྟན། འགོག་པ་ཕན་ཡོན་གྱི་
སྒོ་ནས་བསྟན་པའོ།
དང་པོ་ནི། དེ་ལ་བྱང་སེམས་མཐོང་ལམ་པའི་རྒྱུད་ཀྱི་བདག་མེད་མངོན་སུམ་
དུ་རྟོགས་པའི་ཡེ་ཤེས་ཆོས་ཅན། གོ་རིམས་བཞིན་དུ་ཀུན་འབྱུང་གི་རྒྱུའི་རྣམ་པ་གང་
ཡིན་པ་སྟེ། ཡུལ་ལ་སྲེད་པའི་འདུན་པ་དང་། མི་འབྲལ་བར་སྲེད་པའི་འདོད་ཆགས་
དང་༑ ཡང་སྲིད་ལ་དགའ་བའི་སྲིད་པའི་གཉེན་པོ་ཡིན་ཏེ། འདོད་ཡོན་ཐོབ་པར་འདོད་
པའི་འདོད་ཆགས་དང་བྲལ་བ་དང་། དེ་ལ་ཞེན་པའི་ཚུལ་གྱིས་མི་གནས་པ་དང་། ཡང་
སྲིད་ལ་དགའ་བའི་སྲེད་པ་ཞི་བའི་མཁྱེན་པ་ཡིན་པའི་ཕྱིར། དེ་ཆོས་ཅན། ཀུན་འབྱུང་
བ་གང་ཡིན་པ་སྟེ། འདོད་ཆགས་དང་། ཞེ་སྡང་དང་། གཏི་མུག་གི་གཉེན་པོ་ཡིན་
ཏེ༑ འདོད་ཆགས་ཀྱི་ཞེན་ཡུལ་མེད་པ་དང་། ཞེ་སྡང་གི་ཞེན་ཡུལ་མེད་པ་དང་། གཏི་
མུག་གི་ཞེན་ཡུལ་མེད་པར་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར། དེ་ཆོས་
ཅན༑ རབ་ཏུ་སྐྱེ་བ་གང་ཡིན་པ་སྟེ། གཙང་བདེ་རྟག་བདག་ལ་སོགས་པར་ཞེན་པའི་
ཀུན་ཏུ་རྟོག་པའི་གཉེན་པོ་ཡིན་ཏེ། ཚུལ་མིན་ཡིད་བྱེད་ཀྱི་ཉོན་མོངས་པའི་ཞེན་ཡུལ་



187
སྐབས་བཞི་པ།
མེད་པར་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར། དེ་ཆོས་ཅན། རྐྱེན་གང་
ཡིན་པ་སྟེ། རང་དབང་བའི་སེམས་ཅན་མངོན་པར་ཞེན་པའི་གཉེན་པོ་ཡིན་ཏེ། རང་
དབང་བའི་སེམས་ཅན་མེད་པའི་རྣམ་པ་དག་ནི་མངོན་སུམ་དུ་རྟོགས་པའི་ཡེ་ཤེས་ཡིན་
པའི་ཕྱིར། རྒྱུ་ཀུན་འབྱུང་བདེན་པ་ལ་བརྟེན་པའི་ལམ་ཤེས་ཀྱི་རྣམ་པར་བརྒྱད་ཡིན་
ཏེ༔ སྔར་བཤད་པ་དེ་རྣམས་ཀྱི་གཉེན་པོར་གྱུར་པ་གསུམ་དང་གསུམ་དང་གཅིག་དང་
གཅིག་ཡོད་པ་དེ་ལྟ་ནའི་ཕྱིར། །
གཉིས་པ་ནི། བྱང་སེམས་ཀྱི་མཐོང་ལམ་ཆོས་ཅན། གོ་རིམས་བཞིན་དུ་སེམས་
ཅན་ཐམས་ཅད་ལ་ཐར་པའི་གོ་སྐབས་འབྱེད་པའི་ལམ་ཡིན་ཏེ། སེམས་ཅན་ཚད་མེད་
པ་ལ་ཐར་པའི་གོ་སྐབས་འབྱེད་པའི་ལམ་ཡིན་པའི་ཕྱིར། དེ་ཇི་ལྟར་སེམས་ཅན་ཐམས་
ཅད་ལ་ཐར་པའི་གོ་སྐབས་འབྱེད་པ་ཡིན་ཞེ་ན། དེ་འབྱེད་པ་ཡིན་ཏེ། འཁོར་འདས་
ཀྱི་མཐའ་གཉིས་དང་མ་འབྲེལ་བར་འབྱེད་པའི་ཕྱིར། དེ་ཆོས་ཅན། རིགས་པ་གང་
ཡིན་པའི་རྣམ་པ་ཡིན་ཏེ། ཆོས་རྣམས་བདེན་སྟོང་དུ་ཐ་མི་དད་པའི་མངོན་སུམ་དུ་རྟོགས་
པའི་ཡེ་ཤེས་ཡིན་པའི་ཕྱིར། ཇི་ལྟར་རིགས་པ་ཡིན་ཞེ་ན། རྟགས་སྔ་མ་གྲུབ་སྟེ། ཉན་
རང་གི་ལམ་མཆོག་ཏུ་འཛིན་པ་མེད་པར་སྤྲོས་བྲལ་དུ་མངོན་སུམ་དུ་རྟོགས་པའི་ཡེ་ཤེས་
ཡིན་པའི་ཕྱིར། སྒྲུབ་པ་གང་ཡིན་པའི་རྣམ་པ་ཡིན་ཏེ། བདེན་པར་རྣམ་པར་མི་རྟོག་
པའི་ཡེ་ཤེས་ཡིན་པའི་ཕྱིར། ཇི་ལྟར་སྒྲུབ་པ་ཡིན་ཞེ་ན། བདེན་པར་རྣམ་པར་མི་རྟོག་
པ་ཡིན་ཏེ། ཆོས་རྣམས་དོན་དམ་པར་གཞལ་དུ་མེད་པར་རྟོགས་པའི་ཡེ་ཤེས་ཡིན་པའི་
ཕྱིར༑ ངེས་པར་འབྱིན་པ་གང་ཡིན་པའི་རྣམ་པ་ཡིན་ཏེ། ཆོས་རྣམས་དོན་དམ་པར་
ཆགས་པ་མེད་པའི་རྣམ་པར་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར། ལམ་



1st
ཕར་ཕྱིན་རྩ་ཊིཀ
གྱི་བདེན་པ་ལ་དམིགས་པའི་ལམ་ཤེས་ཀྱི་རྣམ་པ་བདུན་ཡིན་ཏེ། སྔར་བཤད་པ་རྣམས་
ཀྱི་ངོ་བོ་ཉིད་གཉིས་དང་གཉིས་དང་གཉིས་དང་གཅིག་ཡོད་པ་དེ་ལྟར་ནའི་ཕྱིར། གསུམ་
པ་ནི། ཉེར་ལེན་གྱི་ཕུང་པོ་ལྔ་ཆོས་ཅན། མི་རྟག་པ་ཡིན་ཏེ། སྐད་ཅིག་གིས་འཇིག་
པའི་ཕྱིར། སྡུག་བསྔལ་བ་ཡིན་ཏེ། འདུ་བྱེད་ཀྱི་སྡུག་བསྔལ་གྱིས་ཁྱབ་པའིཕྱིར། སྟོང་
པ་ཡིན་ཏེ། བྱེད་པ་པོའི་བདག་དོན་གཞན་གྱིས་དབེན་པའི་ཕྱིར། བདག་མེད་པའི་
རྣམ་པ་ཡིན་ཏེ། གང་ཟག་གི་བདག་གི་ངོ་བོར་མ་གྲུབ་པའི་ཆོས་ཡིན་པའི་ཕྱིར། ལྔ་
པ་མཚན་ཉིད་མེད་པའི་རྣམ་པའི་ངོ་བོ་ཡིན་ཏེ། ངོ་བོ་བདེན་པས་སྟོང་པའི་རྣམ་པ་ཡིན་
པའི་ཕྱིར། སྡུག་བསྔལ་གྱི་བདེན་པ་ལ་དམིགས་པའི་ལམ་ཤེས་ཀྱི་རྣམ་པ་ལྔ་ཡིན་ཏེ།
སྒྲུབ་ཟིན་པ་དེ་ལྟར་ནའི་ཕྱིར། །
བཞི་པ་ནི། ཉོན་མོངས་པ་དང་བྲལ་བའི་འགོག་པའི་རྣམ་པའི་ངོ་བོ་ཉིད་ཆོས་
ཅན༑ ནང་དང་ཕྱི་དང་གཉིས་ཀའི་སྟོང་པ་ཉིད་རྣམ་པ་སྟེ་གསུམ་ཡོད་དེ། ནང་དང་
ཕྱི་དང་གཉིས་ཀའི་དངོས་པོ་རྣམས་ལ་བདེན་ཞེན་དགག་པའི་རབ་ཏུ་ཕྱེ་བའི་བྲལ་བ་
རྣམས་ཡོད་པའི་ཕྱིར། ཉོན་མོངས་པའི་ས་བོན་ཞི་བའི་ངོ་བོ་ཉིད་ཀྱི་འགོག་པ་ཆོས་ཅན།
སྟོང་པ་ཉིད་སྟོང་པ་ཉིད་ནས་དོར་བ་མེད་པ་སྟོང་པ་ཉིད་ཀྱི་རྣམ་པའི་བར་བརྒྱད་ཡོད་
དེ༑ བདེན་པར་བཏགས་པའི་བདག་སྟོང་པ་ཉིད་དང་། སྣོད་ཀྱི་འཇིག་རྟེན་དང་དོན་
དམ་པར་དང་འདུས་བྱས་དང་འདུས་མ་བྱས་པ་དང་རྟག་པ་དང་ཆད་པའི་མཐའ་དང་
འཁོར་བ་ཐོག་མ་དང་ཐ་མ་མེད་པ་དང་། རྟོགས་པའི་ཆོས་དོར་བ་མེད་པ་ལ་བདེན་
པར་མངོན་པར་ཞེན་པ་དགག་པས་རབ་ཏུ་ཕྱེ་བའི་བྲལ་བ་རྣམས་ཡོད་པའི་ཕྱིར། གྱ་
ནོམ་པའི་རྣམ་པ་ཆོས་ཅན། རང་བཞིན་སྟོང་པ་ཉིད་ཀྱི་རྣམ་པ་ཡིན་ཏེ། གཞན་གྱིས་



189
སྐབས་བཞི་པ།
ཀུན་བཏགས་པའི་བྱེད་པ་པོར་ཞེན་པ་བཀག་པས་རབ་ཏུ་ཕྱེ་བའི་བྲལ་བ་ཡིན་པའི་ཕྱིར།
ངེས་པར་འབྱང་བའི་རྣམ་པ་ཆོས་ཅན། ཆོས་ཐམས་ཅད་དང་། རང་གི་མཚན་ཉིད་
དང་༑ མི་དམིགས་པ་སྟོང་པ་ཉིད་ཀྱི་རྣམ་པ་སྟེ། ཇི་ལྟར་ངེས་པར་འབྱུང་བའི་ཚུལ་
གསུམ་ཡོད་དེ། གཟུགས་ནས་རྣམ་མཁྱེན་གྱི་བར་ཡུལ་དུ་འཁྲུལ་བའི་བདག་ཉིད་བདེན་
པར་བཏགས་པ་དང་གཟུགས་སུ་རུང་བ་མཚན་ཉིད་དུ་བདེན་པར་བཟུང་ནས་འཁྲུལ་
པ་དང་། འདས་མ་འོངས་པ་སོགས་དུས་སུ་འཁྲུལ་པ་རྣམས་ལ་བདེན་ཞེན་དགག་པས་
རབ་ཏུ་ཕྱེ་བའི་བྲལ་བ་ཡིན་པའི་ཕྱིར། གང་ངེས་པར་འབྱུང་བའི་རྣམ་པ་ཁོ་ན་ཆོས་
ཅན༑ དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་རྣམ་པ་གཅིག་ཡོད་དེ། བདེན་
པར་གྲུབ་པར་ཞེན་པའི་ངོ་བོ་ཉིད་དགག་པས་རབ་ཏུ་ཕྱེ་བའི་བྲལ་བ་ཡིན་པའི་ཕྱིར། དེ་
ལྟར་ན་འགོག་པའི་བདེན་པའི་རྣམ་པ་ལ་དམིགས་པའི་ལམ་ཤེས་ཀྱི་རྣམ་པ་བཅུ་དྲུག་
ཡིན་པ་སྟེ་ཡོད་པ་ཡིན་ནོ། །གསུམ་པ་གྲངས་ཀྱི་སྒོ་ནས་དོན་བསྡུ་བ་ནི། སྤྱིར་ནི་ལམ་
ཤེས་པ་ཉིད་ཀྱི་རྣམ་པ་སུམ་ཅུ་རྩ་དྲུག་ཡོད་དེ། དེ་ལྟར་བསྒྲུབས་ཟིན་པའི་ཕྱིར། སྐབས་
འདིར་ཆོས་ཉིད་བཅུ་དྲུག་དང་། འགོག་བདེན་གྱི་རྣམ་པ་བཅུ་དྲུག་སྦྱར་ནས་བསྟན་
པ་ནི། འགོག་བདེན་སྟོང་པ་ཉིད་དང་། སྟོང་ཉིད་འགོག་བདེན་དུ་བསྟན་པ་མ་ཡིན་
གྱི༑ ཆོས་ཅན་བཅུ་དྲུག་གི་ཆོས་ཉིད་གློ་བུར་གྱི་དྲི་མ་དང་བྲལ་བའི་འགོག་བདེན་བཅུ་
དྲུག་སྟོན་པ་ཡིན་ལ། དེའི་དགོས་པ་ནི། འགོག་བདེན་དང་ཆོས་ཉིད་ཞི་བའི་རྣམ་པར་
མཚུངས་པ་ཤས་ཆེ་བའི་ཆ་ནས་ཡིན་ནོ། །
གསུམ་པ་རྣམ་མཁྱེན་གྱི་རྣམ་པ་ལ། མདོར་བསྟན། རྒྱས་པར་བཤད་པའོ།།
དང་པོ་ལ་མཚམས་སྦྱར། རྩ་བ། འགྲེལ་པའོ། །དང་པོ་ནི། ལམ་ཤེས་ཀྱི་རྣམ་པ་



190
ཕར་ཕྱིན་རྩ་ཊིཀ
བཤད་པ་དེའིའོག་ཏུ་རྣམ་པ་ཐམས་ཅད་མཁྱེན་པ་ཉིད་ཀྱི་རྣམ་པ་དེ་འཆད།
གཉིས་པ་ནི། །
དྲན་པ་ཉེར་བཞག་ནས་བཟུང་སྟེ། །སངས་རྒྱས་རྣམ་པའི་མཐར་ཐུག་རྣམས།།
ལམ་གྱི་བདེན་པའི་རྗེས་མཐུན་པར། །ཀུན་མཁྱེན་གསུམ་དུ་ཕྱེ་བས་ན། །
སློབ་མ་བྱང་ཆུབ་སེམས་དཔའ་དང་། །སངས་རྒྱས་རྣམས་ལ་རིམ་བཞིན་ཏེ།།
སུམ་ཅུ་བདུན་དང་སུམ་ཅུ་བཞི། །སུམ་ཅུ་རྩ་དགུ་དག་ཏུ་བཞེད། །
བཅོམ་ལྡན་འདས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་དྲན་པ་ཉེ་བར་བཞག་པའི་ཕ་
རོལ་ཏུ་ཕྱིན་པའོ། །བཅོམ་ལྡན་འདས་ཀྱིས་བཀའ་སྩལ་པ། ལུས་དང་ཚོར་བ་དང་
སེམས་དང་ཆོས་དམིགས་སུ་མེད་པའི་ཕྱིར་ཞེས་དྲན་པ་ཉེར་གཞག་ནས་བཟུང་སྟེ། ཡུམ་
འདི་ནི་སངས་རྒྱས་ཀྱི་ཕ་རོལ་ཏུ་ཕྱིན་པའོ། །བཅོན་ལྡན་འདས་ཀྱིས་བཀའ་སྩལ་པ།
ཆོས་ཐམས་ཅད་རྣམ་པ་ཐམས་ཅད་དུ་འཚང་རྒྱ་བའི་ཕྱིར་རོ་ཞེས་པའི་བར་སངས་རྒྱས་
ཀྱི་རྣམ་པའི་མཐར་ཐུག་པ་རྣམས་ཆོས་ཅན། སྡེ་ཚན་གསུམ་དུ་ཡོད་དེ། སློབ་མ་ཉན་
ཐོས་ལ་ཡོད་པ་དང་རྗེས་སུ་མཐུན་པ་རིམ་པ་བཞིན་དུ་སུམ་ཅུ་རྩ་བདུན་དང་། བྱང་
ཆུབ་སེམས་དཔའ་ལ་ཡོད་པ་དང་རྗེས་སུ་མཐུན་པ་སུམ་ཅུ་སོ་བཞི། སངས་རྒྱས་རྣམས་
ཁོ་ན་ལ་ཡོད་པ་སུམ་ཅུ་རྩ་དགུ་དག་ཏུ་བཞེད་པའི་ཕྱིར། རྣམ་མཁྱེན་ཉིད་ལ་གསུམ་
དུ་འབྱེད་པའི་རྒྱུ་མཚན་ཡོད་དེ། གང་ཟག་གསུམ་གྱི་རྒྱུད་ལ་ཡོད་པའི་ལམ་གྱི་བདེན་
པའི་རྗེས་སུ་མཐུན་པར་ཀུན་མཁྱེན་གསུམ་དུ་ཕྱེ་བས་ན་གསུམ་ཡོད་པའི་ཕྱིར། གསུམ་
པ་ནི། དྲན་པ་ཉེ་བར་བཞག་པ་ནས་བཟུང་སྟེ་སངས་རྒྱས་ཀྱི་རྣམ་པའི་མཐར་ཐུག་པ་
རྣམས་ནི་ཆོས་ཅན། རིགས་གསུམ་དུ་ཡོད་དེ། ཐམས་ཅད་མཁྱེན་པ་ཉིད་གསུམ་གྱིས་



19j
སྐབས་བཞི་པ།
བསྡུས་པའི་ལམ་ཡིན་པའི་སྒོ་ནས་གྲངས་བཞིན་དུ་ཉན་ཐོས་རྣམས་ལ་རྣམ་པ་སུམ་ཅུ་
རྩ་བདུན་དང་། བྱང་ཆུབ་སེམས་དཔའ་རྣམས་ལ་སུམ་ཅུ་རྩ་བཞི་དང་། སངས་རྒྱས་
རྣམས་ལ་སུམ་ཅུ་རྩ་དགུར་ཡོད་པ་དང་རྗེས་སུ་མཐུན་པར་བརྒྱ་དང་བཅུར་བཞེད་དོ་
ཞེས་བྱ་བ་ཡིན་པའི་ཕྱིར། སྡེ་ཚན་གསུམ་དུ་འབྱེད་པའི་རྒྱུ་མཚན་ཡོད་དེ། རྣམ་པ་
ཐམས་ཅད་མཁྱེན་པ་ཉིད་ཀྱིས་འཕགས་པའི་གང་ཟག་ཐམས་ཅད་ཀྱི་ཡོན་ཏན་གྱི་རིགས་
རྣམས་ཡར་ལྡན་གྱི་ཚུལ་དུ་བསྡུས་པའི་ཕྱིར། །
གཉིས་པ་རྒྱས་བཤད་ལ། ཉན་ཐོས་དང་རྗེས་སུ་མཐུན་པའི་གཞི་ཤེས་ཀྱི་རྣམ་
པ༑ བྱང་ཆུབ་སེམས་དཔའ་ལ་ཡོད་པ་དང་རྗེས་སུ་མཐུན་པའི་ལམ་ཤེས་ཀྱི་རྣམ་པ།
ཐུན་མོང་མ་ཡིན་པའི་རྣམ་མཁྱེན་གྱི་རྣམ་པའོ། །དང་པོ་ལ་སོ་སོར་བཤད་པ། དོན་
བསྡུ་བའོ། །དང་པོ་ནི། མཁྱེན་པ་གསུམ་ཡོད་པ་དེ་ལ་ཐམས་ཅད་ཤེས་པ་ཉིད་ལ་
སྡེ་ཚན་བདུན་ཡོད་པའི་དང་པོར་དངོས་པོ་ལ་ཡོངས་སུ་རྟོག་པའི་ལམ་ལ་དྲན་པ་ཉེ་བར་
བཞག་པའི་རྣམ་པ་བཞི་ཡོད་དེ། ཟག་བཅས་ཀྱི་ལུས་མི་གཙང་བ་དང་། ཚོར་བ་སྡུག་
བསྔལ་བ་དང་། སེམས་མི་རྟག་པ་དང་། ཆོས་བདག་མེད་པ་རང་གི་མཚན་ཉིད་དང་།
མི་རྟག་སྡུག་བསྔལ་སྟོང་བདག་མེད་བདེན་པས་སྟོང་པ་སྤྱིའི་མཚན་ཉིདཀྱིས་ཤེས་པས་
ཡོངས་སུ་བརྟགས་པ་དེ་ཉིད་ལ་དྲན་པས་ཡང་དང་ཡང་དུ་གཏོད་པར་བྱེད་པ་བཞི་ཡོད་
པའི་ཕྱིར། དེ་ལྟར་བརྟགས་པ་ལ་དགོས་པ་ཡོད་དེ། བདེན་པ་བཞིའི་འདོར་ལེན་ལ་
འཇུག་པར་བྱ་བའི་ཆེད་ཡིན་པའི་ཕྱིར། དྲན་པ་ཉེར་གཞག་བཤད་ཟིན་པ་དེའི་འོག་
ཏུ་རྩོལ་བ་ལས་བྱུང་བའི་ལམ་ལ་ཡང་དག་པར་སྤོང་བའི་རྣམ་པ་བཞི་སྟོན་པའི་རྒྱུ་མཚན་
ཡོད་དེ། བདེན་པ་བཞི་འདོར་ལེན་ལ་ཞུགས་པས་སྤང་གཉེན་བླང་དོར་བྱེད་པར་ཞུགས་



ཕར་ཕྱིན་རྩ་ཊིཀ
192
པ་ལ་སྤྲོ་བའི་བརྩོན་འགྲུས་འབྱུང་བའི་ཕྱིར། ཡང་དག་སྤོང་བ་བཞི་ཡོད་དེ། གོ་རིམས་
བཞིན་དུ་མི་དགེ་བ་སྐྱེས་པ་ཡང་དག་པར་སྤོང་བ་དང་། མ་སྐྱེས་པ་མི་བསྐྱེད་པ་དང་།
དགེ་བ་སྐྱེས་པ་སྤེལ་བ་དང་། མ་སྐྱེས་པ་སྐྱེད་པའི་རྒྱུའི་བརྩོན་འགྲུས་ཀྱི་ངོ་བོར་གྱུར་
པ་བཞི་ཡོད་པའི་ཕྱིར། ཏིང་ངེ་འཛིན་ཡོངས་སུ་སྦྱོང་བའི་ལམ་ལ་རྫུ་འཕྲུལ་གྱི་རྐང་
པའི་རྣམ་པ་འཇོག་པའི་རྒྱུ་མཚན་ཡོད་དེ། སྤང་གཉེན་ལ་བླང་དོར་བྱེད་པའི་བརྩོན་
འགྲུས་དང་ལྡན་པ་ནི་ཏིང་ངེ་འཛིན་གྱིས་སེམས་ལས་སུ་རུང་བ་ཉིད་དུ་བྱེད་པའི་ཕྱིར།
རྫུ་འཕྲུལ་གྱི་རྐང་པའི་རྣམ་པ་བཞི་ཡོད་དེ། འདུན་པའི་ཏིང་ངེ་འཛིན་ལ་བརྟེན་ནས་
སེམས་གཅིག་པ་ཉིད་ལ་རེག་པ་དང་། བརྩོན་འགྲུས་ལ་བརྟེན་ནས་སེམས་རྩེ་གཅིག་
པ་ཉིད་ལ་རེག་པ་དང་། སེམས་པའི་ཏིང་ངེ་འཛིན་བསྒོམ་པའི་སྐྱེས་ཐོབ་ལ་བརྟེན་ནས་
སེམས་རྩེ་གཅིག་པ་ཉིད་ལ་རེག་པ་དང་། དཔྱོད་པའི་ཏིང་ངེ་འཛིན་གཞན་གྱིས་བསྟན་
པའི་ཆོས་རབ་ཏུ་རྣམ་འབྱེད་ལ་བརྟེན་ནས་སེམས་རྩེ་གཅིག་པ་ཉིད་ལ་རེག་པ་སྤོང་བའི་
འདུ་བྱེད་བརྒྱད་དང་ལྡན་པའི་ཏིང་ངེ་འཛིན་ཡོད་པའི་ཕྱིར། རྫུ་འཕྲུལ་གྱི་རྐང་པའི་
འོག་ཏུ་མངོན་པར་རྟོགས་པར་སྦྱོར་བའི་ལམ་ལ་དབང་པོའི་རྣམ་པ་ལྔ་འཆད་པའི་རྒྱུ་
མཚན་ཡོད་དེ། ཏིང་ངེ་འཛིན་གྱིས་སེམས་ཡོངས་སུ་སྦྱངས་པ་བྱས་པ་ལ་དབང་པོའི་
ངོ་བོར་གྱུར་པའི་དྲོ་བ་དང་རྩེ་མོའི་སྦྱོར་བ་འབྱུང་བའི་ཕྱིར། དྲོ་བ་དང་རྩེ་མོའི་ངོ་བོ་
ཉིད་ཀྱི་དབང་པོ་ལྔ་ཡོད་དེ། བདེན་པ་ལ་ཡིད་ཆེས་པའི་དད་པ་དང་། བླང་དོར་ལ་
སྤྲོ་བའི་བརྩེན་འགྲུས་དང་། དམིགས་རྣམ་མ་རྗེད་པའི་དྲན་པ་དང་། སེམས་རྩེ་གཅིག་
པའི་ཏིང་ངེ་འཛིན་དང༌། བདེན་པའི་གནས་ལུགས་འབྱེད་པར་བྱེད་པའི་ཤེས་རབ་དང་
ལྔ་ཡོད་པའི་ཕྱིར། དབང་པོའི་འོག་ཏུ་མངོན་པར་རྟོགས་པ་དངའབྲེལ་བའི་ལམ་ལ་



193
སྐབས་བཞི་པ།
སྟོབས་ཀྱི་རྣམ་པ་ལྔ་སྟོན་པའི་རྒྱུ་མཚན་ཡོད་དེ། དབང་པོའི་ངོ་བོར་གྱུར་པའི་དྲོ་བ་
ལ་སོགས་པ་ཐོབ་པ་ལ་སྟོབས་ཀྱི་ངོ་བོ་བཟོད་པ་དང་ཆོས་མཆོག་འབྱུང་བའི་ཕྱིར། བཟོད་
པ་དང་ཆོས་མཆོག་གི་ངོ་བོ་ཉིད་སྟོབས་ཀྱི་རྣམ་པ་ལྔ་ཡོད་དེ། བདེན་པ་ལ་ཡིད་ཆེས་
པའི་དད་པ་དང་། བདེན་པ་རྟོགས་པ་ལ་བརྩོན་པའི་བརྩོན་འགྲུས་དང་། དམིགས་
རྣམ་མི་རྗེད་པའི་དྲན་པ་དང་། སེམས་རྩེ་གཅིག་པའི་ཏིང་ངེ་འཛིན་དང་། བདེན་པའི་
རྣམ་པ་སོ་སོར་འབྱེད་པའི་ཤེས་རབ་དང་ལྔ་ཡོད་པའི་ཕྱིར། སྔ་མ་དང་ཁྱད་པར་ནི་
སྐབས་འདིར་མི་མཐུན་ཕྱོགས་མངོན་གྱུར་རྣམས་མགོ་གནོན་པའི་དད་པ་སོགས་མི་སྒོམ་
པའི་རྗེས་ཀྱི་གནས་སྐབས་ན་ཡང་མ་དད་པ་སོགས་མངོན་གྱུར་ཤས་ཆེན་མི་འབྱུང་བ་
ཡིན་ལ། དྲོད་རྩེའི་སྐབས་སུ་དབང་པོ་ལྔ་མངོན་དུ་གྱུར་པའི་ཚེ་མི་མཐུན་ཕྱོགས་མི་
འབྱུང་ཡང་རྗེས་ཀྱི་གནས་སྐབས་སུ་ལན་དུ་མ་མངོན་གྱུར་དུ་འབྱུང་བའོ། །དབང་
པོ་དང་སྟོབས་སོགས་ཀྱི་འོག་ཏུ་བདེན་པ་མངོན་པར་རྟོགས་པའི་ལམ་ལ་བྱང་ཆུབ་ཀྱི་
ཡན་ལག་གི་རྣམ་པ་བདུན་འཆད་པའི་རྒྱུ་མཚན་ཡོད་དེ། དབང་པོ་དང་སྟོབས་ཀྱི་ངོ་
བོ་དྲོ་བ་ལ་སོགས་པ་བཞི་རྟོགས་ཤིང་ཐོབ་པ་ལ་བྱང་ཆུབ་ཡན་ལག་གི་ངོ་བོ་བདེན་པ་
མཐོང་བའི་ལམ་འབྱུང་བའི་ཕྱིར། བྱང་ཆུབ་ཡན་ལག་བདུན་ཡོད་དེ། བདེན་པ་ལ་
དམིགས་པ་ལས་གཞན་དུ་མི་གཡེང་བའི་གནས་ཀྱི་ཡན་ལག་དྲན་པ་དང་། རང་བཞིན་
གྱི་ཡན་ལག་ཆོས་རབ་ཏུ་རྣམ་པར་འབྱེད་པ་དང་། ངེས་པར་འབྱུང་བའི་ཡན་ལག་
བརྩོན་འགྲུས་དང༌། ལུས་སེམས་ལ་ཕན་གདགས་པའི་ཕན་ཡོན་གྱི་ཡན་ལག་དགའ་
བ་དང་ཉོན་མོངས་མེད་པའི་ཡན་ལག་ཤིན་ཏུ་སྦྱངས་པ་དང་། གནས་ཀྱི་ཡན་ལག་
ཏིང་ངེ་འཛིན་དང་། ངོ་བོའི་ཡན་ལག་བཏང་སྙོམས་ཡང་དག་བྱང་ཆུབ་ཀྱི་ཡན་ལག་



194
ཕར་ཕྱིན་རྩ་ཊིཀ
རྣམས་སུ་ཡོད་པའི་ཕྱིར། བྱང་ཆུབ་ཡན་ལག་བཤད་ཟིན་པའི་འོག་ཏུ། རྣམ་པར་དག་
པ་ངེས་པར་འབྱིན་པའི་ལམ་ལ་འཕགས་པའི་ལམ་ཡན་ལག་བརྒྱད་ཀྱི་རྣམ་པ་འཆད་
པའི་རྒྱུ་མཚན་ཡོད་དེ། བདེན་པ་མངོན་སུམ་གྱིས་གསར་དུ་མཐོང་བ་ཡོངས་སུ་ཤེས་
པ་ལ་སྒོམ་པའི་ལམ་འབྱུང་བའི་ཕྱིར། འཕགས་པའི་ལམ་ཡན་ལག་བརྒྱད་ཡོད་དེ།
མཉམ་གཞག་ཏུ་རྟོགས་པའི་ཆོས་ཉིད་རྗེས་ཐོབ་ཏུ་ཡོངས་སུ་དཔྱོད་པ་ཡང་དག་པའི་ལྟ་
བ་དང་། དེ་གཞན་ལ་སྟོན་པའི་ངག་ཀུན་ནས་སློང་བ་ཡང་དག་པའི་རྟོག་པ་དང་། ངག་
གི་ལས་རྣམ་པར་དག་པར་བྱེད་པའི་ཡང་དག་པའི་ངག་དང་། སྲོག་གཅོད་སྤང་བ་སོགས་
ལུས་ཀྱི་ལས་རྣམ་པར་དག་པ་ཡང་དག་པའི་ལས་ཀྱི་མཐའ་དང་། ཚུལ་འཆོས་དང་ཁ་
བསག་སོགས་སྤང་བར་ལུས་ངག་གི་ལས་རྣམ་པར་དག་པར་ཡང་དག་པའི་འཚོ་བ་དང་།
སྒོམ་སྤང་སྤོང་བའི་གཉེན་པོ་ལ་རྩོལ་བ་ཡང་དག་པའི་རྩོལ་བ་དང་ཞི་གནས་དང་རབ་
ཏུ་འཛིན་པ་དང༌། བཏང་སྙོམས་ཀྱི་རྒྱུན་མ་བརྗེད་པའི་ཡང་དག་པའི་དྲན་པ་དང་།
མངོན་ཤེས་སོགས་ཡོན་ཏན་ཁྱད་པར་ཅན་གྱི་དོན་དུ་སྒོམ་པ་ཡང་དག་པའི་ཏིང་ངེ་འཛིན་
འཕགས་པའི་ལམ་ཡན་ལག་རྣམས་སུ་ཡོད་པའི་ཕྱིར། གཉིས་པ་དོན་བསྡུ་བ་ནི། སློབ་
མ་ཉན་ཐོས་རྣམས་ལ་ཡོད་ཅིང་། གནས་སྐབས་བྱང་ཆུབ་སེམས་དཔས་ཀྱང་བསྒོམ་
པར་བྱ་བ་ཀུན་ཤེས་པ་ཉིད་ཀྱི་ལམ་གྱི་རྟེན་ཅན་གྱི་རྣམ་པ་སུམ་ཅུ་རྩ་བདུན་ཡོད་པ་ཡིན་
ཏེ༑ སྒྲུབ་ཟིན་པ་དེ་ལྟར་ནའི་ཕྱིར། །
གཉིས་པ་བྱང་ཆུབ་སེམས་དཔའ་ལ་ཡོད་པ་དང་རྗེས་སུ་མཐུན་པའི་ལམ་ཤེས་
ཀྱི་རྣམ་པ་ལ། སོ་སོར་བཤད་པ། དོན་བསྡུ་བའོ། །དང་པོ་ལ་དྲུག་གི་དང་པོ་ནི། ལམ་
ཤེས་པ་ཉིད་ཀྱི་རྣམ་མཁྱེན་གྱི་རྣམ་པ་ལ་སྡེ་ཚན་དྲུག་ཡོད་པའི་དང་པོ་གཉེན་པོའི་ལམ་



195
སྐབས་བཞི་པ།
དེ་ལ་གསུམ་དུ་ཡོད་དེ། ཐུན་མོང་བའི་རྣམ་པར་ཐར་པའི་སྒོ་གསུམ་གྱིས་བསྡུས་པ་
རྣམས་ཡོད་པའི་ཕྱིར། དེ་ཡང་གོ་རིམས་བཞིན་དུ་སྡུག་བདེན་གྱི་སྟོང་པ་དང་བདག་
མེད་པའི་རྣམ་པའི་ངོ་བོ་ཉིད་རྟོགས་པའི་ཡེ་ཤེས་ཆོས་ཅན། རྣམ་པར་ཐར་པའི་སྒོ་དང་
པོ་ཡིན་ཏེ། བདག་ཏུ་ལྟ་བས་བྱས་པའི་གཉེན་པོ་ཡིན་པའི་ཕྱིར། འགོག་པ་དང་ལམ་
གྱི་བདེན་པའི་རྣམ་པའི་ངོ་བོ་ཉིད་བརྒྱད་མངོན་སུམ་དུ་རྟོགས་པའི་ཡེ་ཤེས་ཆོས་ཅན།
རྣམ་པར་ཐར་པའི་སྒོ་གཉིས་པ་ཡིན་ཏེ། བདག་ལྟ་དེའི་རྒྱུ་མཚན་ཅན་གྱི་མཚན་མ་
འཛིན་པ་ཚུལ་བཞིན་མ་ཡིན་པའི་རྣམ་པར་རྟོག་པའི་དངོས་ཀྱི་གཉེན་པོ་ཡིན་པའི་ཕྱིར།
སྡུག་བསྔལ་མི་རྟག་པ་དང་སྡུག་བསྔལ་བ་དང་ཀུན་འབྱུང་བའི་བདེན་པའི་ངོ་བོ་ཉིད་
བཞི་སྟེ་དྲུག་རྟོགས་པའི་ཡེ་ཤེས་ཆོས་ཅན། རྣམ་པར་ཐར་པའི་སྒོ་གསུམ་པ་ཡིན་ཏེ།
ཁམས་གསུམ་པ་ལ་ཐོབ་བྱར་སྨོན་པའི་གཉེན་པོ་ཡིན་པའི་ཕྱིར། །
གཉིས་པ་སྤྲུལ་ལམ་ལ་རྣམ་པར་ཐར་པའི་སྒོ་རྣམ་པ་གསུམ་ཡོད་དེ། གཟུགས་
ཅན་གཟུགས་ལ་ལྟ་བའི་རྣམ་ཐར། གཟུགས་མེད་གཟུགས་ལ་ལྟ་བའི་རྣམ་ཐར། སྡུག་
པའི་རྣམ་ཐར་གསུམ་ཡོད་པ་དེ་ལྟར་ནའི་ཕྱིར། བསམ་གཏན་གཟུགས་མེད་ཀྱི་སེམས་
ལ་བརྟེན་ནས་ནང་རྣལ་འབྱོར་པ་རང་ལ་གཟུགས་ཀྱི་འདུ་ཤེས་རྣམ་པར་མ་བཤིག་པར་
གཟུགས་ཅན་གྱི་འདུ་ཤེས་བཞག་ནས་གཟུགས་ཆེ་ཆུང་བཟང་ངན་གང་དང་གང་དུ་སྤྲུལ་
པར་འདོད་པ་དེ་དང་དེར་མོས་པའི་ཏིང་ངེ་འཛིན་མཚུང་ལྡན་དང་བཅས་པ་ཞེས་བྱ་བ་
དང་༑ རྣལ་འབྱོར་པ་རང་ལ་གཟུགས་ཀྱི་འདུ་ཤེས་རྣམ་པར་བཤིག་ནས་གཟུགས་ཅན་
མ་ཡིན་པའི་མིང་བཞིའི་ཕུང་པོ་ཙམ་གྱི་འདུ་ཤེས་བཞག་པས་ཕྱིར་རོལ་གྱི་གཟུགས་རྣམས་
ལ་ཇི་ལྟར་འདོད་འདོད་དུ་སྤྲུལ་མི་ནུས་པའི་སྤྲུལ་པའི་སྒྲིབ་པའི་གཉེན་པོར་རྣམ་པར་



196
ཕར་ཕྱིན་རྩ་ཊིཀ
ཐར་པ་འདི་གཉིས་དང་། བསམ་གཏན་གཟུགས་མེད་པའི་སེམས་ལ་བརྟེན་ནས། གོ་
རིམས་བཞིན་དུ་གཟུགས་སྡུག་པ་སྤྲུལ་པ་ལ་དགའ་བ་དང་། མི་སྡུག་པ་སྤྲུལ་པ་ལ་མི་
དགའ་བའི་ཀུན་ནས་ཉོན་མོངས་པ་དེ་དག་གི་གཉེན་པོར་གཟུགས་སྡུག་མི་སྡུག་ཕན་ཚུན་
ལྟོས་པའི་འདུ་ཤེས། རྗེས་སུ་འབྲལ་བའི་འདུ་ཤེས། ཕན་ཚུན་རོ་གཅིག་པའི་འདུ་ཤེས་
རྣམས་བསྒོམ་པར་བྱས་པས་མཐར་གཟུགས་སྣང་ཐམས་ཅད་སྡུག་པར་རོ་གཅིག་ཏུ་
མོས་པའི་སྡུག་པའི་རྣམ་པར་ཐར་པའི་སྒོ་ཤེས་རབ་ཀྱི་ལུས་ཀྱིས་མངོན་སུམ་དུ་བྱས་
ནས་རྫོགས་པར་བྱས་ཏེ་གནས་སོ་ཞེས་བྱ་བ་རྣམ་པར་ཐར་པ་གཅིག་རྣམས་ཡོད་པའི་
ཕྱིར༑
གསུམ་པ་མཐོང་བའི་ཆོས་ལ་བདེ་བར་གནས་པའི་ལམ་ལ་རྣམ་པ་ལྔ་ཡོད་དེ།
ཟག་མེད་ཀྱི་ཐར་པ་དང་རང་སའི་ཉོན་མོངས་པས་མ་བསླད་པར་མཐུན་པར་གནས་
པའི་ལམ་གྱི་རང་བཞིན་ལ་གཟུགས་མེད་པའི་སྙོམས་པར་འཇུག་པའི་རྣམ་པ་བཞི་དང་།
འདུ་ཤེས་དང་ཚོར་བ་རགས་པ་ཞི་བས་ཞི་བར་གནས་པའི་ལམ་གྱི་རང་བཞིན་ལ་འདུ་
ཤེས་དང་ཚོར་བ་རགས་པའི་འགོག་པའི་རྣམ་པར་ཐར་པ་གཅིག་སྟེ་གཉིས་ཡོད་པ་དེ་
ལྟར་ནའི་ཕྱིར། བཞི་པ། འཇིག་རྟེན་ལས་འདས་པའི་ལམ་ལ་མཐར་གྱིས་གནས་པའི་
སྙོམས་པ་འཇུག་པ་དགུ་ཡོད་དེ། འཇིག་རྟེན་ལས་འདས་པའི་ལམ་གྱི་ངོ་བོར་གྱུར་པའི་
བསམ་གཏན་བཞི་དང་། གཟུགས་མེད་པའི་སྙོམས་པར་འཇུག་པ་བཞི་དང་། འགོག་
པའི་སྙོམས་པར་འཇུག་པ་དག་སྟེ་དགུ་ཡོད་པའི་ཕྱིར། འགོག་སྙོམས་འདས་ལམ་གྱིས་
སྟོབས་ཀྱིས་ཐོབ་པས་དེ་ལྟར་བཤད་ཀྱི། རང་གི་ངོ་བོ་ལྡན་མིན་འདུ་བྱེད་ཡིན་ལ། དེ་
ཡང་འགོག་པའི་རྣམ་ཐར་དང་དོན་གཅིག་ཏུ་མི་བྱའོ།། ལྔ་པ་སྤོང་བའི་ལམ་ལ་



197
སྐབས་བཞི་པ།
བཞི་ཡོད་དེ། ཆོས་བཟོད་བར་ཆད་མེད་པའི་ལམ་གྱི་རྣམ་པ་ཡུལ་བདེན་པ་བཞིས་བསྡུས་
པའི་ཡུལ་ཅན་ཀུན་ནས་ཉོན་མོངས་པ་དང་མི་ལྡན་པའི་མཚན་ཉིད་བཞི་ཡོད་པའི་ཕྱིར།
དྲུག་པ་སངས་རྒྱས་ཉིད་ཀྱི་ལམ་ལ་རྣམ་པ་བཅུ་ཡོད་དེ། སེར་སྣ་སོགས་ཀྱི་གཉེན་པོར་
སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་རྣམ་པ་བཅུ་ཡོད་པའི་ཕྱིར། གཉིས་པ་དོན་
བསྡུ་བ་ནི། བྱང་ཆུབ་སེམས་དཔའ་རྣམས་ལ་ཡོད་པ་དང་རྗེས་སུ་མཐུན་པའི་ལམ་ཤེས་
པ་ཉིད་ཀྱི་ལམ་གྱི་རྟེན་ཅན་གྱི་རྣམ་པ་སུམ་ཅུ་རྩ་བཞི་ཡོད་དེ། སྒྲུབ་ཟིན་པ་དེ་ལྟར་
ཡིན་པའི་ཕྱིར། གསུམ་པ་རྣམ་མཁྱེན་གྱི་རྣམ་པ་ལ་མདོར་བསྟན། རྒྱས་བཤད། དོན་
བསྡུ་བའོ། །དང་པོ་ནི། རྣམ་པ་ཐམས་ཅད་མཁྱེན་པ་ཉིད་ཀྱི་རྣམ་པ་སོ་དགུ་པོ་ནི་
ཆོས་ཅན། འཕགས་པ་འོག་མ་རྣམས་དང་ཐུན་མོང་མ་ཡིན་པའི་ལམ་གཅིག་པུ་ཁོ་ན་
ཡིན་ཏེ། ཁྱོད་ལས་བོགས་དབྱུང་དུ་མེད་ཅིང་ཤིན་ཏུ་ཕུལ་དུ་བྱུང་བའི་རྣམ་པ་ཡིན་
པའི་ཕྱིར། །
གཉིས་པ་ལ། ཡོན་ཏན་གྱི་དབྱེ་བ། ངོ་བོ། རྟེན། ཆེད་དུ་བྱ་བའོ། །དང་པོ་
ལ༑ སྟོབས་བཅུ། མི་འཇིགས་པ་བཞི། སོ་སོ་ཡང་དག་པར་རིག་པ་བཞི། སངས་
རྒྱས་ཀྱི་ཆོས་མ་འདྲེས་པ་བཅོ་བརྒྱད་བཤད་པའོ། །དང་པོ་ནི། རྣམ་མཁྱེན་གྱི་རྣམ་
པ་དེ་ལ་ནི་སྟོབས་ཀྱི་རྣམ་པ་བཅུ་ཡོད་དེ། རྒྱུ་དགེ་མི་དགེའི་ལས་ལས་འབྲས་བུ་བདེ་
སྡུག་འབྱུང་བ་གནས་དང་དེ་ལས་བཟློག་པ་གནས་མ་ཡིན་པ་མཁྱེན་པའི་སྟོབས་དང་།
ལས་ཀྱི་ཆ་ཕྲ་མོའི་རྣམ་པར་སྨིན་པ་མཁྱེན་པའི་སྟོབས་དང་། མངོན་མཐོ་དང་ཐེག་
པ་གསུམ་ལ་མོས་པའི་མོས་པ་སྣ་ཚོགས་མཁྱེན་པའི་སྟོབས་དང་། འཇིག་རྟེན་གྱི་ཁམས་
ཀྱི་རང་བཞིན་དུ་གནས་པ་དང་། སྒྲུབ་པ་ལས་གྱུར་པའི་རིགས་དུ་མ་མཁྱེན་པའི་སྟོབས་



198
ཕར་ཕྱིན་རྩ་ཊིཀ
དང་༑ དད་སོགས་ཀྱི་དབང་པོ་རབ་འབྲིང་ཐ་མ་གསུམ་གྱི་དབང་པོ་མཆོག་དང་མཆོག་
མ་ཡིན་པ་མཁྱེན་པའི་སྟོབས་དང་། མངོན་མཐོ་དང་ངེས་ལེགས་ཐམས་ཅད་དུ་འགྲོ་
བའི་ལམ་དང་། དེ་ལས་བཟློག་པ་ལ་ཆགས་ཐོགས་མེད་པར་མཁྱེན་པའི་སྟོབས་དང་།
བསམ་གཏན་དང་རྣམ་ཐར་སོགས་ལ་སྙོམས་འཇུག་གི་སྒྲིབ་པའི་ཀུན་ནས་ཉོན་མོངས་
པ་དང་། དེ་ལས་ངེས་པར་འབྱུང་བ་རྣམ་པར་བྱང་བ་མཁྱེན་པའི་སྟོབས་དང་། རང་
དང་གཞན་གྱི་སྔོན་གྱི་གནས་ཚེ་རབས་སྔ་མ་མཐའ་དག་རྗེས་སུ་དྲན་པ་མཁྱེན་པའི་སྟོབས་
དང་༑ སེམས་ཅན་མཐའ་དག་འཆི་འཕོ་བ་དང་། སྐྱེ་བ་མཁྱེན་པའི་སྟོབས་དང་། ཉན་
རང་རྣམས་ཀྱི་ཉོན་སྒྲིབ་ཟད་པ་དང་སངས་རྒྱས་རྣམས་ཀྱི་དྲི་མ་མཐའ་དག་ཟད་པའི་
ཟག་པ་ཟད་པ་མཁྱེན་པའི་སྟོབས་དང་བཅུ་ཡོད་པའི་ཕྱིར། །
གཉིས་པ་ནི། མི་འཇིགས་པའི་རྣམ་པ་བཞི་ཡོད་དེ། རང་དོན་གྱི་དབང་དུ་
བྱས་པ་འཁོར་གྱི་ནང་དུ་ང་ནི་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་
པར་སངས་རྒྱས་སོ་ཞེས་བདག་ཉིད་ཞལ་གྱིས་འཆེས་པ་ལ་ཆོས་མཐུན་གྱི་རྒོལ་བ་མེད་
པ་རྟོགས་པ་དམ་བཅས་པ་ལ་མི་འཇིགས་པ་དང༌། གཞན་དོན་གྱི་དབང་དུ་བྱས་པ་
འདོད་ཆགས་ལ་སོགས་པ་ཉོན་མོངས་པའི་སྒྲིབ་པ་དང་། ཤེས་བྱའི་སྒྲིབ་པ་ཐར་པ་དང་
ཐམས་ཅད་མཁྱེན་པའི་བར་ཆད་བྱེད་པ་ཉིད་དུ་བརྗོད་པ་ལ་ཆོས་མཐུན་གྱི་རྒོལ་བ་མེད་
པ་བར་དུ་གཅོད་པའི་ཆོས་བསྟན་པ་ལ་མི་འཇིགས་པ་དང་། ཐམས་ཅད་ཤེས་པ་ཉིད་
དང་ལམ་ཤེས་པ་ཉིད་ལ་སོགས་པའི་ལམ་ཐར་པ་དང་ཐམས་ཅད་མཁྱེན་པར་ངེས་པར་
འབྱུང་བ་ཉིད་དུ་རབ་ཏུ་བསྟན་པ་ལ་ཆོས་མཐུན་གྱི་རྒོལ་བ་མེད་པ་ངེས་པར་འབྱུང་བའི་
ལམ་བསྟན་པ་ལ་མི་འཇིགས་པ་དང་། བདག་ཉིད་ཀྱི་ཟག་པ་མ་ལུས་པ་ཟད་པ་ཉིད་



199
__ __ སྐབས་བཞི་པ།
དུ་ཞལ་གྱིས་བཞེས་པ་ལ་ཆོས་མཐུན་གྱི་རྒོལ་བ་པོ་མེད་པ་རང་དོན་སྤངས་པ་ཕུན་ཚོགས་
བསྟན་པ་ལ་མི་འཇིགས་པ་དང་བཞི་ཡོད་པའི་ཕྱིར། གསུམ་པ་སོ་སོ་ཡང་དག་པར་
རིག་པ་བཞི་ནི། སོ་སོ་ཡང་དག་པར་རིག་པ་རྣམ་པ་བཞི་ཡོད་དེ། ཆོས་རྣམས་ཀྱི་
མིང་གི་རྣམ་གྲངས་ཆགས་ཐོགས་མེད་པར་མཁྱེན་པ་གོ་རིམས་བཞིན་དུ་ཆོས་སོ་སོར་
ཡང་དག་པར་རིག་པ་དང་། ཆོས་རྣམས་ཀྱི་རང་སྤྱིའི་མཚན་ཉིད་ཆགས་ཐོགས་མེད་
པར་མཁྱེན་པ་དོན་སོ་སོར་ཡང་དག་པར་རིག་པ་དང་། སེམས་ཅན་ཐམས་ཅད་ཀྱི་
ཡུལ་གྱི་སྐད་ཆགས་ཐོགས་མེད་པར་མཁྱེན་པ་ངེས་པའི་ཚིག་སོ་སོར་ཡང་དག་པར་རིག་
པ་དང་། ཆོས་རྣམས་ཀྱི་ངོ་བོ་དང་རྣམ་པའི་རབ་ཏུ་དབྱེ་བའི་ཡུལ་མཁྱེན་པ་ཆགས་
ཐོགས་མེད་པར་འཇུག་པའི་ཏིང་ངེ་འཛིན་ཤེས་རབ་དང་བཅས་པ་སྤོབས་པ་སོ་སོར་ཡང་
དག་པར་རིག་པ་ཡིན་པའི་ཕྱིར། །
བཞི་པ་ནི། དེ་ལྟར་སངས་རྒྱས་ཀྱི་ཆོས་རྟེན་འོག་མ་རྣམས་དང་མ་འདྲེས་པ་བཅོ་
བརྒྱད་ཀྱི་རྣམ་པ་དག་ཡོད་དེ། སྤྱོད་པ་མ་འདྲེས་པ་དྲུག རྟོགས་པ་མ་འདྲེས་པ་དྲུག
འཕྲིན་ལས་མ་འདྲེས་པ་གསུམ། ཡེ་ཤེས་མ་འདྲེས་པ་གསུམ་རྣམས་ཡོད་པའི་ཕྱིར། དང་
པོ་ཡོད་དེ། དེ་བཞིན་གཤེགས་པ་ལ་གླང་པོ་ཆེ་གཏུམ་པོ་དང་འགྲོགས་པ་ལྟ་བུ་སྐུའི་
སྤྱོད་པ་འཁྲུལ་བ་དང་། ནགས་སྟུག་པོར་དོན་མེད་ཀྱི་སྒྲ་འབྱིན་པ་ལྟ་བུ་གསུང་ལ་ཅ་
ཅོ་དང་། བརྗེད་ནས་བྱ་བ་ཤོར་བ་དང་དུས་ལས་ཡོལ་བ་སོགས་དྲན་པ་ཉམས་པ་དང་།
སྟོང་པ་ཉིད་ཀྱི་དོན་ལ་ཐུགས་མཉམ་པར་མ་བཞག་པ་དང་། འཁོར་འདས་ལ་བླང་
དོར་དོན་དམ་པར་གྲུབ་པའི་ཐ་དད་པ་ཉིད་ཀྱི་འདུ་ཤེས་དང་། གདུལ་བྱ་གདུལ་བའི་
དུས་ལ་བབ་མ་བབ་སོ་སོར་ལ་མ་བརྟགས་པའི་བཏང་སྙོམས་མི་མངའ་བ་རྣམ་པ་དྲུག་



ཕར་ཕྱིན་རྩ་ཊིཀ
200.
ཡོད་པའི་ཕྱིར། རྟགས་གཉིས་པ་གྲུབ་སྟེ། གདུལ་བྱའི་དོན་མཛད་པའི་དོན་གཉེར་
གྱི་འདུན་པ་དང་། གདུལ་བྱ་གང་ན་ཡོད་པའི་གནས་སུ་གཤེགས་པར་སྤྲོ་བའི་བརྩོན་
འགྲུས་དང་། སེམས་ཅན་འདུལ་བའི་ཐབས་མ་བརྗེད་པའི་དྲན་པ་དང་། དེ་ཉིད་ལ་
རྩེ་གཅིག་པའི་ཏིང་ངེ་འཛིན་དང་། ཆོས་ཐམས་ཅད་རྣམ་པར་འབྱེད་པའི་ཤེས་རབ་
དང་༑ སྒྲིབ་པ་སྤངས་པའི་རྣམ་པར་གྲོལ་བ་ལས་ཉམས་པ་མི་མངའ་བ་རྣམ་པ་དྲུག་
ཡོད་པའི་ཕྱིར། རྟགས་གསུམ་པ་གྲུབ་སྟེ། སྤྱོད་ལམ་བཞིས་གདུལ་བྱ་འདུལ་བའི་སྐུའི་
འཕྲིན་ལས་དང་། ཆོས་དང་མཐུན་ཞིང་དོན་དང་ལྡན་པའི་གཏམ་མཛད་པ་གསུང་
གི་འཕྲིན་ལས་དང་། བྱམས་པ་དང་སྙིང་རྗེ་སོགས་ཐུགས་ཀྱི་འཕྲིན་ལས་རྣམས་དང་
པོར་ཡེ་ཤེས་སྔོན་དུ་འགྲོ་ཞིང་བར་དུ་ཡེ་ཤེས་དང་ལྷན་ཅིག་ཏུ་རྒྱུ་བས་ཡེ་ཤེས་རྗེས་སུ་
འབྲང་བའི་རྣམ་པ་གསུམ་ཡོད་པའི་ཕྱིར། རྟགས་བཞི་པ་གྲུབ་སྟེ། འདས་པ་དང་མ་
འོངས་པ་དང་ད་ལྟར་བྱུང་བ་ལ་བཞེད་པ་ཙམ་གྱིས་མཁྱེན་པ་འཇུག་པས་མ་ཆགས་པ་
དང་༑ རྣམ་པ་ཐམས་ཅད་མངོན་སུམ་དུ་མཁྱེན་པས་མ་ཐོགས་པའི་ཡེ་ཤེས་ཀྱི་རྣམ་
པ་གསུམ་ཡོད་པའི་ཕྱིར། གཉིས་པ་ངོ་བོ་ནི། སངས་རྒྱས་ཀྱི་རྒྱུད་ཀྱི་ཇི་ལྟ་བ་མཁྱེན་
པའི་ཡེ་ཤེས་ཆོས་ཅན། ངོ་བོའི་ཁྱད་པར་དང་ལྡན་ཏེ། སངས་རྒྱས་ཐམས་ཅད་ཀྱིས་
བཤད་པའི་དེ་བཞིན་ཉིད་དྲི་མ་མཐའ་དག་དང་བྲལ་བ་ལ་སླར་མི་སྡང་བའི་ཚུལ་གྱིས་
མཉམ་པར་གཞག་པའི་ཡེ་ཤེས་ཡིན་པའི་ཕྱིར། གསུམ་པ་རྟེན་ནི། གཙོ་བོའི་ཤེར་
ཕྱིན་ཆོས་ཅན། རང་བྱུང་གང་ཡང་རུང་བ་ལ་བརྟེན་པ་མ་ཡིན་ཏེ། ཆོས་ཐམས་ཅད་
ལ་མངའ་བསྒྱུར་བའི་རང་བྱུང་ལ་བརྟེན་པའི་ཕྱིར། བཞི་པ་ཆེད་དུ་བྱ་བ་ནི། རྣམ་
མཁྱེན་ཆོས་ཅན། སངས་རྒྱས་ཉིད་ཀྱི་རྣམ་པ་ཡིན་ཏེ། ཆོས་ཐམས་ཅད་རྣམ་པ་ཐམས་



201
སྐབས་བཞི་པ།
ཅད་དུ་མངོན་པར་རྫོགས་པར་བྱང་ཆུབ་པའི་སངས་རྒྱས་ཉིད་ཀྱི་རྣམ་པ་ཡིན་པའི་ཕྱིར།
གསུམ་པ་དོན་བསྡུ་བ་ནི། སངས་རྒྱས་རྣམས་ཀྱི་རྣམ་པ་ཐམས་ཅད་མཁྱེན་པ་ཉིད་ཀྱི་
ལམ་གྱི་རྟེན་ཅན་གྱི་རྣམ་པ་ནི་སུམ་ཅུ་རྩ་དགུ་ཡོད་པ་ཡིན་ཏེ། དེ་ལྟར་སྒྲུབ་ཟིན་པའི་
ཕྱིར༑
ཡང་གསུམ་པ་དོན་བསྡུ་བ་ལ། ངོ་བོའི་དོན་བསྡུ་བ་དང་། གྲངས་ཀྱི་དོན་
བསྡུ་བ་གཉིས་སོ། དང་པོ་ནི། མཁྱེན་པ་གསུམ་ཡོད་པ་དེ་ལ་ཐམས་ཅད་ཤེས་པ་ཉིད་
ཀྱི་རྣམ་པ་ཉེར་བདུན་ནི་ཆོས་ཅན། རྣམ་པ་གཉིས་ཡོད་དེ། ཉན་ཐོས་རྣམས་ལ་ཡོད་
པའི་བྱེ་བྲག་གིས་གོ་རིམས་བཞིན་དུ་ཉོན་སྒྲིབ་སྤང་བྱའི་གཙོ་བོར་བྱེད་པས་ཉོན་མོངས་
པའི་ཟག་པ་མེད་པ་དང་། བྱང་ཆུབ་སེམས་དཔའ་རྣམས་ཀྱིས་ཉོན་མོངས་སྤང་བྱའི་
གཙོ་བོར་མི་བྱེད་པའི་བྱེ་བྲག་གིས་ཉོན་མོངས་པའི་ཟག་པ་དང་བཅས་པ་གཉིས་ཡོད་
པའི་ཕྱིར། ལམ་ཤེས་པ་ཉིད་ཀྱི་རྣམ་པ་སོ་དྲུག་ནི་ཆོས་ཅན། རྣམ་གྲངས་ཀྱི་ཟག་པ་
དང་བཅས་པ་ཁོ་ན་ཡིན་ཏེ། བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་སྤང་བྱའི་
གཙོ་བོར་བྱས་ནས་ཤིན་ཏུ་མ་སྤངས་པ་སྟེ་མི་སྤོང་བའི་ཕྱིར། སྐབས་འདིར་རྣམ་བཤད་
ལས་རང་སངས་རྒྱས་ཀྱི་ཉོན་སྒྲིབ་སྤང་བྱའི་གཙོ་བོར་བྱས་ནས་སྤོང་བར་གསུངས་པ་
ནི༑ གཞུང་ན་མི་སྣང་བས་དཔེ་མ་དག་པ་འདྲ་སྟེ་དཔྱད་དོ། །རྣམ་པ་ཐམས་ཅད་
མཁྱེན་པ་ཉིད་ཀྱི་ལམ་རྣམ་པ་མཐར་ཐུག་བརྒྱ་དང་བཅུ་ནི་ཆོས་ཅན། ཟག་པ་མེད་
པ་ཁོ་ན་དག་ཡིན་ཏེ། ཡང་དག་པར་རྫོགས་པའི་སངས་རྒྱས་ཀྱིས་ཉོན་མོངས་པ་དང་
ཤེས་བྱའི་སྒྲིབ་པ་བག་ཆགས་དང་བཅས་ཏེ་རྣམ་པ་ཐམས་ཅད་དུ་སྤངས་པས་ཆོས་ཐམས་
ཅད་ལ་མངའ་བསྒྱུར་བའི་ཕྱིར། གཉིས་པ་གྲངས་ཀྱི་དོན་བསྡུ་བ་ནི། རྣམ་པ་རྣམས་



202
ཕར་ཕྱིན་རྩ་ཊིཀ
གཅིག་ཏུ་བསྡོམས་ན་རྣམ་པ་བརྒྱ་བདུན་ཅུ་རྩ་གསུམ་ཡོད་དོ། །
གཉིས་པ་བདེན་འཛིན་དངོས་སུ་འཇོམས་བྱེད་ཀྱི་སྦྱོར་བ་ཁྱད་པར་ཅན་ངོས་
བཟུང་བ་ལ། དགེ་བའི་རྩ་བ་གསོག་པའི་རྟེན་དང་། སྦྱོར་བ་དངོས། །དང་པོ་ལ། །
མཚམས་སྦྱར། རྩ་བ། འགྲེལ་པའོ། །དང་པོ་ནི། འོག་ནས་འཆད་པའི་སྦྱོར་བ་ཁྱད་
པར་ཅན་དག་གིས་ཟིན་པའི་སྒོ་ནས་རྣམ་པ་རྣམས་སྒོམ་དགོས་ན་དེ་དག་ཀྱང་སྦྱོར་བ་
སྒོམ་པ་པོ་བཤད་པ་མེད་པར་བརྗོད་པར་མི་ནུས་པས་མཉན་པ་ལ་སོགས་པའི་སྣོད་སྦྱོར་
བ་སྒོམ་པ་པོའི་གང་ཟག་དེ་འཆད། གཉིས་པ་ནི། །
སངས་རྒྱས་རྣམས་ལ་ལྷག་པར་བྱས། །དེ་ལ་དགེ་བའི་རྩ་བ་བསྐྲུན། ། །
དགེ་བའི་བཤེས་ཀྱི་མགོན་བཅས་པ། །འདི་མཉན་པ་ཡི་སྣོད་ཡིན་ནོ། །
བྱང་སེམས་ཚོགས་ལམ་པ་ཆོས་ཅན། གཞུང་ལམ་འབྲས་བུའི་ཤེར་ཕྱིན་འདི་མཉན་
པའི་སྣོད་ཡིན་ཏེ། སྔོན་སངས་རྒྱས་རྣམས་ལ་བཀུར་བསྟི་སོགས་ལྷག་པར་བྱ་བ་བྱས་
པ་དང་། དེ་ལ་བསོད་སྙོམས་འབུལ་བ་སོགས་དགེ་བའི་རྩ་བ་བསྐྲུན་པ་དང་། ཐེག་
པ་ཆེན་པོའི་དགེ་བའི་བཤེས་ཀྱི་མགོན་དང་བཅས་པ་ཡིན་པའི་ཕྱིར།
སངས་རྒྱས་བསྟེན་དང་ཀུན་འདྲི་དང་། །སྦྱིན་དང་ཚུལ་ཁྲིམས་སོགས་སྤྱོད་པས།།
ལེན་དང་འཛིན་པ་ལ་སོགས་པའི། །སྣོད་དུ་དམ་པ་རྣམས་བཞེད་དོ། །
ཡུམ་འདིའི་གཞུང་བློ་ལ་ལེན་པ་དང་། དོན་མི་བརྗེད་པར་འཛིན་པ་ལ་སོགས་པའི་སྣོད་
དུ་དམ་པ་རྣམས་བཞེད་དེ། སངས་རྒྱས་གྲངས་མེད་པ་ཡོངས་འཛིན་དུ་བསྟེན་པ་དང་།
ཐེ་ཚོམ་ཟ་བའི་ཚིག་དོན་ཀུན་འདྲི་བ་དང་། དྲིས་པའི་དོན་སྦྱིན་པ་དང༌། ཚུལ་ཁྲིམས་



203
སྐབས་བཞི་པ།
སོགས་ཚུལ་བཞིན་དུ་སྤྱོད་པས་ཉམས་སུ་ལེན་པའི་ཕྱིར། གསུམ་པ་ནི། ཡང་དེ་ཆོས་
ཅན༑ གོ་རིམས་ཇི་ལྟ་བར་ཤེས་རྣམ་བརྒྱ་བདུན་ཅུ་རྩ་གསུམ་གྱིས་བསྡུས་པའི་རྣམ་
པའི་མཚན་ཉིད་ཅན་ཀྱི་ཡུམ་འདིའི་གཞུང་མཉན་པ་དང་། ཚིག་འཛིན་པ་དང་། དོན་
མི་བརྗེད་པ་དང་། སྒྲུབ་པ་རྫོགས་པར་བྱེད་པ་ཚུལ་བཞིན་ཡིད་ལ་བྱེད་པའི་སྣོད་ཉིད་
ཡིན་པར་སངས་རྒྱས་ལ་སོགས་པ་བཞེད་དེ། འདས་པ་དང་ད་ལྟར་བྱང་བའི་སངས་
རྒྱས་རྣམས་ལ། སྤྱིར་གཙུག་ལག་ཁང་འབུལ་བ་ལ་སོགས་པའི་དགེ་བའི་རྩ་བ་བསྐྲུན་
ཅིང་སྦྱངས་པ་དང་། དེ་བཞིན་གཤེགས་པ་རྣམས་ལ་ལུས་ལ་སོགས་པའི་བསྙེན་བཀུར་
གྱིས་མཉེས་པར་བྱས་པ་དང་། དེ་ལ་ཐེ་ཚོམ་གྱི་དོན་ཡོངས་སུ་འདྲི་བ་དང་། དྲིས་
པའི་དོན་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་བཅུ་སྒྲུབ་པ་དང་ལྡན་པ་དང་། ཐེག་
ཆེན་གྱི་དགེ་བའི་བཤེས་གཉེན་དག་གིས་བྱིན་གྱིས་བརླབས་པ་ཡིན་པའི་ཕྱིར།
གཉིས་པ་སྦྱོར་བ་དངོས་ལ། མཚམས་སྦྱར། རྩ་བ། འགྲེལ་པའོ། དང་པོ་
ནི༑ དེ་ལྟར་སྦྱོར་བ་སྒོམ་པ་པོའི་གང་ཟག་བསྟན་ནས་སྦྱོར་བ་དེ་འཆད། གཉིས་པ་
ལ་སྦྱོར་བ་རང་གི་ངོ་བོ། །རྟེན་གྱི་གང་ཟག་གི་སྒོ་ནས་དབྱེ་བ། སྦྱོར་བ་རྫོགས་པའི་
ཐབས་ཀྱི་སྒོ་ནས་དབྱེ་བ། འབྲས་བུ་དང་དུས་ཀྱི་སྒོ་ནས་དབྱེ་བའོ། །དང་པོ་ནི། ལྔ་
ཡོད་དེ།
གཟུགས་ལ་སོགས་ལ་མི་གནས་ཕྱིར། །དེ་ལ་སྦྱོར་བ་བཀག་པའི་ཕྱིར། །
དེ་ཡི་དེ་བཞིན་ཉིད་ཟབ་ཕྱིར། །དེ་རྣམས་གཏིང་དཔག་དཀའ་བའི་ཕྱིར། །
དེ་དག་ཚད་ནི་མེད་ཕྱིར་དང་། །
ཡུལ་ལ་བདེན་ཞེན་འགོག་པ་གཟུགས་ལ་སོགས་པ་ལ་མི་གནས་པའི་སྦྱོར་བ། ཡུལ་



204
ཕར་ཕྱིན་རྩ་ཊིཀ
ཅན་དེ་ལ་བདེན་ཞེན་འགོག་པ་སྦྱོར་བ་བཀག་པའི་སྦྱོར་བ། གཞི་དེ་ཡི་དེ་བཞིན་ཉིད་
ཟབ་པའི་སྦྱོར་བ། ལམ་དེ་རྣམས་ཀྱི་ཆོས་ཉིད་གཏིང་དཔག་དཀའ་བའི་སྦྱོར་བ། རྣམ་
པ་དེ་དག་གི་ཆོས་ཉིད་ཚད་ནི་མེད་པར་རྟོགས་པའི་སྦྱོར་བ་རྣམས་ཡོད་པའི་ཕྱིར། གཉིས་
པ་ལ་བརྒྱད་ཡོད་དེ།
ཚེགས་ཆེན་ཡུན་རིང་རྟོགས་པའི་ཕྱིར། །ལུང་བསྟན་ཕྱིར་མི་ལྡོག་ཉིད་དང་།།
ངེས་འབྱུང་བར་ཆད་མེད་བཅས་དང་། །བྱང་ཆུབ་ཉེ་དང་མྱུར་བ་དང་།།
གཞན་དོན་་་་།།
ཚེགས་ཆེན་ཡུན་རིང་རྟོགས་པའི་སྦྱོར་བ། ལུང་བསྟན་ཐོབ་པའི་སྦྱོར་བ། ཕྱིར་མི་
ལྡོག་པ་ཉིད་ཀྱི་སྦྱོར་བ། ངེས་པར་འབྱུང་བའི་སྦྱོར་བ། བར་ཆད་མེད་པ་དང་བཅས་
པའི་སྦྱོར་བ། བྱང་ཆུབ་ལ་ཉེ་བའི་སྦྱོར་བ། མྱུར་དུ་འཚང་རྒྱ་བའི་སྦྱོར་བ། གཞན་
དོན་གྱི་སྦྱོར་བ་རྣམས་སུ་ཡོད་པའི་ཕྱིར། གསུམ་པ་ལ་བཞི་ཡོད་དེ། །
ས༌འཕེལ་མེད་འགྲིབ་མེད་ཕྱིར། །ཆོས་དང་ཆོས་མིན་སོགས་མི་མཐོང་། །
གཟུགས་སོགས་བསམ་མི་ཁྱབ་མི་མཐོང་། །གཟུགས་སོགས་དེ་ཡི་མཚན་མ་དང་།།
དེ་ཡི་ངོ་བོ་རྣམ་མི་རྟོག།
འཕེལ་མེད་འགྲིབ་མེད་ཀྱི་སྦྱོར་བ། ཆོས་དང་ཆོས་མིན་སོགས་མི་མཐོང་བའི་སྦྱོར་བ།
གཟུགས་སོགས་བསམ་མི་ཁྱབ་མི་མཐོང་བའི་སྦྱོར་བ། གཟུགས་སོགས་དང་གཟུགས་
རུང་སོགས་དེའི་མཚན་མ་དང་། དེའི་མཚོན་བྱའི་ངོ་བོ་ཉིད་དུ་རྣམ་པར་མི་རྟོག་པའི་
སྦྱོར་བ་རྣམས་ཡོད་པའི་ཕྱིར། བཞི་པ་ལ་གསུམ་ཡོད་དེ།
འབྲས་བུ་རིན་ཆེན་སྦྱིན་བྱེད་དང་། །དེ་ནི་དག་པ་མཚམས་དང་བཅས། །



205
སྐབས་བཞི་པ།
འབྲས་བུ་རིན་ཆེན་སྦྱིན་བྱེད་ཀྱི་སྦྱོར་བ། ཉེས་པ་སེལ་བ་རྣམ་པར་དག་པའི་སྦྱོར་བ།
མྱུར་དུ་ཡུམ་བསྒོམ་པ་ས་མཚམས་དང་བཅས་པའི་སྦྱོར་བ་རྣམས་ཡོད་པའི་ཕྱིར།
གསུམ་པ་འགྲེལ་པ་ནི། ཐེག་ཆེན་གྱི་སྦྱོར་ལམ་མཉམ་གཞག་ཡེ་ཤེས་ཆོས་
ཅན༑ གྲངས་བཞིན་དུ་གཟུགས་ལ་སོགས་པ་ལ་དོན་དམ་པར་མི་གནས་པའི་སྦྱོར་བ་
དང་༑ ཡུལ་ཅན་ལ་བདེན་ཞེན་བཀག་པ་མི་སྦྱོར་བ་དང་། ཟབ་པ་དང་གཏིང་དཔག་
དཀའ་བ་དང་ཚད་མེད་པའི་སྦྱོར་བ་ཞེས་བྱ་སྟེ། གཟུགས་ལ་སོགས་པ་དོན་དམ་པར་
ངོ་བོ་ཉིད་མེད་པ་ཉིད་ཀྱིས་དོན་དམ་པར་མི་གནས་པ་དང་། གཟུགས་སོགས་དེ་དག་
ལ་དོན་དམ་པར་མི་སྦྱོར་བ་ཉིད་ཀྱིས་གནས་ལུགས་ཀྱི་དོན་ལ་སྦྱོར་བ་ཡིན་པ་དང་།
གཟུགས་ལ་སོགས་པ་དེ་དག་ཉིད་བདེན་པས་སྟོང་པའི་དེ་བཞིན་ཉིད་ཀྱི་ངོ་བོ་ཉིད་ཀྱིས་
གཞིའི་ཆོས་ཉིད་ཟབ་པ་དང་། ལམ་གྱི་ཆོས་ཉིད་གཏིང་དཔག་དཀའ་བ་དང་། རྣམ་
པའི་ཆོས་ཉིད་ཚད་མེད་པ་ཞེས་བྱ་བ་དེ་ལྟར་རྟོགས་པ་རྣམས་ཀྱི་སེམས་དཔའི་རྣལ་འབྱོར་
ཡིན་པའི་ཕྱིར། བྱང་སེམས་ཚོགས་ལམ་པ་དབང་བརྟུལ་གྱི་མཁྱེན་པ་ཆོས་ཅན། གོ་
རིམས་བཞིན་དུ་ཚེགས་ཆེན་པོས་ཡུན་རིང་མོ་ཞིག་ནས་མངོན་པར་རྫོགས་པར་འཚང་
རྒྱ་བའི་སྦྱོར་བ་ཡིན་ཏེ། གནས་ལུགས་རྟོགས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་
སྐྲག་པ་མངོན་གྱུར་ཤས་ཆེར་འབྱུང་བའི་བྱང་སེམས་ལས་དང་པོ་བའི་རྒྱུད་ཀྱི་སྦྱོར་བ་
ཡིན་པའི་ཕྱིར། ཐེག་ཆེན་གྱི་སྦྱོར་ལམ་དྲོད་ཆོས་ཅན། ལུང་བསྟན་པ་འཐོབ་པའི་
སྦྱོར་བ་ཡིན་ཏེ། སྟོང་པ་ཉིད་ལ་མི་སྐྲག་པ་དང་ལྡན་པས་ཁྱད་པར་དུ་བྱས་པའི་སྦྱོར་
བ་ཡིན་པའི་ཕྱིར། ཐེག་ཆེན་གྱི་སྦྱོར་ལམ་རྩེ་མོ་ཆོས་ཅན། ཕྱིར་མི་ལྡོག་པ་ཉིད་ཀྱི་
སྦྱོར་བ་ཡིན་ཏེ། དྲོད་ལས་ཁྱད་པར་དུ་འཕགས་ཤིང་ཡུམ་ཐོས་སོགས་ཀྱིས་ཡང་དག་



206
ཕར་ཕྱིན་གཊིཀ
པར་འཛིན་པའི་སྦྱོར་བ་ཡིན་པའི་ཕྱིར། ཐེག་ཆེན་སྦྱོར་ལམ་བཟོད་པ་ཆོས་ཅན། ངེས་
པར་འབྱུང་བའི་སྦྱོར་བ་ཡིན་ཏེ། ཉན་རང་གི་ཡིད་བྱེད་སོགས་བར་ཆད་ཀྱི་ཆོས་སྤོང་
བའི་ངེས་འབྱེད་ཆ་མཐུན་ཡིན་པའི་ཕྱིར། ཐེག་ཆེན་གྱི་སྦྱོར་ལམ་ཆོས་མཆོག་ཆོས་
ཅན༑ བར་ཆད་མེད་པའི་སྦྱོར་བ་ཡིན་ཏེ། མཐོང་ལམ་གྱི་དངོས་རྒྱུ་བྱེད་པས་རྟག་
ཏུ་ཆོས་བསྒོམ་པའི་ངེས་འབྱེད་ཆ་མཐུན་བཞི་པ་ཡིན་པའི་ཕྱིར། ཐེག་ཆེན་གྱི་མཐོང་
ལམ་ཆོས་ཅན། ཡང་དག་པར་རྫོགས་པའི་བྱང་ཆུབ་ལ་ཉེ་བའི་སྦྱོར་བ་ཡིན་ཏེ། ཐེག་
ཆེན་གྱི་ལམ་ཟག་པ་མེད་པའི་ཆོས་གསར་ཐོབ་གྱི་རྟེན་ཉིད་ཀྱི་སྦྱོར་བ་ཡིན་པའི་ཕྱིར།
ས་གཉིས་པ་ནས་བདུན་པའི་བར་གྱི་ཡེ་ཤེས་ཆོས་ཅན། མྱུར་དུ་མངོན་པར་རྫོགས་པར་
བྱང་ཆུབ་པའི་སྦྱོར་བ་ཡིན་ཏེ། མྱུར་དུ་འབྲས་བུ་ཆོས་ཀྱི་སྐུ་མངོན་པར་འགྲུབ་པའི་
སྦྱོར་བ་ཡིན་པའི་ཕྱིར། ས་བརྒྱད་པའི་ཡེ་ཤེས་ཆོས་ཅན། གཞན་དོན་གྱི་སྦྱོར་བ་ཡིན་
ཏེ༑ རིགས་ཅན་གསུམ་ལ་ཆོས་ཀྱི་འཁོར་ལོ་རབ་ཏུ་བསྐོར་བའི་དག་སའི་ཡེ་ཤེས་ཡིན་
པའི་ཕྱིར། དེ་ཆོས་ཅན། འཕེལ་བ་དང་འགྲིབ་པ་མེད་པའི་སྦྱོར་བ་ཡིན་ཏེ། དོན་
དམ་པར་འཕེལ་འགྲིབ་མི་མཐོང་བའི་དག་སའི་ཡེ་ཤེས་ཡིན་པའི་ཕྱིར། དེ་ཆོས་ཅན།
ཆོས་དང་ཆོས་མ་ཡིན་པ་ལ་སོགས་པ་དོན་དམ་པར་མི་དམིགས་པའི་སྦྱོར་བ་ཡིན་ཏེ།
དོན་དམ་པར་ཆོས་གང་ཡང་འདོད་པའི་ཁམས་སུ་མི་དམིགས་པའི་དག་སའི་ཡེ་ཤེས་
ཡིན་པའི་ཕྱིར། དེ་ཆོས་ཅན། གཟུགས་ལ་སོགས་པ་བསམ་གྱིས་མི་ཁྱབ་པའི་རྣམ་པ་
འགོག་པའི་སྦྱོར་བ་ཡིན་ཏེ། གཟུགས་ལ་སོགས་པ་བསམ་གྱིས་མི་ཁྱབ་པའི་རྣམ་པར་
བདེན་པར་རློམས་པ་མེད་པའི་དག་སའི་ཡེ་ཤེས་ཡིན་པའི་ཕྱིར། དེ་ཆོས་ཅན། གཟུགས་
ལ་སོགས་པའི་དངོས་པོར་རྣམ་པར་མི་རྟོག་པའི་སྦྱོར་བ་ཡིན་ཏེ། མཚན་གཞི་གཟུགས་



207
སྐབས་བཞི་པ།
དང་དེའི་མཚན་མ་གཟུགས་རུང་དང་། མཚོན་བྱ་དེའི་ངོ་བོ་ཉིད་དུ་བདེན་པར་རྣམ་
པར་མི་རྟོག་པའི་དག་སའི་ཡེ་ཤེས་ཡིན་པའི་ཕྱིར། ས་དགུ་པའི་ཡེ་ཤེས་ཆོས་ཅན། འབྲས་
བུ་རིན་ཆེན་སྦྱིན་པའི་སྦྱོར་བ་ཡིན་ཏེ། འབྲས་བུ་དང་པོ་རྒྱུན་ཞུགས་སོགས་མཐོང་བ་
སྟེ༑ དེ་ལ་གཞན་འགོད་པའི་དག་སའི་ཡེ་ཤེས་ཡིན་པའི་ཕྱིར། ས་བཅུ་པའི་ཡེ་ཤེས་
ཆོས་ཅན། རྣམ་པར་དག་པའི་སྦྱོར་བ་ཡིན་ཏེ། གཟུགས་ནས་རྣམ་མཁྱེན་གྱི་བར་
རྣམ་པར་དག་པར་སྒོམ་པའི་དག་སའི་ཡེ་ཤེས་ཡིན་པའི་ཕྱིར། ཡུམ་མྱུར་དུ་བསྒོམ་
པའི་སེམས་དཔའི་རྣལ་འབྱོར་ཆོས་ཅན། ས་མཚམས་ལ་སྦྱོར་བ་ཡིན་ཏེ། ཞག་དང་
ཟླ་བ་དང་། ལོ་སྐོར་དུ་དུས་ཚིགས་བཅད་ནས་ཡུམ་སྒོམ་པ་ལ་མངོན་པར་བརྩོན་པ་
མི་འདོར་བ་ཞེས་བྱ་བ་ལ་སོགས་པའི་སྒྲུབ་པ་དང་ལྡན་པ་རྣམས་ཀྱི་སེམས་དཔའི་རྣལ་
འབྱོར་ཡིན་པའི་ཕྱིར། རང་བཞིན་གྱི་སྦྱོར་བ་ལྔ་དང་གནས་སྐབས་ཀྱི་སྦྱོར་བ་རྣམ་
པ་བཅོ་ལྔ་སྟེ། སྦྱོར་བ་ཉི་ཤུ་ཡོད་པ་ཡིན་ཏེ། སྒྲུབ་ཟིན་པ་དེའི་ཕྱིར། །
གཉིས་པ་སྦྱོར་བ་སྒོམ་པའི་སྐྱོན་ཡོན་ལ། སྦྱོར་བའི་ཡོན་ཏན། སྦྱོར་བའི་སྐྱོན་
ནོ༑ ༑དང་པོ་ལ། མཚམས་སྦྱར། རྩོ་བ། འགྲེལ་པའོ། །དང་པོ་ནི། སྦྱོར་བའི་ཡོན་
ཏན་མཐོང་བ་སྔོན་དུ་བཏང་ན་སྦྱོར་བ་རྣམས་ལ་ཤིན་ཏུ་གོམས་པར་བྱེད་པས་སྦྱོར་བའི་
འོག་ཏུ་དེ་དག་གི་ཡོན་ཏན་དེ་འཆད། གཉིས་པ་ནི། །
བདུད་ཀྱི་མཐུ་བཅོམ་ལ་སོགས་པ། །ཡོན་ཏན་རྣམ་པ་བཅུ་བཞི་འོ། །
རྣམ་རྫོགས་སྦྱོར་བ་སྒོམ་པའི་ཡོན་ཏན་རྣམ་པ་བཅུ་བཞི་ཡོད་དེ། བདུད་ཀྱི་མཐུ་བཅོམ་
པ་ལ་སོགས་པ་ཡོད་པའི་ཕྱིར། གསུམ་པ་ནི། ཕྱིན་ཅི་མ་ལོག་པའི་སྦྱོར་བ་བསྒོམ་པ་
ལ་མངོན་པར་དགའ་བ་འབྱུང་ཞིང་འཐོབ་པའི་སེམས་དཔའ་ཆོས་ཅན། མ་འོངས་པ་



ཕར་ཕྱིན་རྩ་ཊིཀ
208
ན་བདུད་ཀྱི་མཐུ་བཅོམ་པའི་ཡོན་ཏན་འབྱུང་སྟེ། ད་ལྟར་སྦྱོར་བ་བསྒོམ་པ་ལ་གྲངས་
བཞིན་དུ་སངས་རྒྱས་ཀྱིས་བྱིན་གྱིས་བརླབས་པ་ཐོབ་པའི་སེམས་དཔའ་ཡིན་པའི་ཕྱིར།
དེ་ཆོས་ཅན། མ་འོངས་པ་ན་སངས་རྒྱས་ཀྱི་ཐུགས་ཀྱིས་དགོངས་ཤིང་མཁྱེན་པ་ཉིད་
འབྱུང་སྟེ། ད་ལྟར་སྦྱོར་བ་བསྒོམ་པའི་སངས་རྒྱས་ཀྱིས་དགོངས་པའི་སེམས་དཔའ་
ཡིན་པའི་ཕྱིར། དེ་ཆོས་ཅན། མ་འོངས་པ་ན་སངས་རྒྱས་ཀྱིས་མངོན་སུམ་དུ་མཛད་
པ་ལ་བརྟེན་ནས་སྦྱོར་བ་ཁྱད་པར་ཅན་དུ་འགྱུར་ཏེ། ད་ལྟར་སྦྱོར་བ་སྒོམ་པ་ཡེ་ཤེས་
ཀྱིས་གཟིགས་པའི་ཕྱིར། དེ་ཆོས་ཅན། ཡང་དག་པར་རྫོགས་པའི་བྱང་ཆུབ་དང་ཉེ་
བར་གྱུར་པ་འབྱུང་སྟེ། དེ་ལྟར་དེ་དང་ཉེ་བར་གྱུར་པ་ཐོབ་པའི་ཕྱིར། དེ་ཆོས་ཅན།
མ་འོངས་པ་ན་སངས་རྒྱས་དང་མི་འབྲལ་བ་དོན་ཆེན་པོ་ཉིད་དང་སོགས་པས་བདེ་འགྲོར་
སྐྱེ་བའི་ཕན་ཡོན་ཆེ་བ་དང་། སངས་རྒྱ་བས་འབྲས་བུ་ཆེ་བ་དང་། གཞན་དོན་ལ་
འཇུག་པས་རྣམ་སྨིན་ཆེ་བ་ལ་སོགས་པའི་ཡོན་ཏན་དང་ལྡན་པ་འབྱུང་སྟེ། ད་ལྟར་སྦྱོར་
བ་བསྒོམ་པའི་ཕན་ཡོན་ཆེན་པོ་འཐོབ་པའི་ཕྱིར། དེ་ཆོས་ཅན། མ་འོངས་པ་ན་འཚང་
རྒྱ་འགྱུར་གྱི་ཞིང་དེ་བཞིན་གཤེགས་པས་ལུང་བསྟན་པ་སོགས་ཡུལ་དཔྱད་པའི་ཕན་ཡོན་
འབྱུང་སྟེ། ད་ལྟར་ཡུམ་གཞན་ལ་སྟོན་པ་སོགས་སངས་རྒྱས་ཀྱི་བྱ་བ་བྱེད་པ་འཐོབ་
པའི་ཕྱིར། དེ་ཆོས་ཅན། མ་འོངས་པ་ན་ཟག་པ་མེད་པའི་ཡོན་ཏན་ཐམས་ཅད་རྫོགས་
པའི་ཕན་ཡོན་འབྱུང་སྟེ། ད་ལྟར་གཉེན་པོའི་ཆོས་ལམ་ཤེར་ཕྱིན་གྱིས་བསྡུས་པ་ཡོངས་
སུ་རྫོགས་པ་ཐོབ་པའི་ཕྱིར། དེ་ཆོས་ཅན། མ་འོངས་པ་ན་ཡུམ་གཞན་ལ་སྟོན་པའི་
སྨྲ་བའི་སྐྱེས་བུ་ཉིད་འཐོབ་སྟེ། ད་ལྟར་རང་ལ་སངས་རྒྱས་རྣམས་ཀྱི་རྣམ་པ་ཐམས་
ཅད་མཁྱེན་པ་ཉིད་ཀྱི་གཏམ་བརྗོད་པ་འཐོབ་པའི་ཕྱིར། དེ་ཆོས་ཅན། མ་འོངས་པ་



སྐབས་བཞི་པ།
209
ན་བདུད་ཀྱིས་མི་ཕྱེད་པའི་ཕན་ཡོན་འཐོབ་སྟེ། ད་ལྟར་སྦྱོར་བ་སྒོམ་པ་ལ་སངས་རྒྱས་
རྣམས་ཀྱིས་གྲོགས་མཛད་པོ་འཐོབ་པའི་ཕྱིར། དེ་ཆོས་ཅན། མ་འོངས་པ་ན་དགེ་བའི་
རྩ་བ་ཉན་རང་དང་ཐུན་མོང་མ་ཡིན་པ་སྐྱེ་བའི་ཕན་ཡོད་དང་ལྡན་ཏེ། ད་ལྟ་སྦྱོར་བ་
སྒོམ་པ་ལ་དགའ་བ་རྒྱ་ཆེན་པོ་སྐྱེད་པ་ཐོབ་པའི་ཕྱིར། དེ་ཆོས་ཅན། མ་འོངས་པ་ན་
གཞན་དོན་སྒྲུབ་པར་དམ་བཅས་པའི་དོན་ཇི་ལྟ་བ་བཞིན་ཏུ་བསྒྲུབ་པ་འཐོབ་སྟེ། ད་
ལྟ་ཡུམ་བསྒོམ་པ་དེའི་དམ་བཅས་པའི་ཚིག་ལ་སངས་རྒྱས་རྣམས་ཀྱིས་རྗེས་སུ་ཡི་རང་
བ་ཐོབ་པའི་ཕྱིར། དེ་ཆོས་ཅན། ཚེ་རབས་གཞན་དུ་དགེ་བ་རླབས་ཆེ་བའི་འབྲས་བུ་
རྒྱ་ཆེན་པོ་ཡོངས་སུ་འཛིན་པ་འཐོབ་སྟེ། ད་ལྟ་ཐེག་ཆེན་གྱི་ཆོས་ཟབ་མོ་མངོན་པར་
འདོད་པ་ཐོབ་པའི་ཕྱིར། དེ་ཆོས་ཅན། ཚེ་རབས་གཞན་དུ་སེམས་ཅན་གྱི་དོན་བསྒྲུབ་
པ་ཐོབ་སྟེ། ད་ལྟ་སྲོག་ཆགས་མང་པོ་བྱང་ཆུབ་ལ་འགོད་པ་སོགས་སེམས་ཅན་གྱི་དོན་
བྱེད་པ་ཐོབ་པའི་ཕྱིར། དེ་ཆོས་ཅན། ཚེ་རབས་གཞན་དུ་ཡུམ་ངེས་པར་ཐོབ་པ་ཞེས་
བྱ་བའི་ཡོན་ཏན་འབྱང་སྟེ། ད་ལྟ་ཤེས་རབ་ཀྱི་ཕ་རོལ་ཏུ་ཕྱིན་པའི་ཚིག་དོན་ཚང་བར་
རྙེད་པ་ཞེས་བྱ་བ་ཐོབ་པའི་ཕྱིར། །དེ་ལྟར་ན་སྦྱོར་བའི་ཡོན་ཏན་བཅུ་བཞི་ཡིན་ནོ། །
གཉིས་པ་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི། སྦྱོར་བའི་
ཡོན་ཏན་བཤད་ཟིན་པ་དེའི་འོག་ཏུ་ཡང་སྐྱོན་གང་ཞིག་ཡོངས་སུ་སྤངས་པས་སྦྱོར་བ་
རྣམས་སྒོམ་པར་བྱ་བ་སྦྱོར་བའི་བར་ཆད་བྱེད་པའི་སྐྱོན་གང་དག་ཅིག་ཡིན་ཞེ་ན། དེ་
དག་གི་བར་ཆད་དུ་འགྱུར་བའི་སྐྱོན་དེ་འཆད། གཉིས་པ་ནི།
སྐྱོན་ནི་བཅུ་ཚན་བཞིར་བཅས་པ། །དྲུག་ཏུ་ངེས་པར་རྟོགས་པར་བྱ། །
སྦྱོར་བ་སྒོམ་པའི་སྐྱོན་ནི་ཞེ་དྲུག་ཏུ་ཡོད་དེ། བཅུ་ཚན་བཞི་དང་དྲུག་ཏུ་ངེས་པར་རྟོགས་



210
ཕར་ཕྱིན་རྩ་ཊིཀ
པར་བྱ་བའི་ཕྱིར། གསུམ་པ་ལ། སོ་སོར་བཤད་པ་དང་། གྲངས་བསྡུ་བའོ། །དང་
པོ་ལ་སྦྱོར་བའི་འགལ་རྐྱེན་རང་ལ་བརྟེན་པ་ཉི་ཤུ། རང་གཞན་གང་རུང་ལ་བརྟེན་
པ་མཐུན་རྐྱེན་མ་ཚང་བ་ཉེར་གསུམ། འགལ་རྐྱེན་གཞན་ལ་བརྟེན་པ་གསུམ་མོ། །དང་
པོ་ཡོད་དེ། ཡུམ་གྱི་ཚིག་དོན་ལ་དུས་ཡུན་རིང་མོ་ཞིག་ནས་ངེས་པ་སྐྱེ་དགོས་པ་ཚེགས་
ཆེན་པོས་འཐོབ་པ་དང་། མཐའ་མ་བརྟགས་པར་ངེས་པ་མྱུར་དུ་སྐྱེ་བ་སྤོབས་པ་ཧ་
ཅང་མྱུར་བ་དང༌། གླལ་བ་སོགས་ཀྱི་ངང་ནས་ཡུམ་འདྲི་བ་སོགས་ཡུལ་ཀྱི་གནས་ངན་
ལེན་དང་། ཆགས་པས་ཡུམ་འདྲི་བ་སོགས་སེམས་ཀྱི་གནས་ངན་ལེན་དང་། རྙེད་
བཀུར་སོགས་ཀྱི་ཀུན་ནས་བསླངས་ནས་བྱེད་པ་སོགས་རིགས་པ་མ་ཡིན་པས་བསྐྱེད་པའི་
ཁ་ཏོན་བྱེད་པ་ལ་སོགས་པ་དང་། ཡུམ་ལ་ཕྱིར་ཕྱོགས་པའི་རྒྱུ་མཚན་འཛིན་པ་ཉིད་
དང་༑ རྣམ་མཁྱེན་གྱི་རྒྱུ་ལ་མངོན་པར་ཞེན་པ་དད་པ་ཉམས་པ་དང་། གྱ་ནོམ་པའི་
རོ་མྱང་བ་ཉམས་པ་དང་། དམན་པའི་སྡེ་སྣོད་ལས་རྣམ་མཁྱེན་འཚོལ་བ་རྣམ་པ་ཐམས་
ཅད་དུ་ཐེག་པའི་མཆོག་ཡུམ་ཀུན་ཏུ་འཛིན་པ་ཉམས་པ་དང་། ཡུམ་རྙེད་པ་དོར་ནས་
དམན་པའི་སྡེ་སྣོད་ལས་རྣམ་མཁྱེན་འཚོལ་བ་རྟག་ཏུ་ཆེད་དུ་བྱ་བ་ཉམས་པ་ཞེས་བྱ་
བ་ནི་བཅུ་ཚན་དང་པོ་དང་། དམན་པའི་སྡེ་སྣོད་ཀྱི་དོན་ཙམ་ཉམས་སུ་བླངས་པས་
རྣམ་མཁྱེན་ཐོབ་པར་འདོད་པ་རྒྱུ་དང་འབྲས་བུ་འབྲེལ་བ་ཉམས་པ་དང་། ཐེག་པ་ཆེ་
ཆུང་གི་སྡེ་སྣོད་འདྲ་བར་འཛིན་པ་གོང་ན་མེད་པ་སྐུ་གསུམ་གྱི་རྒྱུ་ལས་ཉམས་པ་དང་།
གཟུགས་སྒྲ་ལ་སོགས་པ་འདོད་ཡོན་གྱི་ཡུལ་རྣམ་པ་མང་པོ་ལ་རྣམ་པར་རྟོག་པའི་སྤོབས་
པ་འབྱུང་བ་དང་། ཡུམ་ཡི་གེར་འདྲི་བ་ལ་ཡུམ་དུ་མངོན་པར་ཞེན་པ་དང་། རྟེན་
འབྱུང་དངོས་པོ་མེད་པ་ལ་གནས་ལུགས་ཀྱི་དོན་དུ་མངོན་པར་ཞེན་པ་དང་། ཡི་གེ་



211 །
སྐབས་བཞི་པ།
ལ་ཡུམ་དུ་མངོན་པར་ཞེན་པ་དང་། ཡི་གེ་མེད་པ་ལ་ཡུམ་དུ་མངོན་པར་ཞེན་པ་དང་།
རོ་མྱང་འདོད་ནས་ཡུལ་ལ་སོགས་པ་ཡིད་ལ་བྱེད་པ་དང་། རྙེད་པ་དང་བཀུར་བསྟི་
དང་བསྟོད་པའི་ཚིགས་སུ་བཅད་པའི་རོ་མྱང་བ་དང་། ལམ་མ་ཡིན་པ་བདུད་ཀྱིས་བསྟན་
པའི་ཚིག་ལས་ཐབས་ལ་མཁས་པ་འཚོལ་བ་ཞེས་བྱ་བ་ནི་བཅུ་ཚན་གཉིས་པ་ཡིན་པའི་
ཕྱིར༑
གཉིས་པ་ནི། རང་གཞན་གང་རུང་ལ་བརྟེན་པ་མཐུན་རྐྱེན་མ་ཚང་བ་ཉེར་གསུམ་
ཡོད་དེ། གྲངས་བཞིན་དུ་ཉན་པ་པོ་སྔ་མ་དང་འཆད་པ་པོ་དག་ཕྱི་མ་རྣམས་དང་འབྲེལ་
བ་དེ་ལས་བཟློག་སྟེ་འབྲེལ་ན་ཡང་སྐྱོན་དུ་འགྱུར་བས་གང་ཡང་རུང་བ་དང་མངོན་པར་
འབྲེལ་བས་ཉན་པ་པོ་ཡུམ་ལ་འདུན་པ་ཆེ་བ་དང་། འཆད་པ་པོ་སྙོམས་ལས་ཀྱིས་ཉམས་
པ་དང་། ཉན་པ་པོ་ཡུལ་འདིར་ཉན་འདོད། འཆད་པ་པོ་གཞན་དུ་འཆད་འདོད་པས་
འདུན་པའི་ཡུལ་ཐ་དད་པས་ཉམས་པ་དང་། ཉན་པ་པོ་འདོད་ཆེན་ཆུང་བ་དང་འཆད་
པ་པོ་འདོད་ཆེན་ཆུང་བ་མ་ཡིན་པ་ཉིད་ཀྱིས་ཉམས་པ་དང་། ཉན་པ་པོ་སྦྱངས་པའི་
ཡོན་ཏན་དང་ལྡན་པ་དང་། འཆད་པ་པོ་མི་ལྡན་པ་དག་དང་། ཉན་པ་པོ་དད་སོགས་
དགེ་བ་དང་། འཆད་པ་པོ་དགེ་བ་མ་ཡིན་པའི་ཆོས་ཉིད་དང་ལྡན་པ་དང་། ཉན་པ་
པོ་སྦྱིན་པ་གཏོང་བ་དང་། འཆད་པ་པོ་དེ་ལ་སེར་སྣ་བྱེད་པ་དང་། ཉན་པ་པོ་ནོར་
སྦྱིན་པ་དང་། འཆད་པ་པོ་དེ་མི་ལེན་པ་དང་། ཉན་པ་པོ་མགོ་སྨོས་པས་གོ་བའི་དབང་
པོ་རྣོ་བ་དང་། འཆད་པ་པོ་རྣམ་པར་སྤྲོས་པས་གོ་བའི་དབང་བརྟུལ་ཉིད་དང་། ཉན་
པ་པོ་མདོ་ལ་སོགས་པའི་གསུང་རབ་ཡན་ལག་བཅུ་གཉིས་ཀྱི་ཆོས་མངོན་པར་ཤེས་པ་
དང་༑ འཆད་པ་པོ་དེ་མངོན་པར་མི་ཤེས་པ་ཉིད་དང་། ཉན་པ་པོ་ཕ་རོལ་ཏུ་ཕྱིན་



212
-
--
ཕར་ཕྱིན་རྩ་ཊིཀ
པ་དྲུག་དང་ལྡན་པ་དང་། འཆད་པ་པོ་མི་ལྡན་པ་ཞེས་བྱ་བ་ནི་བཅུ་ཚན་གསུམ་པ་དང་།
སྔ་མ་དེ་ཁོ་ན་བཞིན་དུ་ཉན་པ་པོ་སངས་རྒྱས་བའི་ཐབས་ལ་མཁས་པ་དང་། འཆད་
པོ་ཐབས་མ་ཡིན་པ་ལ་མཁས་པ་དང་། ཉན་པ་པོ་མི་བརྗེད་པའི་གཟུངས་ཐོབ་པ་དང་།
འཆད་པ་པོ་མ་ཐོབ་པ་དང་། ཉན་པ་པོ་ཡུམ་ཡི་གེར་འདྲི་འདོད་པ་དང་། འཆད་པ་
པོ་ཡི་གེར་འདྲི་མི་འདོད་པ་དག་དང་། ཉན་པ་པོ་འདོད་པའི་འདུན་པ་དང་བྲལ་བ་དང་།
འཆད་པ་པོ་མ་བྲལ་བ་ཉིད་ཅེས་བྱ་བ་བཞི་དང་། གཞན་དོན་དུ་ངན་སོང་གི་འགྲོ་བ་
ལ་ཡིད་ཕྱིར་ཕྱོགས་པ་དང་། ལྷ་ལ་སོགས་པའི་བདེ་འགྲོར་འགྲོ་བ་ལ་སྲེད་ཅིང་ཡིད་
བདེ་བ་སྟེ་གཉིས་དང་། གྲངས་བཞིན་དུ་འཆད་པ་པོ་སྔ་མ་རྣམས་དང་། ཉན་པ་པོ་
དག་ཕྱི་མ་རྣམས་དང་འབྲེལ་བ་དང་དེ་ལས་ཟློག་སྟེ་གང་ཡང་རུང་བ་དང་འབྲེལ་བས་
ཀྱང་སྐྱོན་དུ་འགྱུར་བས་འཆད་པ་པོ་གཅིག་པུ་ལ་དགའ་བ་དང་། ཉན་པ་པོ་འཁོར་ལ་
མངོན་པར་དགའ་བ་ཉིད་དང་། འཆད་པ་པོ་འཁོར་ཀྱི་གོ་སྐབས་མི་འབྱེད་པ་ཉིད་དང་།
ཉན་པ་པོ་འཁོར་རྗེས་སུ་འབྲེལ་བར་འདོད་པ་ཉིད་དང་། འཆད་པ་པོ་ཟང་ཟིང་ཅུང་
ཟད་འདོད་པ་ཉིད་དང་། ཉན་པ་པོ་དེ་སྦྱིན་པར་མི་འདོད་པ་ཉིད་དང་། འཆད་པ་པོ་
སྲོག་གི་བར་ཆད་དུ་འགྱུར་བའི་ཕྱོགས་སུ་འགྲོ་འདོད་པ་དང་། ཉན་པ་པོ་བར་ཆད་དུ་
མི་འགྱུར་བའི་ཕྱོགས་སུ་འགྲོ་བར་འདོད་པ་ཞེས་བྱ་བ་བཞི་སྟེ་བཅུ་ཚན་བཞི་པ་དང་།
དེ་བཞིན་དུ་འཆད་པ་པོ་མུ་གེ་བྱུང་བའི་ཕྱོགས་སུ་འགྲོ་བ་དང་། ཉན་པ་པོ་མི་འགྲོ་བ་
དང་༑ འཆད་པ་པོ་ཆོམ་རྐུན་པ་ལ་སོགས་པས་དཀྲུགས་པའི་ཕྱོགས་སུ་འགྲོ་བ་དང་
ཉན་པ་པོ་དེར་མི་འགྲོ་བ་དང་། འཆད་པ་པོ་བསོད་སྙོམས་སྟེར་བའི་ཁྱིམ་ཡང་ཡང་
བལྟ་བས་ཡིད་བདེ་ཞིང་། ཉན་པ་པོ་ཡིད་མི་བདེ་བ་བྱ་བ་གསུམ་ཡོད་པའི་ཕྱིར། གསུམ་



_213
སྐབས་བཞི་པ།
པ་འགལ་རྐྱེན་གཞན་ལ་བརྟེན་པ་གསུམ་ཡོད་དེ། བདུད་ཀྱི་ཆོས་དང་གང་ཟག་སོ་སོར་
འབྱེད་པའི་སྦྱོར་བ་དང་། མི་སྡུག་པ་སྒོམ་པ་སོགས་གནས་ལུགས་ཀྱི་དོན་བསྒོམ་པར་
སྟོན་པ་ཡུལ་བཅོས་མ་ཉེ་བར་བསྒྲུབ་པ་དང་། བདུད་དགེ་སློང་གི་ཆ་བྱད་དུ་འོངས་
པ་ལ་དད་པ་སྐྱེ་བ་ཡུལ་ཇི་ལྟར་བ་བཞིན་མ་ཡིན་པ་ལ་དགའ་བ་བསྐྱེད་པ་ཞེས་བྱ་བ་གཞན་
གསུམ་ཡོད་པའི་ཕྱིར། གཉིས་པ་གྲངས་བསྡུ་བ་ནི། དེ་ལྟར་ན་སྦྱོར་བའི་སྐྱོན་བཞི་
བཅུ་རྩ་དྲུག་ཡོད་དེ། གོང་དུ་སྒྲུབ་ཟིན་པའི་ཕྱིར། །
གསུམ་པ་སྦྱོར་བའི་མཚན་ཉིད་ལ། སྤྱིའི་མཚམས་སྦྱར། སོ་སོའི་དོན་བཤད།
སྤྱིའི་གྲངས་བསྡུ་བའོ། །དང་པོ་ནི། གོ་རིམས་བཞིན་དུ་སྦྱོར་བའི་ཡོན་ཏན་བླངས་པ་
དང་སྐྱོན་དོར་བའི་སྒོ་ནས་སྦྱོར་བ་རྣམས་བསྒོམ་པར་བྱ་བ་ལ་ནི་སྦྱོར་བ་ཤེས་དགོས་
ལ་དེ་ལ་ཡང་སྦྱོར་བའི་མཚན་ཉིད་ཤེས་པ་སྔོན་དུ་འགྲོ་བ་ཅན་ཡིན་པས་སྦྱོར་བའི་སྐྱོན་
གྱིས་འོག་ཏུ་དེ་དག་གི་མཚན་ཉིད་དེ་འཆད། གཉིས་པ་ལ། མདོར་བསྟན། རྒྱས་
པར་བཤད་པའོ། །དང་པོ་ལ་རྩ་བ། འགྲེལ་པའོ། །དང་པོ་ནི། །
གང་གིས་མཚོན་དེ་མཚན་ཉིད་དུ། །ཤེས་བྱ་དེ་ཡང་རྣམ་པ་གསུམ། །
ཤེས་པ་ཁྱད་པར་བྱེད་པ་སྟེ། །ངོ་བོ་ཉིད་གང་མཚོན་བྱ་ཡང་། །
སྐབས་འདིར་ལམ་ཤེར་ཕྱིན་གྱི་མཚན་ཉིད་བསྟན་པ་ལ་དགོས་པ་ཡོད་དེ། མཚོན་བྱེད་
གང་གིས་ལམ་ཤེར་ཕྱིན་གྱི་རྣལ་འབྱོར་དུ་མཚོན་ནུས་པ་དེའི་མཚན་ཉིད་དུ་ཤེས་པར་
བྱ་བའི་ཆེད་ཡིན་པའི་ཕྱིར། འདིར་བསྟན་མཚན་ཉིད་དེ་ཡང་རྣམ་པ་གསུམ་དུ་ཡོད་
དེ༑ མཁྱེན་གསུམ་སྦྱོར་བ་མཚོན་བྱེད་ཤེས་པའི་མཚན་ཉིད་དང་། ཉན་རང་གི་སྦྱོར་
བ་ལས་ཁྱད་པར་དུ་འཕགས་པའི་སྦྱོར་བར་མཚོན་བྱེད་ཁྱད་པར་གྱི་མཚན་ཉིད་དང་།



214
ཕར་ཕྱིན་རྩ་ཊིཀ
གཞན་དོན་བསྒྲུབ་པའི་བྱེད་ལས་ཁྱད་པར་ཅན་དང་ལྡན་པའི་སྦྱོར་བར་མཚོན་བྱེད་བྱེད་
པའི་མཚན་ཉིད་དེ་རྣམས་ཡོད་པའི་ཕྱིར། སྐབས་འདིར་སྦྱོར་བའི་ངོ་བོ་ཉིད་བཅུ་དྲུག་
བསྟན་པ་ལ་དགོས་པ་ཡོད་དེ། སྦྱོར་བའི་ངོ་བོ་ཉིད་གང་མཚོན་པར་བྱ་བའི་མཚོན་བྱ་
དང་༑ མཚན་གཞི་ཡང་སྦྱོར་བའི་མཚན་ཉིད་ཀྱི་སྒྲས་བསྟན་པའི་སྒོ་ནས་ཤེས་པར་
བྱ་བའི་ཆེད་ཡིན་པའི་ཕྱིར། གཉིས་པ་ནི། བྱེད་པར་སྒྲུབ་པས་འདིས་སྦྱོར་བ་རྣམས་
མཚོན་པར་བྱེད་པས་ན་མཚན་ཉིད་ཅེས་མཚན་ཉིད་ཀྱི་སྒྲ་བྱེད་པ་ལ་འཇུག་པའི་ཚེ་ཤེས་
པ་དང་ཁྱད་པར་དང་བྱེད་པ་གསུམ་ལ་མཚན་ཉིད་ཀྱི་སྒྲ་འཇུག་སྟེ། ཤེས་ཁྱད་བྱེད་
པ་གསུམ་པོ་དེ་རྣམས་བྱང་སེམས་ཀྱི་མཁྱེན་གསུམ་སྦྱོར་བའི་སྤྱི་དང་བྱེ་བྲག་ཅི་རིགས་
པར་མཚོན་བྱེད་ཡིན་པའི་ཕྱིར། འདི་མཚོན་པར་བྱ་བས་ན་མཚན་ཉིད་ཅེས་མཚན་
ཉིད་ཀྱི་སྒྲ་ལས་སུ་སྒྲུབ་པའི་ཚེ་ངོ་བོ་ཉིད་མཚན་ཉིད་ལའང་མཚན་ཉིད་ཀྱི་སྒྲ་འཇུག་
སྟེ༑ དེ་རྣམས་མཚོན་པར་བྱ་བའི་གཞི་ཡིན་པའི་ཕྱིར། མཚན་ཉིད་ཀྱི་སྒྲ་འཇུག་པའི་
གཞི་ནི་རྣམ་པ་བཞིར་ཤེས་པར་བྱ་སྟེ། དེ་ལྟར་སྒྲུབ་ཟིན་པའི་ཕྱིར།
གཉིས་པ་རྒྱས་བཤད་ལ། ཤེས་མཚན། ཁྱད་མཚན། བྱེད་མཚན། ངོ་བོ་
ཉིད་ཀྱི་མཚན་ཉིད་དོ། །དང་པོ་ལ། གཞི་ཤེས་སྦྱོར་བའི་མཚན་ཉིད། ལམ་ཤེས་
སྦྱོར་བའི་མཚན་ཉིད། རྣམ་མཁྱེན་སྦྱོར་བའི་མཚན་ཉིད་དོ། །དང་པོ་ལ། མཚམས་
སྦྱར༑ རྩ་བ། འགྲེལ་པའོ། །དང་པོ་ལ། དེ་ལ་ཤེས་པའི་མཚན་ཉིད་ཐམས་ཅད་
མཁྱེན་པ་ཉིད་གསུམ་གྱི་དབྱེ་བས་ཐ་དད་པ་ལ་རེ་ཞིག་ཐམས་ཅད་ཤེས་པ་ཉིད་ཀྱི་སྒོ་
ནས་སྦྱོར་བའི་མཚན་ཉིད་འཆད། གཉིས་པ་ནི།
དེ་བཞིན་གཤེགས་པ་འབྱུང་བ་དང༌། །འཇིག་རྟེན་འཇིག་མེད་བདག་ཉིད་དང༌།།



215
སྐབས་བཞི་པ།
སེམས་ཅན་སེམས་ཀྱི་སྤྱོད་པ་དང་། །དེ་བསྡུས་པ་དང་ཕྱིར་ལྟས་དང་། །
མི་ཟད་པ་ཡི་རྣམ་པ་དང༌། །ཆགས་བཅས་སོགས་དང་རྒྱ་ཆེན་དང་། །
ཆེན་པོར་གྱུར་དང་ཚད་མེད་དང་། །རྣམ་ཤེས་བསྟན་དུ་མེད་པ་དང་། །
སེམས་བལྟར་མེད་དང་ཤེས་པ་དེ། །གཡོ་བ་ལ་སོགས་ཞེས་བྱ་དང་། །
དེ་ལས་གཞན་ཡང་དེ་དག་ནི། །དེ་བཞིན་ཉིད་ཀྱི་རྣམ་པར་ཤེས། །
ཐུབ་པས་དེ་བཞིན་ཉིད་རྟོགས་དེ། །གཞན་ལ་བསྟན་པ་ཞེས་བྱ་སྟེ། །
ཐམས་ཅད་ཤེས་པ་ཉིད་སྐབས་ཀྱི། །ཤེས་པའི་མཚན་ཉིད་བསྡུས་པ་ཡིན། །
ཐམས་ཅད་ཤེས་པ་ཉིད་ཀྱི་སྐབས་ཀྱི་ཤེས་པའི་མཚན་ཉིད་བཅུ་དྲུག་ཏུ་བསྡུས་པ་ཡིན་
ཏེ༑ དེ་བཞིན་གཤེགས་པ་འབྱུང་བ་ཤེས་པ་སོགས་གཞི་ཤེས་སྦྱོར་བ་བཅུ་དྲུག་ཏུ་ཡོད་
པའི་ཕྱིར། གསུམ་པ་འགྲེལ་པ་ནི། ཤེས་པའི་མཚན་ཉིད་ཐམས་ཅད་ཤེས་པ་ཉིད་ཀྱི་
སྦྱོར་བས་བསྡུས་པ་ཡིན་ནོ། །དེ་ཡང་འོག་ནས་འབྱུང་བའི་ཉོན་མོངས་རྟགས་སོགས་
ཀྱིས་དབེན་པའི་སེམས་དཔའི་རྣམལ་འབྱོར་བཞི་པོ་རྣམས་མཚན་གཞི། ཐམས་ཅད་
ཤེས་པ་ཉིད་ཀྱི་སྦྱོར་བ་རྣམས་ཡིན་པར་མཚོན། གང་གིས་ན་སྦྱོར་བའི་ངོ་བོར་གྱུར་
པའི་ཤེས་པའི་རྣམ་པའི་བྱེ་བྲག་གིས་བསྡུས་པའི་སེམས་དཔའི་ཡེ་ཤེས་དག་གིས་སོ།།
མཚོན་ཚུལ་ཇི་ལྟར་ན་ཚུལ་བཞིན་དུ་ཚ་རེག་གིས་མེ་མཚོན་པ་ཇི་ལྟ་བ་བཞིན་མཚོན་
པས་ནའོ། །དེལ་ཡང་བཅུ་དྲུག་ཡོད་དེ། གཞི་ཤེས་སྦྱོར་བ་སྒོམ་པ་ལ་བརྟེན་ནས་དེ་
བཞིན་གཤེགས་པ་འབྱུང་བ་ཤེས་པ་དང་། འཇིག་རྟེན་དོན་དམ་པར་འཇིག་པ་མེད་
པར་རྟོགས་པའི་ཤེས་རབ་ཀྱིས་ཟིན་པའི་ཤེས་པ་དང་། སེམས་ཅན་གྱི་སེམས་ཀྱི་སྤྱོད་
པ་དུ་མ་ཤེས་པ་དང་། གང་ཟག་གི་བདག་མེད་པ་ལ་སེམས་བསྡུས་པ་ཤེས་པ་དང་།
，，



216
ཕར་ཕྱིན་རྩ་ཊིཀ
དེ་ལས་སེམས་རྣམ་པར་གཡེངས་པ་ཤེས་པ་དང་། རྣམ་མཁའ་ལྟར་སེམས་མི་ཟད་
པའི་རྣམ་པ་ཤེས་པ་དང༌། སེམས་འདོད་ཆགས་དང་བཅས་པ་དང་། ཞེ་སྡང་དང་
གཏི་མུག་དང་བཅས་པ་ལ་སོགས་པ་ཤེས་པ་དང་། རྩ་བའི་སོགས་པ་ཞེས་པའི་སྒྲས་
བསྡུས་པ་སེམས་འདོད་ཆགས་དང་བྲལ་བ་སོགས་ཤེས་པ་དང་། སེམས་ཀྱི་གནས་ལུགས་
རྒྱ་ཆེན་པོ་ཤེས་པ། ཐ་སྙད་དུ་སེམས་ཆེན་པོར་གྱུར་པ་ཤེས་པ་དང་། དོན་དམ་པར་
སེམས་ཚད་མེད་པར་ཤེས་པ་དང་། དབང་ཤེས་ལ་སེམས་བསྟན་དུ་མེད་པ་ཤེས་པ་
དང༌༑ སྤྱན་ལྔས་སེམས་ལྟར་མེད་པ་ཤེས་པ་དང་། སེམས་གཡོ་བ་དང་ལ་སོགས་
པ་འདུ་བ་དང་བཀྲམ་པ་དང་། བཅུམ་པའི་ལྟ་བ་རྣམས་འཁྲུལ་གཞི་ཕུང་པོ་ལ་བརྟེན་
ནས་འབྱུང་གི་གང་ཟག་གི་བདག་མེད་པར་ཤེས་པའི་སེམས་དཔའི་ཡེ་ཤེས་དང་། གཡོ་
བ་ལ་སོགས་པའི་སེམས་དེ་བདེན་པས་སྟོང་བ་དེ་བཞིན་ཉིད་ཀྱི་རྣམ་པ་ཅན་གྱི་སེམས་
དཔའི་ཡེ་ཤེས་དང་། དེ་བཞིན་གཤེགས་པས་དེ་བཞིན་ཉིད་རྟོགས་པ་དེ་རང་གིས་རྟོགས་
པ་ལྟར་གཞན་ལ་བསྟན་ཅིང་བརྟགས་པ་ཞེས་བྱ་བ་རྟོགས་པའི་སེམས་དཔའི་ཡེ་ཤེས་
འདི་རྣམས་ཀྱི་སྟེ་བཅུ་དྲུག་ཡོད་པའི་ཕྱིར། དོན་དྲིལ་ན་ཉོན་མོངས་རྟགས་དང་མཚན་
མ་དང་ཞེས་སོགས་ཀྱི་སྐབས་ནས་དངོས་སུ་བསྟན་པའི་སེམས་དཔའི་རྣལ་འབྱོར་དང་
པོ་བཞི་མཚན་གཞི། སེམས་དཔའི་གཞི་ཤེས་སྦྱོར་བར་མཚོན། དེ་བཞིན་གཤེགས་
པ་འབྱུང་བ་ཤེས་པ་སོགས་གཞི་ཤེས་ཀྱི་དམིགས་པ་གང་ཡང་རུང་བ་ལ་དམིགས་པ་ཡང་
ཡིན༑ ཐེག་དམན་གྱི་རྟོགས་རིགས་སུ་གནས་པ་ཡང་ཡིན་པའི་གཞི་མཐུན་དུ་གྱུར་པའི་
སེམས་དཔའི་རྣལ་འབྱོར་ཡིན་པ་ཞེས་སོ། །གཉིས་པ་ལ་མཚམས་སྦྱར། རྩ་བ། འགྲེལ་
པའོ༑ ༑དང་པོ་ནི། དེའི་འོག་ཏུ་ལམ་ཤེས་པ་ཉིད་ཀྱི་སྦྱོར་བའི་སྒོ་ནས་འཆད།



217
སྐབས་བཞི་པ།
གཉིས་པ་ནི།
སྟོང་ཉིད་མཚན་མ་མེད་བཅས་དང་། །སྨོན་པ་རྣམ་པར་སྤངས་པ་དང་། །
སྐྱེ་མེད་འགག་པ་མེད་སོགས་དང་། །ཆོས་ཉིད་རྣམ་པར་འཁྲུལ་མེད་དང་། །
འདུ་མི་བྱེད་དང་རྣམ་མི་རྟོག །རབ་དབྱེ་མཚན་ཉིད་མེད་ཉིད་ལ། །
ལམ་ཤེས་ཉིད་ཀྱི་སྐབས་ཀྱི་ནི། །ཤེས་པའི་མཚན་ཉིད་ཡིན་པར་བཞེད། །
ལམ་ཤེས་པ་ཉིད་ཀྱི་སྐབས་ཀྱིས་ནི་ཤེས་པའི་མཚན་ཉིད་བཅུ་དྲུག་ཡིན་པར་བཞེད་དེ།
སྟོང་པ་ཉིད་སོགས་ཤེས་པའི་ལམ་ཤེས་སྦྱོར་བ་བཅུ་དྲུག་ཡོད་པའི་ཕྱིར། གསུམ་པ་
ནི༑ ཤེས་པའི་མཚན་ཉིད་ལམ་ཤེས་པ་ཉིད་ཀྱི་སྦྱོར་བས་བསྡུས་པ་ཡིན་ནོ། །དེ་ཡང་
སེམས་དཔའི་རྒྱུད་ཀྱི་ངོ་བོ་ཉིད་ཀྱི་སྦྱོར་བ་བར་པ་ལྔ་པོ་མཚན་གཞི། ལམ་ཤེས་པ་ཉིད་
ཀྱི་སྦྱོར་བ་དག་ཡིན་པར་མཚོན། གང་གིས་ན་སྔར་བཤད་པ་འདི་རྣམས་ཀྱི་ཤེས་པའི་
རྣམ་པའི་ཁྱད་པར་བཅུ་དྲུག་གིས་བསྡུས་པའི་སེམས་དཔའི་ཡེ་ཤེས་ཀྱིས་སོ། །མཚོན་
ཚུལ་ཇི་ལྟར་ན་ཚ་རེག་གིས་མེ་མཚོན་པ་ཇི་ལྟ་བ་བཞིན་དུ་མཚོན་ནོ། །
དེ་ལ་ཡང་བཅུ་དྲུག་ཏུ་ཡོད་དེ། སྟོང་པ་ཉིད་དང་། མཚན་མ་མེད་པ་དང༌། སྨོན་
པ་མེད་པ་དང་། སྐྱེ་བ་དོན་དམ་པར་མེད་པ་དང་། འགོག་པ་དོན་དམ་པར་མེད་པ་
དང་༑ རྩ་བའི་སོགས་པ་ཞེས་བྱ་བའི་སྒྲས་བསྡུས་པ་ཀུན་ནས་ཉོན་མོངས་པ་དོན་དམ་
པར་མེད་པ་དང་། རྣམ་པར་བྱང་བ་དོན་དམ་པར་མེད་པ་དང་། སྤང་བྱའི་དངོས་
པོ་དོན་དམ་པར་མེད་པ་དང་། བདེན་གྲུབ་ཀྱིས་སྟོང་པའི་ངོ་བོ་ཉིད་དང་། དོན་དམ་
པར་གྲུབ་པའི་རྟེན་མེད་པ་དང་། དོན་དམ་པར་མེད་པ་རྣམ་མཁའི་མཚན་ཉིད་དེ་དྲུག་
དང༌༑ ཆོས་ཉིད་གཞན་དུ་རྣམ་པར་འཁྲུལ་པ་མེད་པ་དང༌། བློ་སྔོན་དུ་བཏང་ནས་



པར་ཕྱིན་རྩ་ཊིཀ
218
འདུ་མི་བྱེད་པ་དང་། མཚན་ཉིད་དང་མཚན་གཞིའི་དབྱེ་བ་བདེན་པར་རྣམ་པར་མི་
རྟོག་པ་དང་། རབ་ཏུ་དབྱེ་བ་དོན་དམ་པར་མེད་པ་དང་། མཚན་ཉིད་དེ་ཡང་དོན་
དམ་པར་མཚན་ཉིད་མེད་པ་ཞེས་བྱ་བར་ཤེས་པའི་ཡེ་ཤེས་རྣམས་སུ་ཡོད་པའི་ཕྱིར། དོན་
དྲིལ་ན་འོག་གི་དཀའ་དང་ངེས་པ་དང་ཞེས་སོགས་ཀྱི་སྐབས་ནས་དངོས་སུ་བསྟན་པའི་
གཞན་དོན་གྱི་གོ་ཆ་བྱ་དཀའ་བ་སོགས་སྒྲུབ་པའི་རྣལ་འབྱོར་ལྔ་མཚན་གཞི། ལམ་
ཤེས་སྦྱོར་བར་མཚོན། སྟོང་ཉིད་མཚན་མེད་སོགས་ལམ་ཤེས་ཀྱི་དམིགས་པ་གང་
ཡང་རུང་བ་ལ་དམིགས་པའི་སེམས་དཔའི་རྣལ་འབྱོར་ཡིན་པ་ཞེས་སོ། །གསུམ་པ་
ལ༑ མཚམས་སྦྱར། རྩ་བ། འགྲེལ་པའོ།། དང་པོ་ནི། དེའི་འོག་ཏུ་རྣམ་པ་ཐམས་
ཅད་མཁྱེན་པ་ཉིད་ཀྱི་སྦྱོར་བའི་སྒོ་ནས་འཆད། གཉིས་པ་ནི། །
དེ་ནི་ཉིད་ཀྱི་ཆོས་བརྟེན་ནས། །གནས་དང་གུས་པར་བྱ་བ་དང་། །
བླ་མ་ཉིད་དང་མཉེས་པ་དང་། །དེ་ལ་མཆོད་དང་བྱེད་མེད་དང་། །
ཀུན་ཏུ་འཇུག་མཁྱེན་གང་ཡིན་དང་། །མ་མཐོང་སྟོན་པར་མཛད་པ་དང་། །
འཇིག་རྟེན་སྟོང་ཉིད་རྣམ་པ་དང་། །བརྗོད་དང་ཤེས་མཛད་མངོན་སུམ་མཛད།།
བསམ་མི་ཁྱབ་དང་ཞི་ཉིད་སྟོན། །འཇིག་རྟེན་འདུ་ཤེས་འགོག་པ་ལ། །
རྣམ་པ་ཀུན་མཁྱེན་ཚུལ་ལ་ནི། །ཤེས་པའི་མཚན་ཉིད་ཅེས་བཤད་དོ། །
རྣམ་པ་ཀུན་མཁྱེན་པའི་ཚུལ་ལ་སྟེ་ཤེས་པའི་མཚན་ཉིད་ཀྱི་སྦྱོར་བ་ལ་བཅུ་དྲུག་ཅེས་
མདོ་ལས་བཤད་དེ། དེ་བཞིན་གཤེགས་པ་ཉིད་ཀྱི་མཐོང་ཆོས་ལ་བདེ་བར་གནས་པ་
ཤེས་པ་སོགས་ཡུམ་གྱི་སྒོ་ནས་བཅུ་དྲུག་ཏུ་ཡོད་པའི་ཕྱིར། གསུམ་པ་ནི། ཤེས་པའི་
མཚན་ཉིད་རྣམ་པ་ཐམས་ཅད་མཁྱེན་པ་ཉིད་ཀྱི་སྦྱོར་བས་བསྡུས་པ་ཡིན་ནོ། །དེ་ཡང་



219
སྐབས་བཞི་པ།
སེམས་དཔའི་རྣལ་འབྱོར་ངོ་བོ་ཉིད་ཐ་མ་བདུན་མཚན་གཞི། རྣམ་པ་ཐམས་ཅད་མཁྱེན་
པ་ཉིད་ཀྱི་སྦྱོར་བ་དག་ཡིན་པར་མཚོན། གང་གིས་ན་སྔར་བཤད་པ་འདི་རྣམས་ཀྱི་
ཤེས་པའི་རྣམ་པའི་བྱེ་བྲག་བཅུ་དྲུག་གིས་བསྡུས་པའི་སེམས་དཔའི་ཡེ་ཤེས་ཀྱིས་སོ།།
མཚོན་ཚུལ་ཇི་ལྟར་ན་ཚ་རེག་གིས་མེ་མཚོན་པ་ཇི་ལྟ་བ་བཞིན་དུ་མཚོན་ནོ། །དེ་ལ་
ཡང་བཅུ་དྲུག་ཏུ་ཡོད་དེ། དེ་བཞིན་གཤེགས་པ་དེ་ཉིད་ཀྱི་ཆོས་ལ་མངོན་པར་བརྟེན་
ནས་མཐོང་ཆོས་ལ་བདེ་བར་གནས་པ་དང་། དགེ་བའི་བཤེས་གཉེན་ལ་གུས་པར་བྱ་
བ་དང་། བཀའ་ལས་མི་འདའ་བ་བླ་མར་བྱ་བ་དང་། རྙེད་བཀུར་གྱིས་མཉེས་པར་
བྱ་བ་དང་། མེ་ཏོག་སོགས་ཀྱིས་མཆོད་པ་དང་། དོན་དམ་པར་བྱེད་པ་མེད་པ་ཉིད་
དང་༑ ཡེ་ཤེས་ཀྱིས་ཤེས་བྱ་ཐམས་ཅད་དུ་འགྲོ་བ་དང་། དོན་དམ་པར་མ་མཐོང་
བའི་དོན་དེ་ཁོ་ན་ཉིད་དུ་སྟོན་པ་དང་། འཇིག་རྟེན་སྟོང་པ་ཉིད་ཀྱི་རྣམ་པར་ཤེས་པ་
དང་༑ འཇིག་རྟེན་སྟོང་པ་ཉིད་དུ་བརྗོད་པ་དང་། འཇིག་རྟེན་སྟོང་པ་ཉིད་དུ་བསྒོམ་
བྱུང་གི་ཤེས་པར་མཛད་པ་དང༌། གདུལ་བྱས་འཇིག་རྟེན་སྟོང་པ་ཉིད་དུ་མངོན་སུམ་
དུ་མཐོང་བར་མཛད་པ་དང་། ཆོས་ཉིད་རྟོག་གེ་བའི་བློས་བསམ་གྱི་མི་ཁྱབ་པ་ཉིད་
དུ་སྟོན་པ་དང་། དོན་དམ་པར་སྤྲོས་པ་ཞི་བ་ཉིད་དུ་སྟོན་པ་དང་། འཇིག་རྟེན་དོན་
དམ་པར་གྲུབ་པ་འགོག་པ་དང་། འཇིག་རྟེན་འདི་དང་ཕ་རོལ་ལ་དོན་དམ་པར་བླང་
དོར་གྱི་འདུ་ཤེས་འགོག་པ་ཤེས་པ་ཞེས་བྱ་བའི་སེམས་དཔའི་ཡེ་ཤེས་རྣམས་ཡོད་པའི་
ཕྱིར༑ དོན་དྲིལ་ན། མི་མཐུན་ཐོགས་པ་མེད་དང་དེ་ཞེས་སོགས་ཀྱི་སྐབས་ནས་དངོས་
སུ་བསྟན་པའི་གཞི་ལམ་གྱིས་བསྡུས་པའི་ཁྱད་པར་སོགས་སེམས་དཔའི་རྣལ་འབྱོར་བདུན་
མཚན་གཞི། རྣམ་མཁྱེན་སྦྱོར་བར་མཚོན། དེ་བཞིན་གཤེགས་པ་ཉིད་ཀྱི་མཐོང་ཆོས་



220.
ཕར་ཕྱིན་རྩ་ཊིཀ
ལ་བདེ་བར་གནས་པ་སོགས་རྣམ་མཁྱེན་གྱི་དམིགས་པ་གང་ཡང་རུང་བ་ལ་དམིགས་
པའི་སེམས་དཔའི་རྣལ་འབྱོར་ཡིན་པ་ཞེས་སོ། །
གཉིས་པ་ཁྱད་མཚན་ལ། མདོར་བསྟན། རྒྱས་པར་བཤད་པའོ། །དང་པོ་
ལ། མཚམས་སྦྱར། རྩ་བ། འགྲེལ་པའོ། །དང་པོ་ནི། དེ་ལྟར་བར་སྐབས་ཀྱི་ཚིགས་
སུ་བཅད་པ་དགུས་མཁྱེན་གསུམ་སྦྱོར་བ་མཚོན་པར་བྱེད་པའི་མཚན་ཉིད་ཉན་རང་གི་
སྦྱོར་བ་ལས་ཁྱད་ཞུགས་པའི་ཚུལ་དངོས་སུ་མ་བསྟན་པར། སྤྱིའི་ངོ་བོ་ཉིད་དུ་བརྗོད་
ནས་ཤེས་མཚན་བཅུ་དྲུག་པ་ཕྲག་གསུམ་གྱིས་བསྡུས་པའི་ཤེས་པའི་རྣམ་པས་མཁྱེན་
གསུམ་སྦྱོར་བ་སོ་སོར་ཚད་མས་ཡོངས་སུ་བཅད་པ་རྣམས་ཀྱི་གང་ལས་ཁྱད་ཞུགས་པའི་
ཁྱད་པར་ཤེས་པར་བྱ་བ་ཡིན་པས། ཤེས་པའི་མཚན་ཉིད་ཀྱི་འོག་ཏུ་བར་སྐབས་ཀྱི་
ཚིགས་སུ་བཅད་པས་ཁྱད་པར་གྱི་མཚན་ཉིད་དེ་འཆད། གཉིས་པ་ནི། །
བསམ་མི་ཁྱབ་སོགས་ཁྱད་པར་གྱིས། །ཁྱད་ཞུགས་བདེན་པའི་སྤྱོད་ཡུལ་ཅན།།
སྐད་ཅིག་མ་ནི་བཅུ་དྲུག་གིས། །ཁྱད་པར་མཚན་ཉིད་བཤད་པ་ཡིན།།
སྡུག་བསྔལ་ལ་སོགས་པའི་བདེན་པའི་ཆོས་ཉིད་བསམ་གྱི་མི་ཁྱབ་པ་སོགས་ཀྱི་ཁྱད་པར་
གྱིས་ཁྱད་པར་གྱི་མཚན་ཉིད་བཤད་པ་ཡིན་ཏེ། ཉན་རང་གི་སྦྱོར་བ་ལས་ཁྱད་ཞུགས་
པར་མཚོན་པའི་བདེན་པའི་སྤྱོད་ཡུལ་ཅན་སྐད་ཅིག་མ་ནི་བཅུ་དྲུག་གིས་ཁྱད་པར་དུ་
འཕགས་པའི་ཕྱིར། གསུམ་པ་ནི། ཆོས་ཉིད་བསམ་གྱིས་མི་ཁྱབ་པ་ཐུགས་སུ་ཆུད་པ་
དང་༑ མི་མཉམ་པ་ལ་སོགས་པའི་ཁྱད་པར་གྱིས་ཁྱད་པར་དུ་བྱས་པའི་སྡུག་བསྔལ་
ལ་སོགས་པའི་བདེན་པའི་ཡུལ་ཅན་ཆོས་ཤེས་པའི་བཟོད་པ་དང་། རྗེས་སུ་ཤེས་པའི་
བཟོད་པ་དང་། ཤེས་པའི་མཚན་ཉིད་བཅུ་དྲུག་གིས་ལམ་ཤེས་པ་ཉིད་དང་ལ་སོགས་



221
སྐབས་བཞི་པ།
པའི་རྣམ་མཁྱེན་གྱི་སྦྱོར་བ་དག་རང་གི་སྦྱོར་བ་ལས་ཁྱད་ཞུགས་པའི་སྦྱོར་བར་མཚོན་
པས་ན་ཁྱད་པར་གྱི་མཚན་ཉིད་ཡིན་ཏེ། བསྒྲུབས་ཟིན་དེའི་ཕྱིར། འདིར་ཁྱད་གཞི་
མཐོང་ལམ་དང་སྦྱར་ནས་བསྟན་པར་ཟད་ཀྱི་ཁྱད་ཆོས་ཀྱི་ལྡོག་པའི་ཆོས་ཉིད་བསམ་
གྱིས་མི་ཁྱབ་པ་ཐུགས་སུ་ཆུད་པ་སོགས་བཅུ་དྲུག་ནི་བྱང་སེམས་ཀྱི་ཚོགས་ལམ་ནས་
རྒྱུན་མཐའི་བར་ལ་ཡོད་པར་ཤེས་པར་བྱའོ། །སེམས་དཔའི་གཞི་ཤེས་སྦྱོར་བ་ཉན་
རང་གི་སྦྱོར་བ་ལས་ཁྱད་ཞུགས་མོད་ཀྱང་། འདིར་དངོས་སུ་མ་བསྟན་པ་ནི། སྤྱིར་
གཞི་ཤེས་ཀྱི་སྦྱོར་བ་ཉན་རང་ལ་ཡང་ཡོད་པའི་ཆ་ནས་ཡིན་ནོ། །
གཉིས་པ་རྒྱས་བཤད་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི།
ཡང་བསམ་གྱིས་མི་ཁྱབ་པ་ལ་སོགས་པའི་ཁྱད་པར་གང་གི་ཡིན་ཞེ་ན་དེ་འཆད་པའི་ཕྱིར།
བར་སྐབས་ཀྱི་ཚིགས་སུ་བཅད་པ་གསུམ་གསུངས་། གཉིས་པ་ནི།
བསམ་མི་ཁྱབ་དང་མི་མཉམ་དང༌། །གཞལ་དང་བགྲང་ལས་ཡང་དག་འདས།།
འཕགས་པ་ཀུན་སྡུད་མཁས་པ་ཡིས། །རིག་བྱ་ཐུན་མོང་མིན་ཤེས་ཉིད། །
ཤེས་མྱུར་བྲི་དང་གང་མེད་དང་། །སྒྲུབ་དང་ཡང་དག་འགྲུབ་པ་དང་། །
དམིགས་པ་རྟེན་དང་བཅས་པ་དང་། །མཐའ་དག་པ་དང་ཡོངས་འཛིན་དང་།།
རོ་མྱང་མེད་དང་ཁྱད་པར་ནི། །བཅུ་དྲུག་བདག་ཉིད་ཤེས་བྱ་སྟེ། །
གང་གི་ལམ་ནི་གཞན་དག་ལས། །ཁྱད་དུའཕགས་པས་ཁྱད་པར་ལམ། །
ལམ་ཤེས་སྦྱོར་བ་དང་། རྣམ་མཁྱེན་སྦྱོར་བས་བསྡུས་པའི་ལམ་ནི་ཉན་རང་གི་ལམ་
གཞན་དག་ལས་ཁྱད་པར་དུ་འཕགས་པས་ཁྱད་པར་གྱི་ལམ་ཡིན་ནོ། །གང་གིས་འཕགས་
ན་བསམ་གྱིས་མི་ཁྱབ་པ་ལ་སོགས་པའི་ཁྱད་པར་ནི་བཅུ་དྲུག་བདག་ཉིད་ཀྱི་སྒོ་ནས་ཁྱད་



༡22
ཕར་ཕྱིན་རྩ་ཊིཀ
པར་འཕགས་པར་ཤེས་པར་བྱ་བའོ། །དེ་ཡང་ཡོད་དེ། བསམ་མི་ཁྱབ་དང་ཞེས་སོགས་
བཅུ་དྲུག་ཡོད་པའི་ཕྱིར། གསུམ་པ་འགྲེལ་པ་ལ། རྒྱས་པར་བཤད་པ། གང་ལས་
ཁྱད་ཞུགས་པའི་ཡུལ་དངོས་སུ་མ་བསྟན་པའི་རྒྱུ་མཚན་ནོ། །
དང་པོ་ནི། བྱང་ཆུབ་སེམས་དཔའ་དང་སངས་རྒྱས་ལ་སོགས་པའི་ལམ་ཤེས་པ་
ཉིད་ལ་སོགས་པ་རྣམ་མཁྱེན་གྱི་རྣམ་པ་ཉམས་སུ་ལེན་པའི་སྦྱོར་བ་གཉིས་ནི་ཉན་ཐོས་
ལ་སོགས་པའི་ལམ་རྣམས་ལས་ཁྱད་པར་གྱི་ལམ་ཡིན་པར་ཁྱད་ཞུགས་སོ། གང་གི་
ཁྱད་པར་དུ་འཕགས་ཤིང་མཚོན་ན་གོ་རིམས་བཞིན་དུ་སྡུག་བསྔལ་ལ་སོགས་པའི་བདེན་
པའི་ཡུལ་ཅན་ཤེས་བཟོད་སྐད་ཅིག་མ་རྣམས་ཀྱིས་ཁྱད་པར་བཅུ་དྲུག་གིས་ཁྱད་པར་
དུ་འཕགས་ཤིང་མཚོན་ནོ། །དེ་ལ་ཡང་བཅུ་དྲུག་ཏུ་ཡོད་དེ། བདག་རྐྱེན་ཡང་དག་
པར་རྫོགས་པའི་སངས་རྒྱས་ལ་སོགས་པས་ལེགས་པར་ཡོངས་སུ་བཟུང་བའི་ཤེས་རབ་
ཀྱི་སྟོབས་ཀྱིས་སྡུག་བསྔལ་གྱི་ཆོས་ཉིད་བསམ་གྱིས་མི་ཁྱབ་པ་ཉིད་ཐུགས་སུ་ཆུད་པ་
དང་༑ དཔེ་མེད་པས་མི་མཉམ་པ་ཉིད་དང་། ཐ་སྙད་པའི་ཚད་མས་གཞལ་བ་ལས་
ཡང་དག་པར་འདས་པ་དང། གྲངས་ཀྱིས་བགྲང་བ་ལས་ཡང་དག་པར་འདས་པ་དང་།
འཕགས་པའི་གང་ཟག་ཐམས་ཅད་ཀྱི་ཡོན་ཏན་ཐམས་ཅད་སྡུད་པ་དང་། ཇི་ལྟ་བ་དང་
ཇི་སྙེད་པ་ཤེས་པའི་སྐྱེས་བུ་མཁས་པས་རིག་པར་བྱ་བ་ཉིད་དང་། ཉན་ཐོས་ལ་སོགས་
པའི་སྤྱོད་ཡུལ་མ་ཡིན་པའི་དངོས་པོ་ཟབ་པ་དང་རྒྱ་ཆེ་བ་ཡོངས་སུ་ཤེས་པ་དང་། ཐེག་
ཆེན་རང་གི་ལུགས་ལ་ལྟོས་པའི་མངོན་པར་ཤེས་པ་ཤིན་ཏུ་མྱུར་བར་ཤེས་པ་དང་། ཀུན་
རྫོབ་དང་དོན་དམ་པར་བདེན་པ་ལ་བརྟེན་པའི་ཆོས་ཐམས་ཅད་དོན་དམ་པར་བྲི་བ་མེད་
པ་དང་གང་བ་མེད་པའི་ངོ་བོ་ཤེས་པ་དང་། ལས་བྱ་བྱེད་ཀྱི་འཁོར་གསུམ་རྣམ་པར་



223
སྐབས་བཞི་པ།
དག་པས་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་ཏུ་རབ་ཏུ་སྒྲུབ་པ་དང་། གུས་
པ་དང་རྒྱུན་མི་འཆད་པའི་ཡང་དག་པའི་སྦྱོར་བས་བསྐལ་པ་དུ་མར་བསྒྲུབ་པའི་བསོད་
ནམས་དང་ཡེ་ཤེས་ཡང་དག་པར་འགྲུབ་བ་དང་། ཐབས་ཁྱད་པར་ཅན་གྱིས་ཟིན་པའི་
རྣམ་པར་མི་རྟོག་པར་ཆོས་ཐམས་ཅད་ལ་དམིགས་པ་དང་། ཆོས་ཀྱི་དབྱིངས་ཀྱི་ངོ་
བོ་ཉིད་ཀྱི་བྱང་ཆུབ་སེམས་དཔའི་ལམ་གྱི་རྟེན་རིགས་ལ་དམིགས་པ་དང་། སྨོན་ལམ་
ལསོགས་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པའི་རྒྱུའི་ཚོགས་པ་དང་། དགེ་བའི་
བཤེས་གཉེན་གྱི་ཐབས་ཀྱིས་ཡོངས་སུ་བཟུང་བ་དང་། ཆོས་གང་ལ་ཡང་བདེན་པར་
མངོན་པར་ཞེན་པའི་རོ་མྱང་བ་མེད་པ་དང་བཅུ་དྲུག་གི་བདག་ཉིད་ཅེས་བྱ་བ་རྣམས་
ཡོད་པའི་ཕྱིར། །
གཉིས་པ་ནི། སྐབས་འདིར་ཁྱད་པར་ཞུགས་པའི་ཉན་རང་དེ་དག་གི་ལམ་དངོས་
སུ་མ་བཤད་པའི་རྒྱུ་མཚན་ཡོད་དེ། ཉན་རང་གི་ལམ་ནི་ཇི་སྐད་བཤད་པའི་ཁྱད་པར་
དང་བྲལ་བའི་སྒོ་ནས་བདེན་པར་མངོན་པར་ཞེན་པ་ལ་སོགས་པ་དང་བཅས་བཞིན་དུ་
སྐྱེ་བའི་མཚན་ཉིད་ཀྱིས་གོ་སླ་བའི་ཕྱིར་ཏེ། ཐེག་ཆེན་མཐོང་ལམ་ཉན་རང་གི་ལམ་
ལས་ཁྱད་ཞུགས་པར་དངོས་སུ་བསྟན་པའི་ཤུགས་ཀྱིས་གྲུབ་པ་དེའི་ཕྱིར། དོན་དྲིལ་
ན་སེམས་དཔའི་ལམ་ཤེས་སྦྱོར་བའི་ངོ་བོ་ཉིད་ལྔ་དང་། རྣམ་མཁྱེན་སྦྱོར་བའི་ངོ་བོ་
ཉིད་བདུན་མཚན་གཞི། ཉན་རང་གི་སྦྱོར་བ་ལས་ཁྱད་པར་དུ་འཕགས་པའི་སྦྱོར་བར་
མཚོན༑ བསམ་མི་ཁྱབ་སོགས་ཀྱིས་ཁྱད་པར་དུ་བྱས་པའི་སེམས་དཔའི་རྣལ་འབྱོར་
ཡིན་པ་ཞེས་སོ།
གསུམ་པ་བྱེད་མཚན་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི།



224
ཕར་ཕྱིན་རྩ་ཊིཀ
ཁྱད་པར་གྱི་མཚན་ཉིད་ཀྱིས་བྱང་སེམས་ཀྱི་སྦྱོར་བ་ཉན་རང་གི་སྦྱོར་བ་ལས་ཁྱད་པར་
དུ་འཕགས་པར་རྣམ་པར་བཅད་པ་རྣམས་ཀྱི་བྱེད་པ་གང་ཡིན་ཞེ་ན། བར་སྐབས་ཀྱི་
ཚིགས་སུ་བཅད་པ་གཉིས་ཀྱིས་བྱེད་པའི་མཚན་ཉིད་དེ་འཆད། གཉིས་པ་ནི།
ཕན་དང་བདེ་དང་སྐྱོབ་པ་དང་། །མི་རྣམས་ཀྱི་ནི་སྐྱབས་དག་དང་། །
གནས་དང་དཔུང་གཉེན་གླིང་དང་ནི། །ཡོངས་འདྲེན་པ་ཞེས་བྱ་བ་དང་། །
ལྷུན་གྱིས་གྲུབ་དང་ཐེག་གསུམ་གྱི། །འབྲས་བུ་མངོན་སུམ་མི་བྱེད་དག །
ཐ་མ་རྟེན་གྱི་མཛད་པ་སྟེ། །འདི་ནི་བྱེད་པའི་མཚན་ཉིད་ཡིན། །
སྦྱོར་བའི་ངོ་བོ་བཅུ་གཅིག་པོ་འདི་ནི་བྱེད་པའི་མཚན་ཉིད་ཡིན་ནོ། །གང་ན་བཤད་
དུ་ཡོད་དེ། ཕན་དང་བདེ་དང་སྐྱོབ་པ་སོགས་ཡོད་པའི་ཕྱིར། གསུམ་པ་ནི། སེམས་
དཔའི་རྒྱུད་ཀྱི་ཐམས་ཅད་ཤེས་པ་ཉིད་ཀྱི་སྦྱོར་བ་བྱེད་ལས་དང་ལྡན་པའི་སྦྱོར་བར་མཚོན་
བྱེད་ཕན་པ་ལ་སོགས་པའི་བྱེད་པ་གསུམ་ཡོད་དེ། སེམས་ཅན་ཐར་པའི་བདེ་བ་ལ་འགོད་
པ་མ་འོངས་པའི་ཕན་པ་དང་། སྡུག་བསྔལ་དང་ཡིད་མི་བདེ་ཞི་བ་སོགས་ཚེ་འདིའི་
བདེ་བ་དང་། འཁོར་བའི་སྡུག་བསྔལ་སྐྱོབ་ཅིང་སླར་ཡང་མི་སྨིན་པར་བྱེད་པས་སྡུག་
བསྔལ་མེད་པའི་རྣམ་པར་སྨིན་པ་མ་ཡིན་པའི་ཆོས་ཉིད་ཉེ་བར་སྒྲུབ་པའི་དོན་གྱིས་གཞན་
ལ་ཕན་པའི་བྱེད་པ་རྣམས་སུ་ཡོད་པའི་ཕྱིར། ལམ་ཤེས་པ་ཉིད་ཀྱི་སྦྱོར་བ་ལ་སྐྱབས་
ལ་སོགས་པའི་བྱེད་པ་བདུན་ཡོད་དེ། གཏན་དུ་ཕན་པ་མྱང་འདས་ལ་འགོད་པའི་སྐྱབས་
ཀྱི་བྱེད་པ་དང་། སྡུག་བསྔལ་གྱི་རྒྱུ་ཟློག་པ་གནས་ཀྱི་བྱེད་པ་དང་། འཁོར་བ་དང་
མྱ་ངན་ལས་འདས་པ་མཉམ་པ་ཉིད་དུ་རྟོགས་པ་ལ་འགོད་པ་དཔུང་གཉེན་གྱི་བྱེད་པ་
དང་༑ ཆུས་བསྐོར་བའི་སྐམ་དང་ཆོས་མཐུན་པར་སྲིད་པའི་རླན་དང་བྲལ་བའི་ཐར་



225
སྐབས་བཞི་པ།
པ་ལ་འགོད་པར་རང་དང་གཞན་གྱི་དོན་རྟོགས་པའི་རྟེན་གྱི་ངོ་བོ་གླིང་གི་བྱེད་པ་དང་།
གནས་སྐབས་དང་མཐའི་གཞན་གྱི་དོན་སྒྲུབ་པ་ཡོངས་འདྲེན་ཀྱི་བྱེད་པ་དང་། སེམས་
ཅན་གྱི་དོན་ལྷུན་གྱིས་གྲུབ་པར་འཇུག་པའི་བྱེད་པ་དང་། ཐེག་པ་གསུམ་གྱི་ངེས་པར་
འབྱུང་བའི་འབྲས་བུ་དུས་མ་ཡིན་པར་ཡང་དག་པའི་མཐའ་མངོན་སུམ་དུ་མི་བྱེད་ཅེས་
བྱ་བ་འདི་རྣམས་དུས་ཇི་ལྟ་བ་བཞིན་དུ་ཡང་དག་པར་ཉེ་བར་སྒྲུབ་པའི་དོན་གྱིས་ཡོད་
པའི་ཕྱིར། རྣམ་པ་ཐམས་ཅད་མཁྱེན་པ་ཉིད་ཀྱི་སྦྱོར་བ་ལ་ནི་འཇིག་རྟེན་གྱི་རྟེན་གྱི་
མཛད་པ་གཅིག་ཡོད་དེ། རྣམ་པ་ཐམས་ཅད་མཁྱེན་པ་ཉིད་ཀྱི་ཆོས་ཐམས་ཅད་གདུལ་
བྱ་ལ་སྟོན་པ་ཉེ་བར་སྒྲུབ་པའི་དོན་གྱིས་ཡོད་པའི་ཕྱིར། དེ་ལྟར་ན་བྱེད་པའི་རྣམ་པ་
བཅུ་གཅིག་གིས་བསྡུས་པའི་སེམས་དཔའི་ཡེ་ཤེས་དག་གིས་ཚ་རེག་གིས་མེ་མཚོན་པ་
ཇི་ལྟ་བ་བཞིན་དུ་ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་དག་གཞན་དོན་བསྒྲུབ་
པའི་བྱེད་ལས་དང་ལྡན་པར་མཚོན་པས་ན་བྱེད་པའི་མཚན་ཉིད་ཡིན་ཏེ། བསྒྲུབ་ཟིན་
པའི་ཕྱིར། དོན་དྲིལ་ན་ཉོན་མོངས་རྟགས་སོགས་ཀྱིས་དབེན་པའི་སེམས་དཔའི་རྣལ་
འབྱོར་བཅུ་དྲུག་མཚན་གཞི། གཞན་དོན་སྒྲུབ་པའི་བྱེད་ལས་ཁྱད་པར་ཅན་དང་ལྡན་
པའི་སྦྱོར་བར་མཚོན། ཕན་བདེ་སྐྱོབ་སོགས་ཀྱི་བྱེད་ལས་ཁྱད་པར་ཅན་དང་ལྡན་པའི་
སེམས་དཔའི་རྣལ་འབྱོར་ཡིན་པ་ཞེས་སོ། །
བཞི་པ་ངོ་བོ་ཉིད་ཀྱི་མཚན་ཉིད་ལ། མཚམས་སྦྱར། རྩ་བ། འགྲེལ་པའོ།།
དང་པོ་ནི། བྱེད་པའི་མཚན་ཉིད་ཀྱིས་མཁྱེན་གསུམ་སྦྱོར་བ་གཞན་དོན་སྒྲུབ་པའི་བྱེད་
ལས་དང་ལྡན་པར་ཤེས་པར་བྱས་པ་རྣམས་ཀྱི་སྦྱོར་བའི་མཚན་གཞི་དང་། མཚོན་
བྱའི་ངོ་བོ་ཉིད་གང་ཞེ་ན་བར་སྐབས་ཀྱི་ཚིགས་སུ་བཅད་པ་གསུམ་གྱིས་ངོ་བོ་ཉིད་ཀྱི་



226
ཕར་ཕྱིན་རྩ་ཊིཀ །
མཚན་ཉིད་དེ་འཆད། གཉིས་པ་ནི། །
ཉོན་མོངས་རྟགས་དང་མཚན་མ་དང་། །མི་མཐུན་ཕྱོགས་དང་གཉེན་པོ་དག།
དབེན་དང་དཀའ་དང་ངེས་པ་དང་། །ཆེན་དུ་བྱ་དང་མི་དམིགས་དང་། །
མངོན་པར་ཞེན་པ་བཀག་པ་དང་། །དམིགས་པ་ཞེས་བྱ་གང་ཡིན་དང༌། །
མི་མཐུན་ཐོགས་པ་མེད་དང་དེ། །གཞི་མེད་འགྲོ་མེད་སྐྱེ་མེད་དང་། །
དེ་བཞིན་ཉིད་ནི་མི་དམིགས་དང་། །ངོ་བོ་ཉིད་བཅུ་དྲུག་བདག་ཉིད། །
མཚོན་བྱ་ལྟ་བུ་མཚོན་པས་ན། །མཚན་ཉིད་བཞི་པར་བཞེད་པ་ཡིན། །
མཁྱེན་གསུམ་སྦྱོར་བའི་ངོ་བོ་ཉིད་བཅུ་དྲུག་གི་བདག་ཉིད་ནི་ཆོས་ཅན། མཚན་ཉིད་
བཞི་པར་བཞེད་པ་ཡིན་ཏེ། མཚན་གཞི་དང་མཚོན་བྱ་ལྟ་བུར་མཚོན་པར་བྱེད་པའི་
ཕྱིར༑ དེ་དག་གང་ཞེ་ན་བཅུ་དྲུག་ཡོད་དེ། ཉོན་མོངས་རྟགས་དང་ཞེས་སོགས་ཡོད་
པའི་ཕྱིར།
གསུམ་པ་ལ། སོ་སོར་བཤད་པ་དང་། དོན་བསྡུ་བའོ། དང་པོ་ནི། སེམས་
དཔའི་ཐམས་ཅད་ཤེས་པ་ཉིད་ཀྱི་སྦྱོར་བ་དེ་ལ་ཉོན་སྒྲིབ་ཅི་རིགས་པས་དབེན་པའི་ངོ་
བོ་ཉིད་བཞི་ཡོད་དེ། འདོད་ཆགས་ལ་སོགས་པའི་ཉོན་མོངས་སྤོང་བ་དང་། དེའི་རྟགས་
ལུས་ཀྱི་གནས་ངན་ལེན་སྤོང་བ་དང་། དེའི་མཚན་མ་ཚུལ་བཞིན་མ་ཡིན་པ་ཡིད་ལ་
བྱེད་པ་ལ་སོགས་པ་སྤོང་བ་དང་། འདོད་ཆགས་སོགས་མི་མཐུན་པའི་ཕྱོགས་དང་།
འདོད་ཆགས་མེད་པ་ལ་སོགས་པ་གཉེན་པོ་དག་དོན་དམ་པར་བླང་དོར་དུ་གྲུབ་པས་སྟོང་
བ་ཉིད་རྟོགས་པའི་ཤེས་རབ་ཀྱིས་ཟིན་པའི་སེམས་དཔའི་སྦྱོར་བ་རྣམས་སུ་ཡོད་པའི་ཕྱིར།
ལམ་ཤེས་པ་ཉིད་ཀྱི་སྦྱོར་བའི་ངོ་བོ་ཉིད་དེ་ལ་ལྔ་ཡོད་དེ། དོན་དམ་པར་མེད་པའི་སེམས་



227
སྐབས་བཞི་པ།
ཅན་ཐ་སྙད་དུ་མྱ་ངན་ལས་འདའ་བར་དཀའ་བ་སྒྲུབ་པའི་སྦྱོར་བ་དང་། ཐེག་པ་གཞན་
དུ་མི་ལྟུང་བའི་མཚན་ཉིད་ཀྱི་མཐའ་གཅིག་ཏུ་སངས་རྒྱ་བར་ངེས་པའི་སྦྱོར་བ་དང་།
ཡུན་རིང་པོ་ནས་བསྒྲུབ་པར་བྱ་བ་མཆོག་ཉིད་ཀྱི་ཆེད་དུ་བྱ་བ་ཆེན་པོ་གསུམ་སྒྲུབ་པའི་
སྦྱོར་བ་དང་། བསྒོམ་པར་བྱ་བ་དང་སྒོམ་པ་པོའི་ཆོས་དོན་དམ་པར་མི་དམིགས་པར་
རྟོགས་པའི་སྦྱོར་བ་དང་། བདེན་པའི་དངོས་པོར་མངོན་པར་ཞེན་པ་མཐའ་དག་བཀག་
པ་ཞེས་བྱ་བ་དེ་ལྟ་བུ་དག་གི་ནི་སྦྱོར་བ་རྣམས་སུ་ཡོད་པའི་ཕྱིར། རྣམ་པ་ཐམས་ཅད་
མཁྱེན་པ་ཉིད་ཀྱི་སྦྱོར་བའི་ངོ་བོ་ཉིད་དེ་ལ་བདུན་ཡོད་དེ། ཐམས་ཅད་ཤེས་པ་ཉིད་
དང་ལམ་ཤེས་པ་ཉིད་ཀྱིས་ཡུལ་དུ་བསྡུས་པའི་དངོས་པོའི་ཁྱད་པར་གཞི་ལམ་ལ་དམིགས་
པ་དང་། འཇིག་རྟེན་མངོན་ཞེན་ཅན་གྱི་སྒྲུབ་པའི་འཛིན་པ་དངོས་པོ་དང་དངོས་མེད་
བདེན་པར་ཞེན་པ་ལ་སོགས་པ་ལས་ཟློག་སྟེ་བསྟན་པས་བྱིས་པ་འདི་ནས་དོན་དང་མི་
མཐུན་པ་དང་། གཟུགས་ལ་སོགས་པ་ཡེ་ཤེས་ཀྱི་ཆོས་ཀྱིས་ཐོགས་པ་མེད་པ་ཤེས་པ་
དང་༑ ཤེས་བྱ་དང་ཤེས་པ་དོན་དམ་པར་མི་དམིགས་པས་འཁྲུལ་གཞི་བདེན་པ་མེད་
པ་དང་། བདེན་པས་སྟོང་བ་དེ་བཞིན་ཉིད་ཀྱི་དོན་དམ་པར་འགྲོ་བ་མེད་པ་དང་། གཟུགས་
ལ་སོགས་པ་དོན་དམ་པར་ངོ་བོ་ཉིད་མེད་པས་སྐྱེ་བ་མེད་པ་དང་། དངོས་པོ་དང་དངོས་
པོ་མེད་པ་དང་གཉིས་ཀ་ལ་སོགས་པ་གསུམ་གྱིས་ངོ་བོ་དེ་བཞིན་ཉིད་དོན་དམ་པར་མི་
དམིགས་པར་རྟོགས་པ་ཞེས་བྱ་བའི་སྦྱོར་བ་དེ་ལྟ་བུ་དག་ནི་ཡོད་པའི་ཕྱིར། །
གཉིས་པ་དོན་བསྡུ་བ་ནི། དེ་ལྟར་ན་མཚན་ཉིད་བཞི་པ་ངོ་བོ་ཉིད་ཀྱི་མཚན་
ཉིད་དུ་བཞེད་དེ། སྔར་བཤད་པ་དེ་ལྟར་ན་སྦྱོར་བའི་ངོ་བོ་ཉིད་བཅུ་དྲུག་གིས་ཚ་རེག་
གིས་མེ་མཚོན་པ་ཇི་ལྟ་བ་བཞིན་དུ་ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་དག་



228
ཕར་ཕྱིན་རྩ་ཊིཀ
ཤེས་ཁྱད་བྱེད་པ་གསུམ་གྱི་མཚན་ཉིད་དང་ལྡན་པ་བཞིན་དུ་མཚོན་པས་ནའོ། །གསུམ་
པ་གྲངས་བསྡུས་བ་ནི། དེ་ལྟར་ན་ཤེས་མཚན་ཞེ་བརྒྱད། ཁྱད་མཚན་བཅུ་དྲུག །བྱེད་
མཚན་བཅུ་གཅིག །ངོ་བོ་ཉིད་མཚན་བཅུ་དྲུག་ཡོད་པས་སྤྱིར་གཅིག་ཏུ་བསྡོམས་ན་
ནི་མཚན་ཉིད་དགུ་བཅུ་རྩ་གཅིག་ཏུ་འགྱུར་རོ། །གཉིས་པ་ཐར་པ་ཆ་མཐུན་ནས་བཟུང་
སྟེ་རྒྱུད་ལ་སྐྱེ་བའི་རིམ་པ་བཤད་པ་ལ། བསྐལ་པ་གྲངས་མེད་གསུམ་ནས་འཚང་རྒྱ་
བའི་ལམ་གྱི་ཐོག་མ་བཤད་པའི་སྒོ་ནས་རྒྱན་གྱི་ཆེད་དུ་བྱ་བའི་གདུལ་བྱ་ངོས་བཟུང་།
རྒྱུད་སྨིན་བྱེད་ལམ་སྐྱེ་བའི་རིམ་པ། དེ་ལ་བརྟེན་ནས་མངོན་རྟོགས་ཁྱད་པར་ཅན་རྒྱུད་
ལ་སྐྱེ་བའི་རིམ་པ་བཤད་པའོ། །དང་པོ་ལ། ལམ་སྤྱིའི་མཚན་ཉིད། ལམ་གྱི་ཆིངས་
ལྔར་བསྡུས་ནས་དེ་ལ་མཁས་པའི་གདུལ་བྱ་ངོས་བཟུང་བའོ། །
དང་པོ་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི། འཆད་པར་
འགྱུར་བའི་ཐར་པའི་ཆ་དང་མཐུན་པའི་དགེ་བའི་རྩ་བ་དང་ལྡན་པ་ཁོ་ན་ལ་ཇི་སྐད་བཤད་
པའི་སྦྱར་བ་མཚན་ཉིད་ཀྱི་སྒོ་ནས་ཡོངས་སུ་ཤེས་པ་འབྱུང་བས་ཐར་པའི་ཆ་དང་མཐུན་
པ་དེ་འཆད། གཉིས་པ་ནི། །
མཚན་མེད་རབ་ཏུ་སྦྱིན་ལ་སོགས། །ཡང་དག་སྒྲུབ་ལ་མཁས་པ་ནི། །
རྣམ་པ་ཐམས་ཅད་རྟོགས་འདི་ལ། །ཐར་པའི་ཆ་དང་མཐུན་པར་འདོད། །
སྟོང་ཉིད་རྟོགས་པའི་བྱང་སེམས་ཀྱི་ཚོགས་ལམ་ཆོས་ཅན། རྣམ་པ་ཐམས་ཅད་མངོན་
པར་རྫོགས་པར་རྟོགས་པའི་སྦྱོར་བ་སྟོན་པའི་སྐབས་འདི་ལ་ཐར་པའི་ཆ་དང་མཐུན་པ་
ཡིན་པར་འདོད་དེ། དོན་དམ་པར་མཚན་མ་མེད་པར་རྟོགས་པའི་ཤེས་རབ་ཀྱིས་ཟིན་
པའི་རབ་ཏུ་སྦྱིན་པ་ལ་སོགས་པ་ནས་རྣམ་མཁྱེན་གྱི་བར་རང་རྒྱུད་ལ་ཡང་དག་པར་སྒྲུབ་



229
སྐབས་བཞི་པ།
པ་ལ་མཁས་པའི་གང་ཟག་གི་རྒྱུད་ཀྱི་ཆོས་མངོན་རྟོགས་ཡིན་པའི་ཕྱིར། གསུམ་པ་
ནི༑ སྟོང་ཉིད་རྟོགས་པའི་བྱང་སེམས་ཀྱི་ཚོགས་ལམ་ཆོས་ཅན། རྣམ་པ་ཐམས་ཅད་
མངོན་པར་རྫོགས་པར་རྟོགས་པའི་སྦྱོར་བ་སྟོན་པའི་སྐབས་འདི་ལ་ཐར་པའི་ཆ་དང་
མཐུན་པ་ཡིན་པ་འདོད་དེ། དོན་དམ་པར་མཚན་མ་མེད་པར་དམིགས་པའི་ཤེས་པའི་
རྣམ་པས་ཟིན་པའི་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་ནས་རྣམ་པ་ཐམས་ཅད་མཁྱེན་
པ་ཉིད་ལ་ཐུག་པའི་བར་རྣམས་རང་གི་རྒྱུད་ལ་སྐྱེད་པར་མཁས་པའི་བྱང་སེམས་ཀྱི་ཆོས་
མངོན་རྟོགས་ཡིན་པའི་ཕྱིར། །
གཉིས་པ་ལམ་གྱི་ཆིངས་ལྔར་བསྡུས་ནས་དེ་ལ་མཁས་པའི་གདུལ་བྱ་ངོས་བཟུང་
བ་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི། སྦྱིན་སོགས་རང་རྒྱུད་ལ་
སྒྲུབ་པར་མཁས་པ་དེ་གང་ཡིན་ཞེ་ན་དེ་བསྟན་པའི་ཕྱིར་བར་སྐབས་ཀྱི་ཚིགས་སུ་བཅད་
པ༑ གཉིས་པ་ལ། ལམ་སྤྱིའི་ཆིངས་ལ་མཁས་པའི་ཚད། དེ་ལ་མཁས་པའི་རྒྱན་གྱི་
གདུལ་བྱ་ངོས་བཟུང་བའོ། །དང་པོ་ལ། ཐེག་ཆེན་གྱི་འཇུག་སྒོ་སེམས་བསྐྱེད་དུ་བསྟན་
པ་དང༌། སྤྱོད་པ་ལ་སློབ་པའི་ཚུལ་ལོ། དང་པོ་ཡོད་དེ།
སངས་རྒྱས་སོགས་དམིགས་དད་པ་དང་།། བསམ་པ་ཕུན་ཚོགས་དྲན་པ་དང་།།
སངས་རྒྱས་སོགས་ལམ་འབྲས་བུ་དང་བཅས་པ་ལ་དམིགས་པའི་དད་པ་དང་། བསམ་
པ་ཕུན་ཚོགས་ཐེག་ཆེན་སེམས་བསྐྱེད་ཀྱིས་བསྡུས་པའི་དྲན་པ་སྟེ་བྱང་སེམས་ཚོགས་
ལམ་པའི་ཡོན་ཏན་གཉིས་བསྟན་པའི་ཕྱིར། གཉིས་པ་ཡོད་དེ།
སྦྱིན་སོགས་སྤྱོད་ཡུལ་བརྩོན་འགྲུས་དང་།།རྣམ་པར་མི་རྟོག་ཏིང་འཛིན་དང་།།
ཆོས་རྣམས་རྣམ་པ་ཐམས་ཅད་དུ། །ཤེས་པའི་ཤེས་རབ་དང་རྣམ་ལྔ། །
* འདིར་རྩ་བ་གོ་རིམ་དཀྲུགས་པ་ནི་སྐབས་བབ་ཚིག་འགྲེ ་་དང་བསྟན་དེ་བསྒྲིགས་སོ།



230
ཕར་ཕྱིན་རྩ་ཊིཀ
སྦྱིན་སོགས་སྤྱོད་ཡུལ་དུ་སྤྲོ་བའི་བརྩོན་འགྲུས་དང་། རྣམ་པར་མི་རྟོག་པ་ནམ་མཁའ་
མཛོད་ལ་སོགས་པའི་ཏིང་ངེ་འཛིན་དང་། བདེན་པ་གཉིས་ཀྱིས་བསྡུས་པའི་ཆོས་རྣམས་
རྣམ་པ་ཐམས་ཅད་དུ་ཤེས་པའི་ཤེས་རབ་སྟེ་བྱང་སེམས་ཚོགས་ལམ་པའི་ཡོན་ཏན་གསུམ་
སྟེ་སྔ་མ་གཉིས་དང་རྣམ་པ་ལྔ་བསྟན་པའི་ཕྱིར། གཉིས་པ་དེ་ལ་མཁས་པའི་རྒྱན་གྱི་
གདུལ་བྱ་ངོས་བཟུང་བ་ནི།
རྫོགས་པའི་བྱང་ཆུབ་རྣོན་པོ་ཡིས། །རྟོགས་སླ་རྟུལ་པོས་རྟོགས་དཀར་བཞེད།།
རྒྱན་གྱི་གདུལ་བྱ་བྱང་སེམས་ཚོགས་ལམ་པ་ལ་དབང་པོའི་རིམ་པས་གཉིས་སུ་ཡོད་དེ།
དབང་པོ་རྣོན་པོ་ཡིས་རྫོགས་པའི་བྱང་ཆུབ་རྟོགས་པར་སླ་བ་དང་། བརྟུལ་པོས་རྟོགས་
དཀར་བཞེད་པའི་ཕྱིར། སྤྱིར་རྒྱན་གྱི་ཆེད་དུ་བྱ་བའི་གདུལ་བྱ་ཡིན་ན། གདུལ་བྱ་
དབང་རྣོན་ཡིན་པས་ཁྱབ་ཀྱང་། ནང་གསེས་ཀྱི་དབང་པོ་རྣོ་བརྟུལ་གཉིས་སུ་ཕྱེ་བའོ།།
གསུམ་པ་འགྲེལ་པ་ལ། ཡུལ་ལྔ་ལ་མཁས་པའི་ཁྱད་པར་དབང་པོ་རྣོ་བརྟུལ་གྱི་ལམ་
བགྲོད་པའི་ཁྱད་པར། ཤུགས་ལ་འཕངས་པའི་དོན་ནོ། །དང་པོ་ནི། རྒྱན་གྱི་ཆེད་དུ་
བྱ་བའི་གདུལ་བྱར་གྱུར་པའི་བྱང་སེམས་ཚོགས་ལམ་པ་ཆོས་ཅན། ཡུལ་རྣམ་པ་ལྔ་
ལ་མཁས་པ་ཡིན་ཏེ། གྲངས་བཞིན་དུ་སངས་རྒྱས་ལ་སོགས་ལ་དམིགས་པའི་དད་པ་
དང་༑ སྦྱིན་པ་ལ་སྤྲོ་བའི་བརྩོན་འགྲུས་དང་། བསམ་པ་ཕུན་སུམ་ཚོགས་པས་བསྡུས་
པའི་དྲན་པ་དང་། རྣམ་པར་མི་རྟོག་པའི་ཏིང་ངེ་འཛིན་དང་། ཆོས་ཐམས་ཅད་ཀྱི་
རྣམ་པ་ཐམས་ཅད་ཡོངས་སུ་ཤེས་པའི་ཤེས་རབ་ཁྱད་པར་ཅན་ལ་སོགས་པ་ལྔ་དང་ལྡན་
པའི་ཕྱིར། སྐབས་འདིའི་དད་སོགས་ལྔ་ཆོས་ཅན། རྣམ་བྱང་གི་དབང་པོའི་ངོ་བོ་ཉིད་
མ་ཡིན་ཏེ། རང་འབྲས་འཕགས་ལམ་བསྐྱེད་པ་ལ་བདག་པོར་མ་གྱུར་པའི་ཕྱིར། །



231
སྐབས་བཞི་པ།
གཉིས་པ་ནི། རྒྱན་གྱི་གདུལ་བྱ་གཉིས་ཀ་ཡང་ཡུམ་ལྔ་ལ་མཁས་པ་དེ་ལྟ་མོད་
ཀྱི་གདུལ་བྱ་ཐམས་ཅད་ཀྱིས་བླ་ན་མེད་པའི་བྱང་ཆུབ་ཐོབ་པ་སླ་བར་མཚུངས་པ་མ་
ཡིན་ཏེ། འདི་ལྟར་དད་པ་ལ་སོགས་པ་ཐེག་པ་ཆེན་པོ་ལ་གནས་པའི་གང་ཟག་དབང་
པོ་རྣོན་པོས་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་རྟོགས་པ་སྟེ་ཐོབ་པར་
སླ་ལ། ཐེག་ཆེན་ལ་གནས་པ་དེ་དག་ཉིད་དབང་པོ་བརྟུལ་པོས་ནི་རྟོགས་པ་སྟེ་ཐོབ་
པར་དཀའོ་ཞེས་བྱ་བ་འདི་ནི་ཆོས་ཉིད་ཡིན་པའི་ཕྱིར། གསུམ་པ་ཤུགས་ལ་འཕངས་
པའི་དོན་ནི། དད་སོགས་འབྲིང་པོ་རང་རྒྱལ་ཚོགས་ལམ་པ་རྣམས་ཀྱིས་ནི་རང་སངས་
རྒྱས་ཀྱི་བྱང་ཆུབ་རྟོགས་པ་སྟེ་ཐོབ་ལ་དད་སོགས་ཆུང་ངུ་ཉན་ཐོས་ཚོགས་ལམ་པ་རྣམས་
ཀྱིས་ནི་ཉན་ཐོས་ཀྱི་བྱང་ཆུབ་རྟོགས་པ་སྟེ་ཐོབ་བོ་ཞེས་བྱ་བ་འདི་འཕངས་པ་ཡིན་ཏེ།
བྱང་སེམས་ཚོགས་ལམ་པ་དབང་པོ་རྣོ་རྟུལ་གཉིས་ནས་ལམ་བགྲོད་པའི་རིམ་པ་དངོས་
སུ་བསྟན་པའི་ཤུགས་ཀྱིས་གྲུབ་པའི་ཕྱིར། གཉིས་པ་རྒྱུད་སྨིན་བྱེད་ཀྱི་ལམ་སྐྱེ་བའི་
རིམ་པ་བཤད་པ་ལ་། དངོས་ཀྱི་དོན། མངོན་པར་རྟོགས་པར་དྲུག་གི་གོ་རིམས་ལ་
ལོག་པར་རྟོགས་པ་དགག་པའོ། །དང་པོ་ལ། མཚམས་སྦྱར། རྩ་བ། འགྲེལ་པའོ།།
དང་པོ་ནི། ཐར་པའི་ཆ་དང་མཐུན་པ་སྐྱེས་པའི་སྤྲོ་བ་ཅན་གྱི་བྱང་སེམས་ལ་ངེས་
པར་འབྱེད་པའི་ཆ་དང་མཐུན་པ་འབྱུང་བས་དེ་འཆད། གཉིས་པ་ནི།
དྲོ་བ་རྣམས་ཀྱི་དམིགས་པ་འདིར། །སེམས་ཅན་ཐམས་ཅད་ཡིན་པར་བསྔགས།།
དེ་དག་ཉིད་ལ་སེམས་མཉམ་སོགས། །རྣམ་པ་དག་ནི་བཅུར་བཤད་དོ།།
ཐེག་ཆེན་གྱི་སྦྱོར་ལམ་དྲོ་བ་རྣམས་ཀྱི་དམིགས་པ་སྐབས་འདིར་སེམས་ཅན་ཐམས་ཅད་
ཡིན་པར་མདོ་ལས་བསྔགས་ཏི། སྦྱོར་ལམ་དེས་སེམས་ཅན་དེ་དག་ཉིད་ལ་དམིགས་



232
ཕར་ཕྱིན་རྩ་ཊིཀ
2 32
ནས་སེམས་མཉམ་པར་ལྟ་བ་སོགས་རྣམ་པ་དག་ནི་བཅུར་མདོ་ལས་བཤད་པའི་ཕྱིར།
བདག་ཉིད་སྡིག་པ་ལས་ལྡོག་ཅིང་། །སྦྱིན་ལ་སོགས་ལ་གནས་པས་གཞན།།
དེ་དག་ལ་ནི་འགོད་པ་དང་། །བསྔགས་པ་བརྗོདདང་མཐུན་པ་ཉིད།།
རྩེར་གྱུར་་་་།།
རྩེ་མོར་གྱུར་པ་ཡང་སེམས་ཅན་ཐམས་ཅད་ལ་དམིགས་པ་ཡིན་ཏེ། དེས་བདག་ཉིད་
སྡིག་པ་ལས་ལྡོག་ཅིང་སྦྱིན་པ་ལ་སོགས་ལ་གནས་པས་སེམས་ཅན་གཞན་དེ་དག་ལ་ནི་
འགོད་པ་དང་། ཞུགས་པ་ལ་བསྔགས་པ་བརྗོད་པ་དང་མཐུན་པས་དགའ་བར་བྱེད་
པ་ཉིད་ཀྱིས་དམིགས་པའི་ཕྱིར།
དེ་བཞིན་བཟོད་པ་ནི། །རང་གཞན་རྟེན་ཅན་བདེན་ཤེས་པ།།
དེ་བཞིན་བཟོད་པ་ནི་ཡང་སེམས་ཅན་ཐམས་ཅད་ལ་དམིགས་ཏེ། བདེན་བཞི་ཤེས་
པ་ལ་རང་གནས་ནས་སེམས་ཅན་གཞན་གྱི་རྟེན་ཅན་དེ་ལ་འགོད་པའི་ཕྱིར།
ཆོས་མཆོག་དེ་བཞིན་སེམས་ཅན་རྣམས། །སྨིན་བྱེད་སོགས་ཀྱིས་ཤེས་པར་བྱ།།
ཆོས་མཆོག་ཀྱང་དེ་བཞིན་དུ་སེམས་ཅན་ཐམས་ཅད་ལ་དམིགས་པ་ཡིན་ཏེ། སེམས་
ཅན་རྣམས་སྨིན་ཅིང་གྲོལ་བར་བྱེད་པ་སོགས་ཀྱིས་དམིགས་པར་ཤེས་པར་བྱ་བའི་ཕྱིར།
གསུམ་པ་ལ། སོ་སོར་བཤད་པ། དོན་བསྡུ་བའོ། དང་པོ་ནི། རྣམ་པ་ཐམས་ཅད་
མངོན་པར་རྫོགས་པར་རྟོགས་པའི་སྦྱོར་བ་སྟོན་པའི་སྐབས་འདི་ལ་སྦྱོར་ལམ་དྲོ་བར་
གྱུར་པ་ནི་ཆོས་ཅན། སེམས་ཅན་ལ་དམིགས་པ་ནི་ཡིན་པར་བཞེད་དེ། སེམས་ཅན་
རྣམས་ལ་ཆགས་སྡང་གི་རིགས་སུ་བཅད་ནས་འཛིན་པ་འགོག་པའི་བཏང་སྙོམས་སྒོམ་
པ་མཉམ་པའི་སེམས་དང་། ཡིད་འོང་གི་རྣམ་པ་ཅན་གྱི་བྱམས་པ་དང་། ཕུགས་སུ་



233
སྐབས་བཞི་པ།
ཕན་པའི་སེམས་དང་། ཀུན་ནས་མནར་སེམས་པའི་ཁོང་ཁྲོ་བ་མེད་པའི་སེམས་དང་།
མཐོ་མི་འཚམས་པས་རྣམ་པར་འཚེ་བ་མེད་པའི་སེམས་ཀྱི་རྣམ་པ་ལྔ་དང་། སྐྱེ་པ་དང་
བུད་མེད་རྒན་པ་ལ་ཕ་དང་མའི་སེམས་དང་མཉམ་པ་ལ་སྤུན་དང་སྲིང་མོའི་སེམས་དང་།
བཞོན་པ་ལ་བུ་དང་བུ་མོའི་སེམས་དང་། ཡིད་ཕེབས་པ་བཤེས་ཀྱི་སེམས་དང་། ཡིད་
བརྟན་པ་གྲོགས་ཀྱི་སེམས་དང་། རུས་གཅིག་པ་གཉེན་གྱི་སེམས་དང་། མི་གཅིག་
པ་སྣག་གི་གཉེན་མཚམས་ཀྱི་སེམས་ཀྱི་རྣམ་པ་གཞན་ལྔས་སེམས་ཅན་ལ་དམིགས་པའི་
ཕྱིར༈ རྩེ་མོར་གྱུར་པ་སེམས་ཅན་ལ་དམིགས་པ་ནི་ཡིན་ཏེ། མདོར་ན་མི་དགེ་བ་
གྲངས་བཞིན་དུ་སྤོང་བའི་སྒོ་ནས་ལྡོག་པ་ལ་རང་ཉིད་གནས་ནས་གཞན་རྣམས་སྡིག་
པ་ལས་ལྡོག་པ་ལ་སྦྱོར་བ་དང་། དགེ་བ་ལེན་པའི་སྒོ་ནས་ཞུགས་པའི་བདག་ཉིད་ཅན་
དེའི་སྒོ་ནས་རང་ཉིད་གནས་ནས་གཞན་དགེ་བ་ལ་གནས་པ་དག་ལ་སྦྱོར་བའི་རྣམ་པ་
གཉིས་དང་། གང་ཟག་གཞན་བདག་ཉིད་དེ་བཞིན་ཉིད་དུ་མ་བསྐུལ་བར་ཞུགས་པ་
རྣམས་ལ་བསྔགས་པ་བརྗོད་པ་དང་མཐུན་པར་བྱེད་པ་ལ་དགའ་བ་སྒོམ་པའི་རྣམ་པ་
གཉིས་པོ་ལྡོག་པའི་ཆོས་ཀྱི་རབ་ཏུ་དབྱེ་བས་ནི་རྣམ་པ་མཐའ་ཡས་པ་ཞེས་བྱ་བ་དེ་རྣམས་
ཀྱིས་སེམས་ཅན་ལ་དམིགས་པའི་ཕྱིར། བཟོད་པ་ཡང་སེམས་ཅན་ཐམས་ཅད་ལ་
དམིགས་པ་ཡིན་ཏེ། རྩེ་མོར་གྱུར་པ་ལ་འགོད་བྱེད་རང་དང་། འགོད་བྱ་གཞན་གྱི་
རྟེན་གྱི་དབྱེ་བས་དམིགས་པ་དང་རྣམ་པ་དག་བཤད་པ་ཇི་ལྟ་བ་དེ་བཞིན་དུ་དགེ་བ་ལ་
སྦྱོར་བ་དང་། མ་བསྐུལ་པར་ཞུགས་པ་ལ་བསྔགས་པ་བརྗོད་པ་དང་། མཐུན་པ་ཉིད་
ཀྱི་རྣམ་པ་རྣམས་ཀྱིས་རང་སྡུག་བསྔལ་ལ་སོགས་པའི་བདེན་པ་བཞི་ཤེས་པ་ལ་གནས་
ནས༑ གཞན་གྱི་རྟེན་གྱི་བདེན་བཞི་ཤེས་པ་ལ་འགོད་པའི་སྒོ་ནས་དམིགས་པའི་ཕྱིར།



234
ཕར་ཕྱིན་རྩ་ཊིཀ
ཆོས་ཀྱི་མཆོག་དེས་ཀྱང་སེམས་ཅན་ཐམས་ཅད་ལ་དམིགས་པ་ཡིན་ཏེ། སྔ་མ་བཞིན་
དུ་རང་དང་གཞན་གྱི་རྟེན་ཅན་ཁོ་ན་སེམས་ཅན་སྨོན་པར་བྱེད་པ་དང་། གྲོལ་བར་
བྱེད་པ་ལ་སོགས་པ་ལ་གནས་ནས་གཞན་དེ་ལ་འགོད་པའི་རྣམ་པ་དག་གིས་དམིགས་
པའི་ཕྱིར། གཉིས་པ་དོན་བསྡུ་བ་ནི། དེ་ལྟར་ངེས་པར་འབྱེད་པའི་ཆ་དང་མཐུན་པ་
བཞིས་སེམས་ཅན་ལ་དམིགས་པ་ཡིན་ཏེ། སྒྲུབ་ཟིན་པའི་ཕྱིར། །
གཉིས་པ་མངོན་རྟོགས་དྲུག་གི་གོ་རིམས་ལ་ལོག་རྟོག་དགག་པ་ནི། སྐབས་
དང་པོ་གསུམ་དུ་ངེས་པར་འབྱེད་པའི་ཆ་དང་མཐུན་པ་ལ་སོགས་པ་མཐོང་བའི་ལམ་
དང་སྒོམ་པའི་ལམ་ཐ་སྙད་དུ་གསུངས་པ་དགོས་པ་དང་བཅས་པ་ཡིན་པར་ཤེས་པར་
བྱ་སྟེ། རྣམ་མཁྱེན་ཚོགས་སྦྱོར་གྱི་སྐབས་འབའ་ཞིག་ཏུ་དང་། ལམ་ཤེས་ས་དང་པོ་
ནས་དྲུག་པའི་བར་འབའ་ཞིག་ཏུ་དང་། གཞི་ཤེས་ས་བདུན་པ་འབའ་ཞིག་ཏུ་ཅིག་ཅར་
སྐྱེ་བ་ཏེ་སྒོམ་པ་དགག་པར་བྱ་བའི་ཆེད་ཡིན་པའི་ཕྱིར། དེ་དགག་ནུས་ཏེ། དེ་ཉིད་
སྦྱོར་མཐོང་སྒོམ་གསུམ་གྱི་སྐབས་སུ་ཆུང་ངུ་དང་། འབྲིང་དང་ཆེན་པོ་སྟེ་སྒོམ་པ་
རབ་འབྲིང་ཐ་གསུམ་རིམ་གྱིས་སྐྱེ་བ་སྟེ་འབྱུང་བ་ཡིན་པའི་ཕྱིར། རྟགས་རྣམས་གྲུབ་
སྟེ༑ རྣམ་མཁྱེན་གྱི་རྣམ་པ་བརྒྱ་དང་བཅུ་དང་ལམ་ཤེས་ཀྱི་རྣམ་པ་སོ་དྲུག་དང་གཞི་
ཤེས་ཀྱི་རྣམ་པ་ཉེར་བདུན་པོ་ཐམས་ཅད་རྣམ་པ་སྒོམ་པའི་དབྱེ་བས་གོ་རིམས་བཞིན་
དུ་རྣམ་པ་ཐམས་ཅད་མཁྱེན་པ་ཉིད་དང་ལ་སོགས་པ་ལམ་ཤེས་དང་གཞི་ཤེས་པ་སྟེ།
མངོན་པར་རྟོགས་པ་རྣམ་པ་གསུམ་གྱི་སྐབས་ལ་སྟེ་དེ་རྣམས་འཇིག་རྟེན་པའི་ངེས་པར་
འབྱེད་པའི་ཆ་དང་མཐུན་པ་རྟོགས་ཤིང་ཐོབ་པ་སྔོན་དུ་འགྲོ་བས་འཇིག་རྟེན་ལས་འདས་
པའི་མཐོང་བ་དང་སྒོམ་པའི་ལམ་གསུམ་ཀར་སྒོམ་ཞིང་རྟོགས་པ་ཡིན་པའི་ཕྱིར། སྐབས་



235
སྐབས་བཞི་པ།
བཞི་པ་ལ་སོགས་པ་གསུམ་དུ་ངེས་པར་འབྱེད་པའི་ཆ་དང་མཐུན་པ་ལ་སོགས་པའི་དངོས་
མིང་གི་ཐ་སྙད་དུ་གསུངས་པ་དགོས་པ་དང་བཅས་པ་ཡིན་པར་ཤེས་པར་བྱ་སྟེ། རྣམ་
རྫོགས་སྦྱོར་བའི་ས་བརྒྱད་པ་འབའ་ཞིག་ཏུ་དང་། རྩེ་སྦྱོར་ས་དགུ་པ་དང་བཅུ་པའི་དཀྱིལ་
སྟོད་འབའ་ཞིག་ཏུ་དང་། མཐར་གྱི་སྦྱོར་བ་བཅུ་པའི་དཀྱིལ་སྨད་འབའ་ཞིག་ཏུ་ཅིག་
ཅར་སྐྱེ་བ་སྟེ་སྒོམ་པ་དགག་པར་བྱ་པའི་ཆེད་ཡིན་པའི་ཕྱིར། དེ་དགག་ནུས་ཏེ་རྣམ་
ཀུན་མངོན་པར་རྫོགས་པར་རྟོགས་པའི་སྦྱོར་བ་ལ་སོགས་པ་གསུམ་ལ་ནི་སྒོམ་པ་གོང་
ནས་གོང་གི་གནས་སྐབས་ཁྱད་པར་གྱི་རྣམ་པ་ཐམས་ཅད་དུ་ཉན་རང་གི་ལམ་ལས་ཁྱད་
ཞུགས་པའི་ཁྱད་པར་གྱི་ལམ་གྱིས་བསྡུས་པའི་ཡེ་ཤེས་འཛིན་སྟངས་ལ་ཉོན་མོངས་པའི་
ཟག་པ་མེད་པའི་གསུམ་པོ་དེ་ཉིད་སྦྱོར་མཐོང་སྒོམ་གསུམ་གྱི་སྐབས་སུ་ཆུང་ངུ་དང་འབྲིང་
དང་ཆེན་པོ་སྟེ་སྒོམ་པ་རབ་འབྲིང་ཐ་གསུམ་རིམ་གྱིས་སྐྱེ་བ་སྟེ་འབྱུང་བ་ཡིན་པའི་ཕྱིར།
རྣམ་བཤད་དུ་གཞུང་འདི་ལམ་གསུམ་གྱི་ཟློས་སྤོང་ལའང་ཅུང་ཟད་སྦྱར་དུ་རུང་མོད་
ཀྱང་༑ ཞེས་གསུངས་པ་ལྟར་ན་སྐབས་དང་པོ་གསུམ་དུ་སྦྱོར་མཐོང་སྒོམ་གསུམ་བསྟན་
པ་དང་། སྦྱོར་བ་དང་པོ་གསུམ་གྱི་སྐབས་སུ་སྦྱོར་མཐོང་སྒོམ་གསུམ་བསྟན་པ་མི་ཟློས་
ཏེ་སྐབས་དང་པོ་གསུམ་དུ་བསྟན་པ་ཉམས་སུ་བླང་བྱའི་དབང་དུ་བྱས། སྦྱོར་བ་དང་
པོ་གསུམ་གྱི་སྐབས་སུ་དེ་གསུམ་བསྟན་པ་ཉམས་སུ་ལེན་པའི་དབང་དུ་བྱས་པའི་ཕྱིར་
ཞེས་སྦྱར་རོ། །
གསུམ་པ་དེ་ལ་བརྟེན་ནས་མངོན་རྟོགས་ཁྱད་པར་ཅན་རྒྱུད་ལ་སྐྱེ་བའི་རིམ་པ་
བཤད་པ་ལ། བླ་ན་མེད་པའི་བྱང་ཆུབ་ལས་ཕྱིར་མི་ལྡོག་པའི་རྟགས་བཤད། སྐུ་གསུམ་
སྒྲུབ་བྱེད་ཀྱི་ལམ་ཁྱད་པར་ཅན་བཤད་པའོ། །དང་པོ་ལ་མདོར་བསྟན། རྒྱས་བཤད།



236
ཕར་ཕྱིན་རྩ་ཊིཀ
དོན་བསྡུ་བའོ། །དང་པོ་ལ་སྤྱིའི་མཚམས་སྦྱར། རྩ་བ། འགྲེལ་པའོ། །དང་པོ་ནི།
ཕྱིར་མི་ལྡོག་པའི་རྟགས་དང་ལྡན་པའི་བྱང་ཆུབ་སེམས་དཔའི་དགེ་འདུན་གྱི་རྒྱུད་ལ་
ཇི་སྐད་བཤད་པའི་ངེས་པར་འབྱེད་པའི་ཆ་དང་མཐུན་པ་འབྱུང་བས་ཕྱིར་མི་ལྡོག་པའི་
སེམས་དཔའི་དགེ་འདུན་དེ་འཆད། གཉིསསས་པ་ནི། །
ངེས་འབྱེད་ཡན་ལག་ནས་བཟུང་སྟེ། །མཐོང་དང་གོམས་པའི་ལམ་དག་ལ།།
བྱང་ཆུབ་སེམས་དཔའ་གང་དག་གནས། །དེ་འདིར་ཕྱིར་མི་ལྡོག་པའི་ཚོགས།།
ངེས་པར་འབྱེད་པའི་ཡན་ལག་ལ་གནས་པའི་སེམས་དཔའ་དབང་རྣོན་ནས་བཟུང་སྟེ་
མཐོང་བ་དང་སྒོམ་པའི་ལམ་དག་ལ་གང་དག་གནས་པའི་བྱང་ཆུབ་སེམས་དཔའ་དབང་
རྣོན་དེ་ཆོས་ཅན། འདིར་རྫོགས་བྱང་ལས་ཕྱིར་མི་ལྡོག་པའི་ཚོགས་ཀྱི་དགེ་འདུན་ཡིན་
ཏེ༑ གཟུགས་སོགས་ལ་བདེན་ཞེན་ཀུན་བཏགས་མངོན་གྱུར་བ་དང་བྲལ་བ་སོགས་
ཀྱི་རྟགས་གང་རུང་རྒྱུད་ལ་ཐོབ་པའི་སེམས་དཔའ་ཡིན་པའི་ཕྱིར། གསུམ་པ་ནི། སྲིད་
ཞིའི་དགྲ་ལས་རྒྱལ་བའི་དཔའ་བོ་གང་དག་ངེས་པར་འབྱེད་པའི་ཆ་དང་མཐུན་པ་བཞི་
དང་༑ མཐོང་བའི་ལམ་དང་བསྒོམ་པའི་ལམ་འཆད་པར་འགྱུར་བ་ལ་རྟགས་དེ་དང་
དེ་རྟོགས་པ་སྟེ་ཐོབ་པའི་ཚུལ་གྱིས་གནས་པ་དེ་དག་ནི་ཆོས་ཅན། བྱང་ཆུབ་སེམས་
དཔའི་སློབ་པ་ཕྱིར་མི་ལྡོག་པའི་དགེ་འདུན་ཡིན་ཏེ། གོང་གི་རྟགས་དེའི་ཕྱིར། བམ་
པོ་བཞི་པ་འདི་ནས་འཆད་དོ། །
གཉིས་པ་རྒྱས་བཤད་ལ། སྦྱོར་ལམ་པ་ཕྱིར་མི་ལྡོག་པའི་རྟགས། མཐོང་ལམ་པ་
ཕྱིར་མི་ལྡོག་པའི་རྟགས། སྒོམ་ལམ་པ་ཕྱིར་མི་ལྡོག་པའི་རྟགས་སོ། །དང་པོ་ལ། མདོར་
བསྟན་༑ རྒྱས་བཤད་དོ། །དང་པོ་ལ་མཚམས་སྦྱར། རྩ་བ། འགྲེལ་པའོ། །དང་པོ་



237
སྐབས་བཞི་པ།
ནི༑ སྤྱིའི་དྲི་བ་ཕྱིར་མི་ལྡོག་པའི་སེམས་དཔའི་དགེ་འདུན་དེ་རྣམས་ཀྱི་མཚན་ཉིད་མ་
འདྲེས་པ་གང་ཡིན་ཞེ་ན། བྱེ་བྲག་གི་ལན། རེ་ཞིག་བར་སྐབས་ཀྱི་ཚིགས་སུ་བཅད་
པ་གཅིག་གིས་ངེས་པར་འབྱེད་པའི་ཆ་དང་མཐུན་པ་ལ་གནས་པ་རྣམས་ཀྱི་མཚན་ཉིད་
དེ་འཆད། གཉིས་པ་ནི། །
གཟུགས་ལ་སོགས་ལས་ལྡོག་སོགས་རྟགས། །རྣམ་པ་ཉི་ཤུར་བརྗོད་པ་ཡིས།།
ངེས་འབྱེད་ཡན་ལག་ལ་གནས་པའི། །ཕྱིར་མི་ལྡོག་པའི་མཚན་ཉིད་འདི།།
ངེས་འབྱེད་ཡན་ལག་ལ་གནས་པའི་སེམས་དཔའ་དབང་རྣོན་ཆོས་ཅན། རྫོགས་བྱང་
ལས་ཕྱིར་མི་ལྡོག་པའི་མཚན་ཉིད་འདི་ཡིན་པར་ཤེས་པར་བྱ་སྟེ། གཟུགས་ལ་སོགས་
པ་བདེན་འཛིན་ཀུན་བཏགས་མངོན་གྱུར་བ་ལྡོག་པ་སོགས་རྟགས་རྣམ་པ་ཉི་ཤུར་བརྗོད་
པ་ཡིས་ཤེས་པར་བྱ་བའི་ཕྱིར། གསུམ་པ་ནི། ངེས་པར་འབྱེད་པའི་ཆ་དང་མཐུན་
པ་ལ་གནས་པའི་སེམས་དཔའ་དབང་རྣོན་རྣམས་ཀྱི་རྫོགས་བྱང་ལས་ཕྱིར་མི་ལྡོག་པའི་
མཚན་ཉིད་ཤེས་པར་བྱ་བ་ཡིན་ཏེ། གཟུགས་ལ་སོགས་པ་ལས་བདེན་འཛིན་ཀུན་བཏགས་
མངོན་གྱུར་བ་ཟློག་པ་དང་། སྐྱབས་གནས་ཡང་དག་ལ་ཐེ་ཚོམ་མེད་པ་ལ་སོགས་པའི་
རྣམ་པ་ཉི་ཤུས་ཤེས་པར་བྱ་བའི་ཕྱིར།
གཉིས་པ་རྒྱས་བཤད་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི། ཡང་
བདེན་འཛིན་ཀུན་བཏགས་མངོན་འགྱུར་བ་ལྡོག་པ་ལ་སོགས་པའི་མཚན་ཉིད་དེ་དག་
གང་ཡིན་ཞེ་ན། དེ་དག་བསྟན་པའི་ཕྱིར། བར་སྐབས་ཀྱི་ཚིགས་སུ་བཅད་པ་དྲུག་པོ་
གསུངས༈ གཉིས་པ་ནི།
གཟུགས་ལ་སོགས་ལས་ལྡོག་པ་དང་། །ཐེ་ཚོམ་མི་དལ་ཟད་པ་དང་། །



ཕར་ཕྱིན་རྩ་ཊིཀ
2 38
བདག་ཉིད་དགེ་བ་ལ་གནས་ཤིང་། །གཞན་དག་དེ་ལ་འགོད་པ་དང་། ། །
གཞན་གྱི་རྟེན་ཅན་སྦྱིན་སོགས་དང་། །ཟབ་མོའི་དོན་ལའང་སོམ་ཉི་མེད། །
བྱམས་ལུས་སོགས་དང་སྒྲིབ་པ་ནི། །རྣམ་པ་ལྔ་དང་མི་འགྲོགས་དང་། །
བག་ལ་ཉལ་ཀུན་འཇོམས་པ་དང་། །དྲན་པ་དང་ནི་ཤེས་བཞིན་དང་། །
གོས་ལ་སོགས་པ་གཙང་བ་དང་། །ལུས་ལ་སྲིན་བུ་རྣམས་མི་འབྱུང་། །
གྱ་གྱུ་མེད་སེམས་སྦྱངས་པ་དང། །ལེན་དང་སེར་སྣ་མེད་སོགས་དང་། །
ཆོས་ཉིད་བདེན་པར་འགྲོ་ཉིད་དང་། །སེམས་ཅན་དོན་དུ་དམྱལ་འཚོལ་དང་།།
གཞན་གྱིས་བཀྲི་བར་མི་བཏུབ་དང་། །ལམ་གཞན་ཉེ་བར་སྟོན་བདུད་ལ་། །
བདུད་ཅེས་བྱ་བར་རྟོགས་པ་དང། །སངས་རྒྱས་དགྱེས་པའི་སྤྱོད་པ་སྟེ། །
རྟགས་ནི་ཉི་ཤུ་དེ་དག་གིས། །དྲོད་དང་རྩེ་མོ་བཟོད་བཅས་དང་། །
ཆོས་མཆོག་རྣམས་ལ་གནས་པ་ནི། །རྫོགས་པའི་བྱང་ཆུབ་ལས་མི་ལྡོག །
འདིར་བཤད་པའི་རྟགས་ནི་ཉི་ཤུ་དེ་དག་གིས་དྲོད་དང་རྩེ་མོ་དང་བཟོད་པ་དང་བཅས་
པ་དང་ཆོས་མཆོག་རྣམས་ལ་གནས་པའི་སེམས་དཔའ་དབང་རྣོན་ནི་རྫོགས་པའི་བྱང་
ཆུབ་ལས་ཕྱིར་མི་ལྡོག་བར་རྟོགས་པར་འགྱུར་ཏེ། དྲོད་སོགས་སོ་སོའི་རྟགས་ལས་རྟོགས་
པར་འགྱུར་པའི་ཕྱིར། གསུམ་པ་ནི། རྟགས་ནི་ཉི་ཤུ་དེ་དག་གིས་སྦྱོར་ལམ་པ་དབང་
རྣོན་གྱི་ཕྱིར་མི་ལྡོག་པའི་རྟགས་ཡིན་པར་ཤེས་པར་བྱ་ཏེ། དྲོད་ལ་གནས་པའི་རྟགས་
བཅུ་གཅིག རྩེ་མོ་ལ་གནས་པའི་རྣམ་པ་དྲུག བཟོད་པ་ལ་གནས་པའི་རྣམ་པ་གཉིས།
ཆོས་མཆོག་ལ་གནས་པའི་རྣམ་པ་གཅིག་གིས་གོ་རིམ་བཞིན་དུ་དྲོ་བ་དང་རྩེ་མོ་དང་བཟོད་
པ་དང་ཆོས་ཀྱི་མཆོག་རྣམས་ལ་གནས་པའི་བྱང་ཆུབ་སེམས་དཔའ་དབང་རྣོན་བླ་ན་



239
སྐབས་བཞི་པ།
མེད་པའི་བྱང་ཆུབ་ལས་ཕྱིར་མི་ལྡོག་པའི་རྟགས་ཡིན་པར་ཤེས་པར་བྱ་བའི་ཕྱིར། །
དེ་གང་ཞེ་ན། དྲོད་ལ་གནས་པའི་སེམས་དཔའ་དབང་རྣོན་ཆོས་ཅན། གཟུགས་
ལ་སོགས་པའི་ཆོས་ལ་བདེན་པར་འཛིན་པ་ཀུན་བཏགས་མངོན་གྱུར་བ་ལྡོག་པ་ཡིན་ཏེ།
ཆོས་རྣམས་དོན་དམ་པར་ངོ་བོ་ཉིད་མེད་པར་རྟོགས་པའི་སེམས་དཔའ་ཡིན་པའི་ཕྱིར།
དེ་ཆོས་ཅན། སྐྱབས་གནས་ཡང་དག་ལ་དེ་ཡིན་མིན་གྱི་ཐེ་ཚོམ་མངོན་གྱུར་བ་ཟད་
དེ༑ དཀོན་མཆོག་གསུམ་ལ་ཤེས་ནས་དད་པ་ཐོབ་པའི་སེམས་དཔའ་ཡིན་པའི་ཕྱིར།
དེ་ཆོས་ཅན། ལས་འབྲས་ལ་སྐུར་པ་འདེབས་པའི་ལོག་པར་ལྟ་བ་དང་། ལས་དབང་
གིས་དམྱལ་བ་དང་ཡི་དྭགས་དང་དུད་འགྲོར་སྐྱེ་བ་དང་། སངས་རྒྱས་ཀྱི་བཀའ་མི་
ཐོས་པ་དང་། འཁོར་རྣམ་བཞི་མི་རྒྱུ་བའི་ཡུལ་མཐའ་འཁོབ་ཏུ་སྐྱེ་བ་དང་། དབང་
པོ་མ་ཚང་བ་ཡིད་དབང་ལ་སྐྱོན་ཞུགས་པའི་གླེན་པ་དང་། ལྕེ་དབང་ལ་སྐྱོན་ཞུགས་
པའི་ལྐུག་པའི་དངོས་པོ་དང་། འདུ་ཤེས་མེད་པ་བ་ལྷ་ཚེ་རིང་པོར་སྐྱེ་བ་ཞེས་བྱ་བ་མི་
ཁོམ་པ་བརྒྱད་ཟད་པ་དང་ལྡན་ཏེ། ཇི་ལྟར་འདོད་པ་སྐྱེ་བའི་སྨོན་ལམ་གྲུབ་པའི་ཕྱིར།
དེ་ཆོས་ཅན། བདག་དང་གཞན་དགེ་བའི་ཆོས་ལ་སྦྱོར་བ་དང་ལྡན་ཏེ། མྱོང་སྟོབས་
ཀྱིས་ཐོབ་པའི་སྙིང་རྗེས་ཡིད་གདུངས་པའི་སེམས་དཔའ་ཡིན་པའི་ཕྱིར། དེ་ཆོས་ཅན།
སེམས་ཅན་གཞན་གྱི་ཡུལ་ལ་འབྲས་བུ་སྨིན་པར་གྱུར་ཅིག་པར་ཡོངས་སུ་བསྔོས་པའི་
སྦྱིན་པ་ལ་སོགས་པ་དང་ལྡན་ཏེ། བདག་དང་གཞན་དུ་བརྗེ་བ་ཉིད་ཀྱིས་སྦྱིན་སོགས་
ལ་སྤྱོད་པའི་ཕྱིར། དེ་ཆོས་ཅན། ཟབ་མོའི་དོན་ལ་ཡང་སོམ་ཉི་མི་བྱེད་པ་དང་ལྡན་
ཏེ༑ ཆོས་ཀྱི་གནས་ལུགས་སྒོམ་བྱུང་གིས་ཡང་དག་པར་རྟོགས་པའི་ཕྱིར། དེ་ཆོས་
ཅན༔ བྱམས་པའི་བསམ་པས་ཀུན་ནས་བསླངས་པའི་ལུས་དང་། ངག་དང་ཡིད་ཀྱི་



240
ཕར་ཕྱིན་རྩ་ཊིཀ
ལས་དང་ལྡན་ཏེ། གཞན་སེམས་ཅན་ཐམས་ཅན་ལ་ཕན་པ་ཉིད་དུ་ཞུགས་པའི་ཕྱིར།
དེ་ཆོས་ཅན། སྒྲིབ་པ་ལྔ་པོ་འདོད་པ་ལ་འདུན་པ་དང་། གནོད་སེམས་དང་། གཉིད་
དང་སྨུག་པ་གཉིས་དང་། རྒོད་པ་དང་འགྱོད་པ་གཉིས་དང་། ཐེ་ཚོམ་དག་དང་མི་
འགྲོགས་པ་ཡིན་ཏེ། གཞན་དོན་ལ་མཐའ་གཅིག་ཏུ་གཞོལ་བའི་སྦྱོར་བ་ཕུན་སུམ་ཚོགས་
པ་ཐོབ་པའི་ཕྱིར། དེ་ཆོས་ཅན། མ་རིག་པ་དང་ལྟ་བ་ངན་པ་ལ་སོགས་པའི་བག་ལ་
ཉལ་ཐམས་ཅད་འཇོམས་པ་དང་ལྡན་ཏེ། སྟོང་ཉིད་རྟོགས་པའི་སྒོམ་བྱང་གི་སྟོབས་
ཀྱིས་དེ་དག་གི་གཉེན་པོ་རྣམ་པར་བསྒོམ་པ་ཉིད་ཀྱིས་ཕྱིར། དེ་ཆོས་ཅན། སྤྱོད་ལམ་
ཀུན་ཏུ་དྲན་པ་དང་ཤེས་བཞིན་དང་ལྡན་པ་ཡིན་ཏེ། ཕྱིན་ཅི་ལོག་གི་ཡུལ་ལ་སེམས་
མ་གཡེངས་པའི་སྒོ་ནས་རྟག་ཏུ་མཉམ་པར་བཞག་པ་ཉིད་ཀྱིས་ཕྱིར། དེ་ཆོས་ཅན།
གོས་ལ་སོགས་པ་ཡོངས་སུ་སྤྱོད་པ་དམ་པས་སྨད་དུ་མེད་པས་གཙང་བ་ཞེས་བྱ་བ་དང་
ལྡན་ཏེ། ཕྱིན་ཅི་མ་ལོག་པའི་གཙང་སྦྲ་ཀུན་ཏུ་སྤྱོད་པ་གོམས་པ་ཉིད་ཀྱིས་ཕྱིར། སྦྱོར་
ལམ་རྩེ་མོ་ལ་གནས་པའི་སེམས་དཔའ་དབང་རྣོན་ཆོས་ཅན། ལུས་ལ་སྲིན་བུའི་རིགས་
བརྒྱད་ཁྲི་མི་འབྱུང་བ་དང་ལྡན་ཏེ། དགེ་བའི་རྩ་བ་འཇིག་རྟེན་རྩེ་མོ་ལ་གནས་པའི་སེམས་
དཔའ་དབང་འབྲིང་མན་ཆད་ལས་མངོན་པར་འཕགས་པ་ཐོབ་པ་ཉིད་ཀྱིས་ཕྱིར། དེ་
ཆོས་ཅན། རང་དོན་ཡིད་བྱེད་ཀྱི་སེམས་གྱ་གྱུ་མེད་པ་དང་ལྡན་ཏེ། དགེ་བའི་རྩ་བ་
བྱང་སེམས་ཀྱི་སྤྱོད་པ་རྣམ་པར་དག་པའི་ཕྱིར། དེ་ཆོས་ཅན། ཕྱགས་དར་ཁྲོད་པ་
ཉིད་ལ་སོགས་པ་སྦྱངས་པའི་ཡོད་ཏན་ཡང་དག་པར་ལེན་པ་དང་ལྡན་ཏེ། རྙེད་པ་དང་
བཀུར་སྟི་ལ་སོགས་པ་ལ་མི་ལྟ་བ་ཉིད་ཀྱིས་ཕྱིར། དེ་ཆོས་ཅན། ཕར་ཕྱིན་དྲུག་དེ་
དག་དང་འགལ་བ་སེར་སྣ་དང་འཆལ་བའི་ཚུལ་ཁྲིམས་ལ་སོགས་པ་མེད་པ་དང་ལྡན་



241
སྐབས་བཞི་པ།
ཏེ༑ སྦྱིན་པ་ལ་སོགས་པའི་ཕར་ཕྱིན་དྲུག་གི་སྤྱོད་པ་ཁྱད་པར་ཅན་གྲུབ་པའི་ཕྱིར། དེ་
ཆོས་ཅན། བདེན་པས་སྟོང་པའི་ཆོས་ཉིད་དང་མི་འགལ་བར་ཤེས་རབ་ཀྱི་ཕ་རོལ་ཏུ་
ཕྱིན་པའི་རྣལ་འབྱོར་དང་ལྡན་པར་འགྲོ་བ་ཡིན་ཏེ། ཆོས་ཐམས་ཅད་སྒོམ་བྱུང་གི་ཤེས་
རབ་ཀྱིས་བདེན་སྟོང་དུ་ཡང་དག་པར་སྡུད་པ་ཉིད་ཀྱིས་ཕྱིར། དེ་ཆོས་ཅན། གཞན་
གྱི་དོན་དུ་དམྱལ་བ་འདོད་པ་ཞེས་བྱ་བ་ཡིན་ཏེ། འགྲོ་བ་ཐམས་ཅད་བུ་གཅིག་པ་ལྟར་
བདག་ཉིད་ཀྱིས་བྱས་པ་ཉིད་ཀྱིས་ཕྱིར། བཟོད་པ་ལ་གནས་པའི་སེམས་དཔའ་དབང་
རྣོན་ཆོས་ཅན། ལམ་སྟོན་པ་གཞན་གྱིས་བཀྲི་བར་མི་བཏུབ་པ་དང་ལྡན་ཏེ། གནས་
ལུགས་རྟོགས་པ་ལ་ཡིད་ཆེས་པའི་ཆོས་ཉིད་ཀྱིས་དེ་དང་ལྡན་པའི་ཕྱིར། དེ་ཆོས་ཅན།
ཟས་གཅོད་པ་དང་མེ་ལྔ་བསྟེན་པ་སོགས་ལམ་ལྟར་བཅོས་པ་ཉེ་བར་སྟོན་པའི་བདུད་
ལ་བདུད་ཉིད་དུ་རྟོགས་པ་ཞེས་བྱ་བ་ཡིན་ཏེ། སངས་རྒྱས་ཐོབ་པར་བྱེད་པ་ཉིད་ཀྱི་
ཐབས་ཤེས་པ་ལ་མཁས་པ་ཉིད་ཀྱིས་ཕྱིར། ཆོས་མཆོག་ལ་གནས་པའི་སེམསདཔའ་
དབང་རྣོན་ཆོས་ཅན། སྒོ་གསུམ་གྱི་སྤྱོད་པ་ཐམས་ཅད་ལ་སངས་རྒྱས་དགྱེས་པ་ཞེས་
བྱ་བ་ཐོབ་སྟེ། འཁོར་གསུམ་རྣམ་པར་དག་པས་ཕྱིན་དྲུག་གི་སྤྱོད་པ་ཉམས་སུ་ལེན་
པའི་ཕྱིར། །
གཉིས་པ་མཐོང་ལམ་པ་ཕྱིར་མི་ལྡོག་པའི་རྟགས་ལ། མདོར་བསྟན། རྒྱས་
པར་བཤད་དོ། དང་པོ་ལ། མཚམས་སྦྱར། རྩ་བ། འགྲེལ་པའོ། དང་པོ་ནི། ངེས་
པར་འབྱེད་པའི་ཆ་དང་མཐུན་པའི་ཕྱིར་མི་ལྡོག་པའི་མཚན་ཉིད་ཀྱི་འོག་ཏུ་མཐོང་བའི་
ལམ་གྱི་ཕྱིར་མི་ལྡོག་པའི་མཚན་ཉིད་བར་སྐབས་ཀྱི་ཚིགས་སུ་བཅད་པ་གཅིག་གིས་
གསུངས༑ གཉིས་པ་ནི།



242
ཕར་ཕྱིན་རྩ་ཊིཀ
མཐོང་བའི་ལམ་ལ་བཟོད་པ་དང་། །ཤེས་པའི་སྐད་ཅིག་བཅུ་དྲུག་ནི། །
བྱང་ཆུབ་སེམས་དཔའ་མི་ལྡོག་པའི། །མཚན་ཉིད་ཡིན་པར་ཤེས་པར་བྱ། །
མཐོང་བའི་ལམ་ལ་བཟོད་པ་དང་ཤེས་པའི་སྐད་ཅིག་མ་བཅུ་དྲུག་དང་དེས་དྲངས་པའི་
རྗེས་ཐོབ་ལུས་ངག་གི་ཐ་སྙད་ཁྱད་པར་ཅན་རྣམས་ནི་ཆོས་ཅན། མཐོང་ལམ་ལ་གནས་
པའི་བྱང་ཆུབ་སེམས་དཔའ་རྫོགས་བྱང་ལས་ཕྱིར་མི་ལྡོག་པའི་མཚན་ཉིད་ཡིན་པར་
ཤེས་པར་བྱ་སྟེ། དེའི་སྒྲུབ་བྱེད་ཡང་དག་ཡིན་པའི་ཕྱིར། གསུམ་པ་ནི། སྡུག་བསྔལ་
ལ་སོགས་པའི་བདེན་པའི་སྒོ་ནས་ཆོས་དང་རྗེས་སུ་ཤེས་པའི་བཟོད་པ་དང་ཤེས་པའི་སྐད་
ཅིག་མ་བཅུ་དྲུག་དང་དེས་དྲངས་པའི་རྗེས་ཐོབ་ལུས་ངག་གི་ཐ་སྙད་ཁྱད་པར་ཅན་རྣམས་
ནི་ཆོས་ཅན། བྱང་ཆུབ་སེམས་དཔའ་མཐོང་བའི་ལམ་ལ་གནས་པ་རྣམས་རྫོགས་བྱང་
ལས་ཕྱིར་མི་ལྡོག་པའི་མཚན་ཉིད་ཡིན་ཏེ། སྒྲུབ་ཟིན་པ་དེའི་ཕྱིར། །
གཉིས་པ་རྒྱས་བཤད་ལ། མཚམས་སྦྱར། རྩ་བ། འགྲེལ་བའོ། །དང་པོ་ནི་
སྐད་ཅིག་མའི་རྣམ་པ་ཅི་འདྲ་བ་ཞིག་མཚན་ཉིད་ཡིན་ཞེ་ན། རྣམ་པ་རྣམས་བར་སྐབས་
ཀྱི་ཚིགས་སུ་བཅད་པ་ལྔས་གསུངས། གཉིས་པ་ནི།
གཟུགས་སོགས་འདུ་ཤེས་ལྡོག་པ་དང་།།སེམས་བརྟན་ཐེག་པ་དམན་དག་ལས།།
རྣམ་ལྡོག་བསམ་གཏན་ལ་སོགས་པའི། །ཡན་ལག་ཡོངས་སུ་ཟད་པ་དང་། །
ལུས་སེམས་ཡང་བ་ཉིད་དང་ནི། །འདོད་པ་སྤྱོད་ལ་ཐབས་མཁས་དང་། །
རྟག་ཏུ་ཚངས་པར་སྤྱོད་ཉིད་དང་། །འཚོ་བ་རྣམ་པར་དག་ཉིད་དང་། །
ཕུང་སོགས་བར་ཆད་བྱེད་རྣམས་དང་།།ཚོགས་དང་དབང་སོགས་བཅས་པ་ཡི།།
གཡུལ་འགྱེད་སེར་སྣ་ལ་སོགས་ལ། །སྦྱོར་དང་རྗེས་སུ་སྦྱོར་བ་ཡི། །



243
སྐབས་བཞི་པ།
གནས་པ་སོ་སོར་བཀག་པ་དང་། །ཆོས་ནི་རྡུལ་ཙམ་མི་དམིགས་ཉིད། །
རང་གི་ས་ལ་ངེས་པ་ཉིད། །ས་གསུམ་ལ་ནི་གནས་པ་དང་། །
ཆོས་ཀྱི་དོན་དུ་སྲོག་གཏོང་བ། །དེ་འདྲའི་སྐད་ཅིག་བཅུ་དྲུག་ནི། །
བློ་ལྡན་མཐོང་བའི་ལམ་གནས་ཀྱི། །ཕྱིར་མི་ལྡོག་པའི་རྟགས་དག་ཡིན། །
སྔར་བཤད་པ་དེ་འདྲའི་སྐད་ཅིག་མ་བཅུ་དྲུག་དང་དེས་དྲངས་པའི་རྗེས་ཐོབ་ལུས་ངག་
གི་ཐ་སྙད་ཁྱད་པར་ཅན་ནི་ཆོས་ཅན། བློ་ལྡན་མཐོང་བའི་ལམ་ལ་གནས་པའི་སེམས་
དཔའ་དབང་འབྲིང་རྫོགས་བྱང་ལས་ཕྱིར་མི་ལྡོག་ཏུ་སྒྲུབ་པའི་རྟགས་ཡང་དག་ཡིན་ཏེ།
དེ་སྒྲུབ་ཀྱི་ཚུལ་གསུམ་ཚང་བ་ཡིན་པའི་ཕྱིར། །
གསུམ་པ་ལ། རྒྱས་པར་བཤད་པ། དོགས་པ་དཔྱད་པ་གཉིས། དང་པོ་ནི།
མཐོང་བའི་ལམ་ལ་གནས་པའི་སེམས་དཔའ་དབང་འབྲིང་ཆོས་ཅན། གཟུགས་ལ་སོགས་
པའི་ཆོས་སུ་བདེན་པར་རྟོགས་པ་ཀུན་བཏགས་ལས་ལྡོག་པ་ཡིན་ཏེ། རང་གི་མཚན་
ཉིད་སྟོང་པ་ཉིད་མངོན་སུམ་དུ་རྟོགས་པ་ཉིད་ཀྱིས་ཕྱིར། དེ་ཆོས་ཅན། དོན་དམ་པ་
དང་ཀུན་རྫོབ་ཀྱི་བླ་ན་མེད་པའི་བྱང་ཆུབ་ཀྱི་སེམས་བརྟན་པ་ཉིད་དང་ལྡན་ཏེ། དེ་གཉིས་
ལས་མི་ཉམས་པར་སངས་རྒྱས་ལ་སོགས་པས་བྱིན་གྱིས་བརླབས་པའི་ཕྱིར། དེ་ཆོས་
ཅན༑ ཉན་ཐོས་དང་རང་སངས་རྒྱས་ཀྱི་ཐེག་པ་ལས་སེམས་རྣམ་པར་ལྡོག་པར་ལྡན་
ཏེ་ཐེག་པ་ཆེན་པོའི་ཆོས་ཁྱད་པར་ཅན་སྒྲུབ་ཅིང་ཉམས་སུ་ལེན་པའི་ཕྱིར། དེ་ཆོས་
ཅན༑ བསམ་གཏན་དང་གཟུགས་མེད་པའི་སྙོམས་པར་འཇུག་པ་ལ་སོགས་པ་ཐོབ་
ཀྱང་དེའི་དབང་གིས་སྐྱེ་བའི་ཡན་ལག་ཡང་དག་པར་ཡོངས་སུ་ཟད་པ་ཞེས་བྱ་བ་ཡིན་
ཏེ༑ ཆོས་ཀྱི་གནས་ལུགས་རབ་ཏུ་རྣམ་པར་འབྱེད་པའི་མཐུས་ཟད་པའི་ཕྱིར། གོང་



244
ཕར་ཕྱིན་རྩ་ཊིཀ
དུ་བཤད་པ་དེ་བཞི་ནི་སྡུག་བསྔལ་གྱི་རྣམ་པ་ཡིན་ཏེ། སྒྲུབ་ཟིན་པའི་ཕྱིར། བྱང་སེམས་
མཐོང་ལམ་པ་དབང་འབྲིང་ཆོས་ཅན། ལུས་དང་སེམས་ཡང་བ་ཤིན་ཏུ་སྦྱངས་པའི་
བདེ་བ་དང་ལྡན་ཏེ། མཐོང་སྤང་གིས་བསྡུས་པའི་མི་དགེ་བ་དང་བྲལ་བ་ཉིད་ཀྱིས་ཕྱིར།
དེ་ཆོས་ཅན། འདོད་ཡོན་ལ་མངོན་པར་ཞེན་པ་མེད་པར་འདོད་པ་ལ་ཉེ་བར་སྤྱོད་པ་
དང་ལྡན་ཏེ། སེམས་ཅན་འདུལ་བའི་ཐབས་ལ་མཁས་པའི་མཐུས་དེ་ལྟར་ལྡན་པའི་
ཕྱིར༑ དེ་ཆས་ཅན། རྟག་ཏུ་ཚངས་པར་སྤྱོད་པ་ཉིད་དང་ལྡན་ཏེ། འདོད་ཡོན་གྱིས་
བསྡུས་པའི་ཡུལ་གྱི་ཉེས་དམིགས་མཐོང་བས་དེ་དང་ལྡན་པའི་ཕྱིར། དེ་ཆོས་ཅན། འཚོ་
བའི་ཡོ་བྱད་ཡང་དག་པར་རྣམ་པར་དག་པ་ཉིད་དང་ལྡན་ཏེ། བྱང་ཆུབ་ཀྱི་སེམས་
མི་བརྗོད་པ་ལ་དབང་བའི་སྐྱེས་བུ་དམ་པའི་ཆོས་ཉིད་ཀྱིས་ལོག་འཚོ་དེ་དག་སྤངས་པའི་
ཕྱིར་ཞེས་བྱ་བ་བཞི་ནི་ཀུན་འབྱུང་བའི་རྣམ་པ་ཡིན་ཏེ། སྒྲུབ་ཟིན་པའི་ཕྱིར། དེ་ཆོས་
ཅན༑ ཕུང་པོ་དང་ཁམས་དང་སྐྱེ་མཆེད་རྣམས་ལ་སྦྱོར་བ་དང་། རྗེས་སུ་སྦྱོར་བ་
དག་ཏུ་མི་བྱའོ་ཞེས་མདོ་ལས་དེ་ལྟར་གསུངས་པ་དང་པོར་བདེན་པར་ཞེན་པ་སྦྱོར་བ་
དང་རྗེས་སུ་བདེན་པར་ཞེན་པ་རྗེས་སུ་སྦྱོར་བའི་གནས་པ་སོ་སོར་བཀག་པ་དང་ལྡན་
ཏེ༑ སྟོང་ཉིད་མངོན་སུམ་དུ་རྟོགས་པ་ལ་གནས་པ་ཉིད་ཀྱིས་ཕྱིར། དེ་ཆོས་ཅན། འགོག་
པ་ཆོས་ཤེས་ཀྱིས་རྟོགས་པའི་བར་ཆད་བྱེད་པའི་ཆོས་རྣམས་ལ་སྔ་མ་བཞིན་ཏུ་སྦྱོར་བ་
དང་རྗེས་སུ་སྦྱོར་བའི་གནས་པ་སོ་སོར་བཀག་པ་དང་ལྡན་ཏེ། འགོག་པ་ཆོས་བཟོད་
ཀྱིས་མི་མཐུན་པའི་ཕྱོགས་མཐོང་སྤང་བསལ་བ་ཉིད་ཀྱིས་ཕྱིར། དེ་ཆོས་ཅན། བྱང་
ཆུབ་ཀྱི་ཚོགས་སྦྱིན་པ་ལ་སོགས་པ་ལ་སྔ་མ་བཞིན་དུ་སྦྱོར་བ་དང་རྗེས་སུ་སྦྱོར་བའི་གནས་
པ་སོ་སོར་བཀག་པ་དང་ལྡན་ཏེ། གཟུང་འཛིན་བདེན་པར་ཞེན་པའི་རྣམ་པར་རྟོག་པའི་



245
སྐབས་བཞི་པ།
སྐྱོན་མངོན་སུམ་དུ་ཡོངས་སུ་ཤེས་པ་ཉིད་ཀྱིས་ཕྱིར། གཏམ་ཞེས་པ་ནི་མིང་ལའང་
བདེན་ཞེན་འགོག་པའི་དོན་ནོ། །དེ་ཆོས་ཅན། གྲོང་གི་སྒྲས་བསྟན་པའི་དབང་པོ་དང་
གྲོང་ཁྱེར་གྱི་སྒྲས་བསྟན་པའི་དབང་རྟེན་དང་། གྲོང་བརྡལ་གྱི་སྒྲས་བསྟན་པའི་དབང་
ཡུལ་དང་། སྐྱེས་བུའི་སྒྲས་བསྟན་པའི་རྣམ་ཤེས་རྣམས་བདེན་པར་འཛིན་པའི་བདེན་
འཛིན་དང་། དེ་རྣམས་བདག་མེད་དུ་རྟོགས་པའི་ཡེ་ཤེས་སྤང་གཉེན་དུ་གཡུལ་འགྱེད་
པ་ལ་སྔ་མ་བཞིན་དུ་སྦྱོར་བ་དང་རྗེས་སུ་སྦྱོར་བཞི་གནས་པ་རྗེས་སུ་བཀག་པ་དང་ལྡན་
ཏེ༑ གཟུང་བ་དང་འཛིན་པ་དག་བདེན་པར་འཛིན་པའི་བདེན་འཛིན་ཀུན་བཏགས་སྤང་
བར་བྱ་བ་ཉིད་ཀྱིས་ཕྱིར་ཞེས་བྱ་བ་བཞི་ནི་འགོག་པའི་རྣམ་པ་ཡིན་ཏེ། སྒྲུབ་ཟིན་པའི་
ཕྱིར༑ དེ་ཆོས་ཅན། སེར་སྣ་དང་འཆལ་བའི་ཚུལ་ཁྲིམས་ལ་སོགས་པ་ལ་སྔ་མ་བཞིན་
དུ་སྦྱོར་བ་དང་རྗེས་སུ་སྦྱོར་བའི་གནས་པ་སོ་སོར་བཀག་པ་དང་ལྡན་ཏེ། སྦྱིན་པ་ལ་
སོགས་པའི་ཁྱད་པར་ཐོབ་ཅིང་རྟོགས་པའི་ཕྱིར། དེ་ཆོས་ཅན། རྟོགས་པའི་ཆོས་ལམ་
འབྲས་བུ་བྱང་ཆུབ་རྣམས་དོན་དམ་པར་གྲུབ་པ་རྡུལ་ཙམ་ཡང་མི་དམིགས་པ་དང་ལྡན་
ཏེ༑ ངོ་བོ་རྒྱུ་འབྲས་ཀྱི་ཆོས་ཐམས་ཅད་བདེན་པས་སྟོང་པ་རྣམ་པར་ཐར་པའི་སྒོ་གསུམ་
གྱི་ངོ་བོ་ཉིད་དུ་རྟོགས་པའི་ཕྱིར། དེ་ཆོས་ཅན། ཐམས་ཅད་མཁྱེན་པ་ཉིད་གསུམ་
གྱི་བདག་ཉིད་ཀྱི་རང་གིས་ཐོབ་པའི་ས་གསུམ་ལ་ཇི་ལྟ་བ་བཞིན་དུ་ཐེ་ཚོམ་དང་བྲལ་
བའི་ངེས་པ་ཉིད་ཀྱི་གནས་པ་དང་ལྡན་ཏེ། རང་གི་ཐོབ་པའི་རྟོགས་པ་ལ་མངོན་པར་
ཡིད་ཆེས་པ་ཐོབ་པའི་ཕྱིར། དེ་ཆོས་ཅན། རྣམ་པ་ཐམས་ཅད་མཁྱེན་པ་ཉིད་ལ་སོགས་
པའི་ཆོས་ཀྱི་དོན་དུ་སྲོག་གཏོང་བ་ལ་སེར་སྣ་དང་སྡུག་བསྔལ་ཅུང་ཟད་ཙམ་ཡང་མི་
འབྱུང་སྟེ། གནས་ལུགས་མངོན་སུམ་དུ་རྟོགས་ཤིང་མཐའ་གཅིག་ཏུ་རྣམ་མཁྱེན་ལ་



246
ཕར་ཕྱིན་རྩ་ཊིཀ
གཞོལ་བ་ཉིད་ཀྱི་ཕྱིར། ཞེས་བྱ་བ་བཞི་ནི་ལམ་གྱི་རྣམ་པ་ཡིན་ཏེ། སྒྲུབ་ཟིན་པའི་
ཕྱིར༑ གཉིས་པ་དོགས་པ་དཔྱད་པ་ནི། དེ་ལྟར་ན་བཟོད་པ་དང་ཤེས་པའི་སྐད་ཅིག་
མ་རྣམ་པ་བཅུ་དྲུག་གི་བསྡུས་པ་འདི་རྣམས་བྱང་ཆུབ་སེམས་དཔའ་མཐོང་བའི་ལམ་
ལ་གནས་པའི་ཕྱིར་མི་ལྡོག་པའི་མཚན་ཉིད་དག་ཡན་ནོ། །
དེ་ལ་ཁོ་ན་རེ། ཤེས་བཟོད་སྐད་ཅིག་མ་རྣམས་མཐོང་ལམ་མཉམ་གཞག་མ་
ཡིན་ནམ། ཇི་ལྟར་ན་ཕྱིར་མི་ལྡོག་ཏུ་སྒྲུབ་པའི་རྟགས་ཡིན་ཞེ་ན། རྗེས་ཐོབ་ལུས་ངག་
གི་ཐ་སྙད་ཁྱད་པར་ཅན་ལ་ཤེས་བཟོད་སྐད་ཅིག་མའི་མིང་གིས་ཉེ་བར་བཏགས་ནས་
བཤད་དེ། འདོགས་པའི་རྒྱུ་མཚན། བཏགས་པའི་དགོས་པ། དངོས་ལ་གནོད་བྱེད་
གསུམ་ཡོད་པའི་ཕྱིར། དང་པོ་ནི། བྱང་སེམས་མཐོང་ལམ་པ་དབང་འབྲིང་གིས་
རྗེས་ཐོབ་ལུས་ངག་གི་ཐ་སྙད་ཁྱད་པར་ཅན་ལ་ཤེས་བཟོད་སྐད་ཅིག་མའི་མིང་གིས་
འདོགས་པའི་རྒྱུ་མཚན་ཡོད་དེ། དེ་ཉིད་ཤེས་བཟོད་སྐད་ཅིག་མ་དེ་ལ་བརྟེན་ནས་སྐྱེས་
བའི་ཕྱིར་ཏེ། ཤེས་བཟོད་སྐད་ཅིག་མ་འདི་རྣམས་མཉམ་གཞག་ཏུ་ཡང་དག་པར་ཐོབ་
པ་ན་རྗེས་ཐོབ་དག་པ་འཇིག་རྟེན་པ་གཟུང་བ་དང་འཛིན་པར་བདེན་པར་མངོན་པར་
ཞེན་པའི་རྣམ་པ་ཅན་རྗེས་ཀྱི་སེམས་ཀྱིས་བསྡུས་པའི་འབྲས་བུ་གཟུགས་ལ་སོགས་པའི་
བདེན་པར་ཞེན་པའི་འདུ་ཤེས་ལྡོག་པ་ལ་སོགས་པ་རྗེས་ཐོབ་ལུས་ངག་གི་ཐ་སྙད་ཁྱད་
པར་ཅན་སྐྱེས་པའི་ཕྱིར། བཏགས་པའི་དགོས་པ་ཡོད་དེ། ས་ཐོབ་པའི་རྣལ་འབྱོར་
པ་རྣམས་ཀྱི་རྗེས་ཐོབ་ལུས་ངག་གི་ཐ་སྙད་ནི་འདུལ་བའི་དགོས་པའི་དབང་མ་གཏོགས་
པར་དུས་ཐམས་ཅད་དུ་མཉམ་གཞག་གི་རྟོགས་པ་དང་མཐུན་པ་ཁོ་ན་ཡིན་ནོ་ཞེས་ཤེས་
པར་བྱ་བའི་ཆེད་ཡིན་པའི་ཕྱིར། དངོས་ལ་གནོད་བྱེད་ཡོད་དེ། དེ་ཉིད་ཤེས་བཟོད་



སྐབས་བཞི་པ།
247
སྐད་ཅིག་མ་དངོས་ཡིན་ན། རྣལ་འབྱོར་པའི་རྒྱུད་ལ་ཡོད་པའི་མཉམ་གཞག་སོ་སོར་
རང་གི་རིག་པའི་སྐད་ཅིག་མ་རྣམས་ཇི་ལྟར་རང་ལས་བློ་དམའ་བའི་གང་ཟག་གཞན་
གྱི་ངོ་བོར་ཕྱིར་མི་ལྡོག་ཏུ་ཡིད་ཆེས་པར་བྱེད་པའི་མཚན་ཉིད་འབྲས་རྟགས་ཡིན་དགོས་
པ་ལ། དེ་ཉིད་རང་ལས་བློ་དམའ་བའི་གང་ཟག་གི་མངོན་སུམ་གྱི་སྤྱོད་ཡུལ་དུ་གྱུར་
པ་དེ་ལྟ་མ་ཡིན་པས་མི་འཐད་པའི་ཕྱིར། །
གསུམ་པ་སྒོམ་ལམ་པ་ཕྱིར་མི་ལྡོག་པའི་རྟགས་ལ། ཐེག་ཆེན་གྱི་སྒོམ་ལམ་
རྒྱས་པར་བཤད། ཕྱིར་མི་ལྡོག་པའི་རྟགས་ཀྱི་ཁྱད་པར་རོ། །དང་པོ་ལ། སྒོམ་ལམ་
གྱི་ཁྱད་ཆོས། ཁྱད་གཞིའི་སྒོམ་ལམ། སྒོམ་ལམ་གྱི་དབྱེ་བའོ། །དང་པོ་ལ་མཚམས་
སྦྱར༑ རྩ་བ། འགྲེལ་པའོ། །དང་པོ་ནི། མཐོང་ལམ་པ་ཕྱིར་མི་ལྡོག་པའི་རྟགས་
བཤད་ཟིན་པ་དེའི་འོག་ཏུ་སྒོམ་པའི་ལམ་ལ་གནས་པའི་ཕྱིར་མི་ལྡོག་པའི་མཚན་ཉིད་
བཤད་རིགས་པ་ཡིན་པ་ལས་རེ་ཞིག་དང་པོར་བསྒོམ་པའི་ལམ་གྱི་ཁྱད་པར་འཆད་པའི་
རྒྱུ་མཚན་ཡོད་དེ། རིགས་པའི་དབང་ཕྱུག་གིས་ལུགས་ལས་ཁྱད་པར་མ་བཟུང་བར་
ཁྱད་པར་ཅན་གྱི་བློ་མི་སྐྱེའོ་ཞེས་འབྱུང་བས་ཁྱད་གཞི་སྒོམ་ལམ་རྟོགས་པའི་ཡན་ལག་
ཏུ་འཆད་པའི་ཕྱིར། གཉིས་པ་ནི། །
སྒོམ་པའི་ལམ་ནི་ཟབ་པ་སྟེ། །ཟབ་མོ་སྟོང་པ་ཉིད་ལ་སོགས། །
ཟབ་པ་དེ་ནི་སྒྲོ་འདོགས་དང་། །སྐུར་བའི་མཐའ་ལས་གྲོལ་བ་ཉིད། །
ཐེག་ཆེན་སྒོམ་པའི་ལམ་ནི་ཆོས་ཅན། ཟབ་པ་ཡིན་ཏེ། ཟབ་མོ་སྟོང་པ་ཉིད་ལ་སོགས་
པ་རྟོགས་པའི་བློ་ཡིན་པའི་ཕྱིར། སྟོང་པ་ཉིད་དེ་ནི་ཆོས་ཅན། ཟབ་པ་ཡིན་ཏེ། སྒྲོ་
འདོགས་དང་སྐུར་བའི་མཐའ་ལས་གྲོལ་བ་ཉིད་ཀྱི་ཆོས་དབྱིངས་ཡིན་པའི་ཕྱིར། གསུམ་



248
ཕར་ཕྱིན་རྩ་ཊིཀ།
པ་ནི། གོ་རིམ་བཞིན་དུ་སྟོང་པ་ཉིད་ལ་སོགས་པ་ལ་བདེན་པར་གྲུབ་པའི་སྒྲོ་འདོགས་
པ་དང་ཐ་སྙད་དུ་མེད་པའི་སྐུར་པའི་མཐའ་ལས་གྲོལ་བ་ཉིད་ཡིན་ཏེ། སྟོང་པ་ཉིད་
ལ་སོགས་པ་ལ་ཡང་དོན་དམ་པར་གཟུགས་མེད་ལ། སྟོང་པ་ཉིད་ལ་སོགས་པ་གཟུགས་
ལས་ངོ་བོ་གཞན་པ་ཡང་མ་ཡིན་པའི་ཕྱིར། སྒྲོ་སྐུར་དང་བྲལ་བའི་དེ་བཞིན་ཉིད་གང་
ཡིན་པ་དེ་ནི་ཆོས་ཅན། ཟབ་མོ་ཡིན་ཏེ། སྟོང་པ་ཉིད་ལ་སོགས་པས་ཁྱད་པར་དུ་བྱས་
པའི་དབྱིངས་ཡིན་པའི་ཕྱིར། ཐེག་ཆེན་སྒོམ་པའི་ལམ་ནི་ཆོས་ཅན། ཟོབ་པ་ཡིན་ཏེ།
ཟབ་མོ་སྟོང་པ་ཉིད་མངོན་སུམ་དུ་རྟོགས་པ་དང་ལྡན་པའི་ཕྱིར། །
གཉིས་པ་ཁྱད་གཞི་སྒོམ་ལམ་ལ། མཚམས་སྦྱར། རྩ་བ། འགྲེལ་པའོ། །དང་པོ་
ནི༑ དེ་ལྟར་ཁྱད་པར་བསྟན་ནས། ཁྱད་པར་གྱི་གཞི་སྒོམ་ལམ་དེ་འཆད།
གཉིས་པ་ནི། །
ངེས་འབྱེད་ཡན་ལག་དང་མཐོང་བའི། །ལམ་དང་སྒོམ་པའི་ལམ་ཉིད་ལ།།
ཡང་དང་ཡང་དུ་སེམས་པ་དང་། །འཇལ་དང་ངེས་རྟོག་སྒོམ་པའི་ལམ།།
ཐེག་ཆེན་སྒོམ་པའི་ལམ་ཆོས་ཅན། རྒྱུན་ཆགས་སུ་འཇུག་པ་ཡིན་ཏེ། ཐེག་ཆེན་ངེས་
འབྱེད་ཡན་ལག་དང་མཐོང་བའིལམ་དང་སྒོམ་པའི་ལམ་ཉིད་ལ་མཐོང་བའི་དོན་མཁྱེན་
གསུམ་གྱི་རྣམ་པ་ལ། ཡང་དང་ཡང་དུ་སེམས་པ་དང་འཇལ་བ་དང་ངེས་པར་རྟོགས་
པའི་རྗེས་ལ་མངོན་རྟོགས་ཡིན་པའི་ཕྱིར། གསུམ་པ་ནི། ཐེག་ཆེན་སྒོམ་ལམ་ཆོས་
ཅན༑ རྒྱུན་ཆགས་པ་ཡིན་ཏེ། ངེས་པར་འབྱེད་པའི་ཡན་ལག་ལ་སོགས་པ་གསུམ་
ལ་ངེས་པར་མཐོང་བའི་དོན་མཁྱེན་གསུམ་གྱི་རྣམ་པ་ལ་ཐོས་པ་དང་སྒོམ་པ་ལས་བྱུང་
བའི་ཤེས་རབ་དག་གམ། ཏིང་ངེ་འཛིན་གྱི་སྦྱོར་བ་དང་དངོས་གཞི་དང་རྗེས་ལས་བྱུང་



249
སྐབས་བཞི་པ།
བའི་ཤེས་རབ་ཀྱིས་གོ་རིམས་བཞིན་དུ་ཡང་དང་ཡང་དུ་སེམས་པ་དང་ཚད་མས་འཇལ་
བ་དང་ཞིབ་ཏུ་ཕྱེ་ནས་ངེས་པར་རྟོགས་པའི་རྗེས་ལ་མངོན་རྟོགས་ཡིན་པའི་ཕྱིར། གསུམ་
པ་དེའི་དབྱེ་བ་ལ། དངོས་དང་། རྩོད་སྤང་ངོ༌། །དང་པོ་ལ་དྲི་བ་དང་། ལན་ནོ།།
དང་པོ་ནི། སྒོམ་ལམ་དེ་རྣམ་པ་དུ་ཞིག་ཅེ་ན། གཉིས་པ་ལ། རྩ་བ། འགྲེལ་པའོ།།
དང་པོ་ནི།
དེ་ནི་རྒྱུན་ཆགས་ཡིན་པའི་ཕྱིར། །ཆུང་དང་འབྲིང་དང་ཆེན་པོ་རྣམས། །
ཆུང་ངུའི་ཆུང་སོགས་དབྱེ་བ་ཡིས། །རྣམ་པས་རྣམ་པ་དགུར་བཞེད་དོ། །
ཐེག་ཆེན་སྒོམ་ལམ་དེ་ནི་རྣམ་པ་དགུར་བཞེད་དེ། ཆུང་ངུ་དང་འབྲིང་དང་ཆེན་པོ་
རྣམས་ཆུང་ངུའི་ཆུང་ངུ་སོགས་དབྱེ་བ་ཡི་རྣམ་པ་དགུ་ཡོད་པའི་ཕྱིར་ཏེ། དགུའི་སྒོ་
ནས་རྒྱུན་ཆགས་པ་ཡིན་པའི་ཕྱིར། གཉིས་པ་ནི། ཐེག་ཆེན་སྒོམ་པའི་ལམ་ཆོས་ཅན།
རྒྱུན་ཆགས་སུ་འབྱུང་བ་ཡིན་ཏེ། དོན་དམ་པར་སྟོང་པ་ཉིད་ཀྱི་མཚན་ཉིད་ཀྱི་རང་
བཞིན་ཡིན་པས་དོན་དམ་པར་དབྱེ་བ་མེད་ཀྱང་ཐ་སྙད་དུ་རྣམ་པའི་སྒོ་ནས་ཤེས་སྒྲིབ་
གཟུང་འཛིན་གྱི་རྣམ་པར་རྟོག་པའི་གཉེན་པོའི་དབྱེ་བ་ལས་གྲངས་བཞིན་དུ་འདོད་པའི་
ཁམས་ལ་སོགས་པ་ས་དགུ་དག་ཏུ་ཁྱོད་རྣམ་པ་དགུ་རྒྱུན་ཆགས་སུ་འབྱུང་བའི་ཕྱིར། དེ་
ཡིན་ཏེ། ཤེས་སྒྲིབ་གཟུང་འཛིན་གྱི་རྣམ་པར་རྟོག་པ་ཆེན་པོ་དང་འབྲིང་དང་ཆུང་ངུ་
རྣམས་རེ་རེ་ཞིང་ཆེན་པོ་དང་འབྲིང་དང་ཆུང་ངུའི་བྱེ་བྲག་གིས་ཐ་དད་པའི་ཕྱིར་ན་དེ་
དག་གི་གཉེན་པོ་ཆུང་ངུ་དང་འབྲིང་དང་ཆེན་པོ་རྣམསཀྱང་རེ་རེ་ཞིང་ཆུང་ངུ་དང་འབྲིང་
དང་ཆེན་པོའི་བྱེ་བྲག་གིས་ཐ་དད་པ་དེ་ལྟར་ནའི་ཕྱིར། སྤང་བྱ་ཆེ་རིམ་ནས་འགག་
པ་སོགས་ཀྱི་རིམ་པ་མི་འཐད་པའི་སྐྱོན་མེད་དེ། མུན་པ་ཤིན་ཏུ་ཆེན་པོ་སྣང་བ་ཆུང་



250
ཕར་ཕྱིན་རྩ་ཊིཀ
ངུས་སེལ་ལ། ཆུང་ངུ་ནི་ཆེན་པོས་སེལ་ཏོ། ཞེས་བྱ་བའི་དཔེས་སྒྲུབ་པའི་ཕྱིར། ཤེས་
སྒྲིབ་ཀྱི་གཉེན་པོའི་སྒོ་ནས་ཐེག་ཆེན་སྒོམ་ལམ་གྱི་དབྱེ་བ་འཆད་པའི་རྒྱུ་མཚན་ཡོད་
དེ༑ ལུང་ལས་བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་ནི་རྣམ་པར་རྟོག་པའི་
ཞེས་སྤང་བྱའི་གཙོ་བོའི་དབང་དུ་མཛད་པའི་ཕྱིར། །
གཉིས་པ་ལ། གྲངས་ངེས་ལ་རྩོད་སྤང་། བྱེད་ལས་ལ་རྩོད་སྤང་ངོ༌། །དང་པོ་
ལ་རྩོད་ལན་གཉིས་ལས། དང་པོ་ནི། ཁོ་ན་རེ། ཐེག་ཆེན་སྒོམ་ལམ་ཇི་ལྟར་རྣམ་པ་
དགུར་ངེས་ཞེས་བྱ་བ་མི་འཐད་པར་ཐལ། སྒོམ་ལམ་གྱི་བྱེ་བྲག་རྣམ་པ་དགུ་བས་མང་
བ་མ་ཡིན་ནམ་སྟེ་མང་བའི་ཕྱིར་ཏེ། རྒྱལ་བའི་ཡུམ་རྒྱས་འབྲིང་བསྡུས་པ་དེ་དང་དེ་
ལས་སྒོམ་ལམ་དགུ་པོ་རྣམ་པ་རེ་རེའི་དབང་དུ་མཛད་དེ། འབྲས་བུ་བསོད་རྣམས་གྲངས་
མེད་པ་དང་། གཞལ་དུ་མེད་པ་དང་ཚད་མེད་པ་སྐྱེ་བར་གསུངས་པའི་ཕྱིར་ཞེ་ན། གཉིས་
པ་ལ། རྩ་བ་དང་། འགྲེལ་པའོ། །དང་པོ་ནི།
གྲངས་མེད་ལ་སོགས་བསྟན་པ་རྣམས། །དམ་པའི་དོན་དུ་བཟོད་མ་ཡིན། །
ཀུན་རྫོབ་ཏུ་ནི་ཐུགས་བརྩེ་བའི། །རྒྱུ་མཐུན་དེ་དག་ཐུབ་པ་བཞེད། །
འབྲས་བུ་བསོད་རྣམས་གྲངས་མེད་ལ་སོགས་པ་བསྟན་པ་རྣམས་དམ པའི་དོན་དུ་བཟོད་
པ་མ་ཡིན་ཡང་ཐ་སྙད་དུ་མི་འཐད་པའི་སྐྱོན་མེད་པར་ཐལ། ཀུན་རྫོབ་ཏུ་ནི་སངས་
རྒྱས་ཀྱི་ཐུགས་བརྩེ་བའི་རྒྱུ་མཐུན་གྱི་འབྲས་བུ་གསུང་རབ་ལས་གྲངས་ཇི་ལྟར་བསྟན་
པ་དེ་དག་ཐུབ་པ་བཞེད་པའི་ཕྱིར། །
གཉིས་པ་ལ། དོན་དམ་ལ་ལྟོས་ཏེ་རྟགས་མ་གྲུབ་པ། ཀུན་རྫོབ་ལ་ལྟོས་ཏེ་
ཁྱབ་པར་མ་གྲུབ་པའི་ལན་ནོ། དང་པོ་ནི། ཐེག་ཆེན་སྒོམ་པའི་ལམ་ཇི་སྐད་བཤད་



251
སྐབས་བཞི་པ།
པའི་མཚན་ཉིད་ཅན་ཆུང་ངུའི་ཆུང་ངུ་ལྟ་བུ་དོན་གཅིག་ཏུ་གྱུར་པ་ཡིན་ཡང་འབྲས་བུ་
དུ་མ་ལ་ཕན་པ་རབ་ཏུ་སྦྱར་བ་ལ་རྫས་གཅིག་པའི་ལྡོག་པ་ལ་ལྟོས་ནས་བཞག་པའི་ལམ་
ཆོས་ཅན། དོན་དམ་པར་ན་འབྲས་བུ་བསོད་ནམས་གྲངས་མེད་པ་དང་། གཞལ་དུ་
མེད་པ་དང་ཚད་མེད་པ་བསྐྱེད་པར་བསྟན་པ་མདོ་ལས་ཚིག་ཏུ་བརྗོད་པའི་ངོ་བོ་རྣམས་
ཀྱིས་ནི་ཇི་ལྟར་བསྟན་པ་ལྟར་ཁྱོད་ཀྱིས་ཉེ་བར་བསྐྱེད་པའི་འབྲས་བུ་ཐ་དད་པ་ཉིད་ཀྱི་
ངོ་བོར་དབྱེ་བར་བྱ་བ་བཟོད་པ་མ་ཡིན་པར་ཐལ། དོན་དམ་པར་མ་གྲུབ་པའི་ཕྱིར།
གཉིས་པ་ནི། སྔར་བཤད་པའི་ཆོས་ཀྱི་ངོ་བོ་ཉིད་ཐེག་ཆེན་སྒོམ་ལམ་འབྲས་བུ་བསོད་
ནམས་གྲངས་མེད་སོགས་བསྐྱེད་པར་ཇི་སྐད་བཤད་ཅིང་བསྟན་པ་དེ་དག་ཆོས་ཅན།
དགོས་པ་ཡོད་དེ། གདུལ་བྱ་བྱིས་པའི་སྐྱེ་བོ་རྣམས་ལ་འབྲས་བུ་ཆེན་པོ་སྐྱེ་བ་རབ་ཏུ་
སྟོན་པ་ཉིད་ཀྱིས་གུས་པ་སྐྱེད་པའི་ཆེད་ཡིན་པའི་ཕྱིར། ཀུན་རྫོབ་ཏུ་ནི་ཐེག་ཆེན་སྒོམ་
ལམ་དགུ་བས་གྲངས་མང་པོ་ཉིད་དུ་ཐལ་བར་མི་འགྱུར་ཏེ། ཀུན་རྫོབ་ཏུ་དགུར་གྲངས་
ངེས་པ་དང་། འབྲས་བུ་བསོད་ནམས་གྲངས་མེད་སོགས་སྐྱེས་པ་མི་འགལ་བར་དམིགས་
པ་མེད་པའི་ཐུགས་རྗེ་ཆེན་པོའི་རང་བཞིན་གྱིས་ཆོས་ཀྱི་དབྱིངས་རྟོགས་པའི་རྒྱུ་མཐུན་
གྱི་འབྲས་བུར་གྱུར་པའི་གསུང་རབ་ལས་བསྟན་པ་ཡིན་པར་དེ་བཞིན་གཤེགས་པ་བཞེད་
པའི་ཕྱིར། །
གཉིས་པ་བྱེད་ལས་ལ་རྩོད་སྤང་ལ། དོན་དམ་ལ་ལྟོས་པའི་རྩོད་སྤང་། ཐ་
སྙད་ལ་ལྟོས་པའི་རྩོད་སྤང་ངོ༌། །དང་པོ་ལ། རྩོད་པ་དང་། ལན་ནོ། །དང་པོ་ལ་
མཚམས་སྦྱར། རྩ་བ། འགྲེལ་པའོ། །དང་པོ་ནི། སྟོང་པ་ཉིད་ཀྱི་མཚན་ཉིད་ཀྱིས་
བདེན་པར་མ་གྲུབ་པའི་ཐེག་ཆེན་སྒོམ་ལམ་གོམས་པ་ཕུལ་དུ་བྱུང་བ་བྱར་མེད་པ་མ་



ཕར་ཕྱིན་རྩ་ཊིཀ
252
ཡིན་ནམ་སྟེ་ཡིན་པ་དེའི་ཕྱིར། ཕན་གནོད་ཅུང་ཟད་ཀྱང་མི་བྱེད་པ་ཁོ་ནའོ་སྙམ་པའི་
སྐྱེ་བོ་བློ་དམན་པའི་ངོར་དོགས་པ་བསུ་བར་གཞུང་འདི་གསུངས། གཉིས་པ་ནི།
དངོས་པོ་བརྗོད་དུ་མེད་པ་ལ། །ཉམས་པ་དང་ནི་འཕེལ་མི་རུང་། །
སྒོམ་ཞེས་བྱ་བའི་ལམ་གྱིས་ནི། །ཅི་ཞིག་ཉམས་ཤིང་ཅི་ཞིག་འཐོབ། །
ཁོ་ན་རེ། སྒོམ་ཞེས་བྱ་བའི་ལམ་གྱི་ནི་ཆོས་ཅན། སྤང་བྱ་ཅི་ཞིག་ཉམས་ཤིང་གཉེན་
པོ་ཅི་ཞིག་འཐོབ་སྟེ་མི་འཐོབ་པར་ཐལ། དོན་དམ་པར་མ་གྲུབ་པའི་ཕྱིར། ཁྱབ་སྟེ།
སྒོམ་ལམ་གྱི་དངོས་པོ་དོན་དམ་པར་བརྗོད་དུ་མེད་པ་ལ་སྤང་བྱ་ཉམས་པ་དང་ནི་གཉེན་
པོ་འཕེལ་བ་མི་རུང་བའི་ཕྱིར། གསུམ་པ་ནི། ཁོ་ན་རེ། བདེན་པས་སྟོང་པའི་ཆོས་
ཉིད་ཀྱི་རང་གི་ངོ་བོར་འདོད་པའི་སྒོམ་ལམ་གྱི་དངོས་པོ་ཆོས་ཅན། མི་མཐུན་པའི་
ཕྱོགས་སྒོམ་སྤང་དང་། གཉེན་པོའི་སྒོམ་ལམ་དག་གོ་རིམས་བཞིན་དུ་འབྲལ་བ་དང་
སྐྱེ་བར་མི་རུང་བར་ཐལ། དོན་དམ་པར་ངོ་བོ་ཉིད་མེད་པ་ཉིད་ཀྱིས་ཕྱིར། ཁྱབ་སྟེ།
ཡང་དག་པར་ན་དེ་ཉིད་གཅིག་དང་གཞན་ཐ་དད་པ་ཉིད་དང་གཉིས་ཀ་དང་གཉིས་ཀ་
མ་ཡིན་པ་ཉིད་དུ་བརྗོད་དུ་མེད་པ་ལ་སྒོམ་པ་ཕུལ་དུ་ཕྱིན་པར་བྱར་མེད་པའི་ཕྱིར། དེ་
བས་ན་ཐེག་ཆེན་སྒོམ་པ་ཞེས་བྱ་བའི་ལམ་གྱི་མི་མཐུན་པའི་ཕྱོགས་ཀྱི་ངོ་བོ་ནི་ཅི་ཞིག་
བོར༑ རྣམ་པར་བྱང་བ་ནི་ཅི་ཞིག་འཐོབ་སྟེ། ཕན་གནོད་ཅུང་ཟད་ཀྱང་མི་བྱེད་པ་
ཉིད་པས་སྤང་བྱའི་གཉེན་པོར་ཉེ་བར་དགོད་པར་མི་བྱ་བ་ཁོ་ནའོ། །ཞེ་ན། གཉིས་
པ་ལན་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི། ཇི་སྐད་བཤད་པའི་
སྐྱོན་དེ་ལྟར་མ་ཡིན་ཏེ། ལན་འདི་ལྟར་འདེབས། གཉིས་པ་ནི།
བྱང་ཆུབ་ཇི་ལྟར་དེ་བཞིན་དུ། །འདི་ནི་འདོད་པའི་དོན་སྒྲུབ་བྱེད། །



253
སྐབས་བཞི་པ།
ཐེག་ཆེན་སྒོམ་ལམ་དོན་དམ་པར་འཕེལ་འགྲིབ་མེད་ཀྱང་། སྤང་བྱ་སྤོང་བ་སོགས་
ཀྱི་བྱ་བ་མི་འཐད་མི་དགོས་ཏེ། བྱང་ཆུབ་ཡེ་ཤེས་ཆོས་སྐུ་དོན་དམ་པར་མེད་ཀྱང་
ཐ་སྙད་དུ་གདུལ་བྱའི་དོན་བྱེད་པ་ཇི་ལྟ་བ་དེ་བཞིན་དུ་ཐེག་ཆེན་སྒོམ་ལམ་འདི་ནི་དོན་
དམ་པར་མེད་ཀྱང་ཐ་སྙད་དུ་སྤང་བྱ་སྤོང་བ་སོགས་འདོད་པའི་དོན་སྒྲུབ་པར་བྱེད་པའི་
ཕྱིར༔
བྱང་ཆུབ་དེ་བཞིན་ཉིད་མཚན་ཉིད། །དེ་ཡང་དེ་ཡི་མཚན་ཉིད་བཞེད།།
དེ་གཉིས་དཔེ་དོན་མི་མཚུངས་པའི་སྐྱོན་མེད་དེ། དེ་གཉིས་ཐ་སྙད་དུ་གདུལ་བྱའི་དོན་
བྱེད་པར་ཡང་མཚུངས་བྱང་ཆུབ་ཡེ་ཤེས་ཆོས་སྐུ་དེ་བཞིན་ཉིད་ཀྱི་མཚན་ཉིད་ཅན་ཡིན་
པ་དེ་བཞིན་དུ་སྒོམ་ལམ་དེ་ཡང་དེ་བཞིན་ཉིད་དེའི་མཚན་ཉིད་ཅན་དུ་བཞེད་པའི་ཕྱིར།
གསུམ་པ་འགྲེལ་པ་ལ། ཐ་སྙད་དུ་ཁྱབ་པ་མ་གྲུབ་པ་དང་། དོན་དམ་ལ་ལྟོས་ཏེ་འདོད་
ལན་ནོ། །
དང་པོ་ལ། དཔེ་སྒྲུབ་པ་དང་། དོན་ལ་སྦྱར་བ་གཉིས་སོ། །དང་པོ་ནི། ཇི་
ལྟར་དོན་དམ་པར་འཕེལ་འགྲིབ་ཀྱིས་ཁྱད་པར་དུ་བྱར་མེད་པའི་དེ་བཞིན་ཉིད་ཀྱི་བྱང་
ཆུབ་སྤྲོས་པ་མེད་པའི་ཡེ་ཤེས་ཀྱི་བདག་ཉིད་རྣམ་མཁྱེན་ལྟ་བུ་ཆོས་ཅན། དོན་དམ་
དུ་མེད་ཀྱང་ཐ་སྙད་དུ་གདུལ་བྱའི་མངོན་པར་འདོད་པའི་དོན་སྒྲུབ་པར་བྱེད་པ་ཡིན་
ཏེ༑ དོན་དམ་དུ་མེད་ཀྱང་ཐ་སྙད་དུ་ཡེ་ཤེས་ཆོས་ཀྱི་སྐུ་ལ་སོགས་པའི་རང་བཞིན་
ཀྱི་སངས་རྒྱས་ཀྱི་བདག་པོ་ཙམ་གྱིས་སོ་སོ་སྐྱེ་བོ་ལས་དག་པ་ནས་བྱང་སེམས་འཕགས་
པའི་བར་གྱི་གདུལ་བྱའི་སྐྱེ་བོ་རྣམས་ཀྱི་བསོད་ནམས་དང་ཡེ་ཤེས་ཀྱི་རྗེས་སུ་མཐུན་པར་
དོན་ཁྱད་པར་ཅན་གཟུགས་སྐུ་གཉིས་སུ་སྣང་བའི་སེམས་བསྐྱེད་པའི་སྒོ་ནས་དོན་བྱེད་



254
ཕར་ཕྱིན་རྩ་ཊིཀ
པའི་ཕྱིར། གཉིས་པ་ནི། དཔེ་དེ་བཞིན་དུ་བསྒོམས་པས་མངོན་སུམ་དུ་བྱས་པའི་ལམ་
བདེན་པས་སྟོང་པ་དེ་བཞིན་ཉིད་ཀྱི་མཚན་ཉིད་ཅན་ཐེག་ཆེན་སྒོམ་ལམ་འདི་ཡང་ཆོས་
ཅན༑ དོན་དམ་དུ་མེད་ཀྱང་ཀུན་རྫོབ་ཏུ་མངོན་པར་འདོད་པའི་དོན་གྱི་བྱ་བ་བྱེད་དེ།
གློ་བུར་གྱི་དྲི་མ་དང་བྲལ་བའི་སྒོ་ནས་དྲི་མ་འཇོམས་པའི་བྱ་བ་བྱེད་པའི་ཕྱིར། གཉིས་
པ་དོན་དམ་ལ་ལྟོས་ཏེ་འདོད་ལན་ནི། དོན་དམ་པར་ཉམས་འཕེལ་བྱེད་པ་སོགས་ཀྱིས་
ཉེས་པ་མེད་དེ། དོན་དམ་པར་ནི་སྤང་བྱ་ཉམས་པ་དང་། གཉེན་པོ་འཕེལ་བ་དགག་
པའི་ཚུལ་དུ་བཞེད་པས། ཐེག་ཆེན་སྒོམ་ལམ་སྤང་བྱ་ལ་དངོས་སུ་གནོད་པ་དེའི་ཚེ་
དོན་དམ་པར་སྦྱོར་བ་མེད་པ་ཉིད་གནས་ལུགས་ཀྱི་དོན་ལ་སྦྱོར་བ་ཡིན་པའི་ཕྱིར། །
གཉིས་པ་ཐ་སྙད་ལ་ལྟོས་པའི་རྩོད་སྤང་ལ། རྩོད་པ་དང་། ལན་ནོ། །དང་
པོ་ལ་མཚམས་སྦྱར། རྩ་བ། འགྲེལ་པའོ། །དང་པོ་ནི། དོན་དམ་དུ་མེད་པ་དེ་ལྟར་
ཡིན་ན་ཡང་སྒོམ་ལམ་གྱིས་ཀུན་རྫོབ་ཏུ་ཡང་དོན་བྱེད་པར་མི་རུང་ངོ་སྙམ་པའི་དོགས་
པ་བསུ་བར། གཉིས་པ་ནི།
སེམས་ནི་སྔ་མས་བྱང་ཆུབ་པར། །རིགས་མིན་ཕྱི་མས་ཀྱང་མ་ཡིན།།
ཁོ་ན་རེ། ཐེག་ཆེན་སྒོམ་ལམ་གྱིས་བསྡུས་པའི་སེམས་བསྐྱེད་གཉིས་ནི་ཆོས་ཅན། ཁྱོད་
ཀྱིས་རྫོགས་པའི་བྱང་ཆུབ་མི་བསྐྱེད་པར་ཐལ། ཁྱེད་སྐད་ཅིག་སྔ་མ་སོགས་རེ་རེ་ལས་
བསྐྱེད་པར་མི་རིགས། སྐད་ཅིག་སྔ་ཕྱི་གཅིག་ཅར་འབྱུང་བས་ཀྱང་མི་སྐྱེད། སྐད་
ཅིག་སྔ་ཕྱི་རིམ་གྱིས་འབྱུང་བས་ཀྱང་མི་བསྐྱེད་པའི་ཕྱིར། ཞེས་ཟེར། འབྲེ་ཆེན་པོ་
ལ་སོགས་པ་སྔ་མ་ཁ་ཅིག་གིས་སེམས་བསྐྱེད་སྐད་ཅིག་སྔ་ཕྱི་རིམ་གྱིས་འབྱུང་བས་བྱང་
ཆུབ་སྐྱེད་པ་ཡིན་ཡང་སྔ་མ་ཕྱི་མ་མ་སྐྱེས་ཀྱི་བར་དུ་གནས་ནས་ལྷན་ཅིག་ཏུ་ཚོགས་ནས་



255
སྐབས་བཞི་པ།
བསྐྱེད་པ་བཀག་པ་ནི་བརྟགས་པ་གསུམ་པ་འདིའི་དོན་ཡིན་ཞེས་ཟེར། དེ་ལ་མཁས་
པ་རེད་མདའ་བ་སོགས་ཁ་ཅིག་གིས། དེ་ལྟར་ན་བྱང་ཆུབ་བསྐྱེད་ཚུལ་གསུམ་པོ་གང་
ཡང་མི་འཐད་པས་བྱང་ཆུབ་བསྐྱེད་མི་སྲིད་པར་འགྱུར་ཏེ། བྱང་ཆུབ་བསྐྱེད་ཚུལ་གསུམ་
པོ་འདིར་མཐའ་ཆོད་པའི་ཕྱིར། མ་གྲུབ་ན། སློབ་དཔོན་ཕྱོགས་སྔ་བསུ་བ་ལ་མི་མཁས་
པར་འགྱུར་རོ་ཞེས་པས་སུན་འབྱིན་པ་ལ། གཡག་པ་སོགས་ཁ་ཅིག བྱང་ཆུབ་མི་
བསྐྱེད་པའི་སྒྲུབ་བྱེད་གསུམ་པོ་དེར་མཐའ་ཆོད་དམ་མ་ཆོད། ཆོད་ན་བྱང་ཆུབ་བསྐྱེད་
པ་མི་འཐད་མ་ཆོད་ན་སློབ་དཔོན་ཕྱོགས་སྔ་བསུ་བ་ལ་མི་མཁས་པར་འགྱུར་རོ། །ཞེས་
ཟེར་བ་ནི་སུན་འབྱིན་ལྟར་སྣང་འབའ་ཞིག་ཡིན་ཏེ། བྱང་ཆུབ་བསྐྱེད་ཚུལ་གསུམ་པོ་
འདིར་མཐའ་ཆོད་ཅིང་གསུམ་པོ་གང་ཡིན་མི་འཐད་ན། བྱང་ཆུབ་མི་བསྐྱེད་དགོས་
ལ༑ བྱང་ཆུབ་མི་བསྐྱེད་པའི་སྒྲུབ་བྱེད་གསུམ་པོ་དེར་མཐའ་ཆོད་ཅིང་། གསུམ་པོ་
གང་ཡང་མི་འཐད་ན་བྱང་ཆུབ་སྐྱེད་དགོས་པའི་ཕྱིར། དེར་མཐའ་ཆོད་ན་བྱང་ཆུབ་
མི་བསྐྱེད་དགོས་པ་ཆེས་མི་འཐད་དོ།
གསུམ་པ་ནི། ཐེག་པ་ཆེན་པོའི་སེམས་བསྐྱེད་སྔ་ཕྱི་རེ་རེས་བྱང་ཆུབ་ཐོབ་པར་ནི་
རིགས་པ་མ་ཡིན་ཏེ། སྔ་ཕྱིར་གྱུར་པའི་སེམས་བསྐྱེད་རེ་རེ་ཁོ་ན་ལ་སངས་རྒྱས་ཀྱི་
བྱང་ཆུབ་སྒྲུབ་པར་བྱེད་པའི་རྒྱུ་རྣམ་པ་ཐམས་ཅད་མཁྱེན་པ་ཉིད་ལ་སོགས་པའི་དོན་
མཐའ་དག་མི་སྣང་བའི་ཕྱིར། འདོད་པའི་དོན་བྱང་ཆུབ་སྒྲུབ་པར་བྱེད་པ་སྣང་བའི་
སེམས་ཅིག་ཆར་འབྱུང་བ་མང་པོ་ཉིད་ཀྱིས་ཀྱང་མ་ཡིན་ཏེ། མདོ་ལས་སེམས་ཅན་
རྣམས་ནི་རྣམ་པར་ཤེས་པའི་རྒྱུད་རེ་རེ་བའོ་ཞེས་འབྱུང་བས་གང་ཟག་གཅིག་གི་རྒྱུད་
ལ་ཡིད་ཀྱིས་རྣམ་པར་ཤེས་པ་རྫས་ཐ་དད་པ་དུ་མ་ཅིག་ཅར་སྐྱེ་བ་མི་སྲིད་པའི་ཕྱིར། བླ་



ཕར་ཕྱིན་རྩ་ཊིཀ
256
ན་མེད་པའི་སངས་རྒྱས་ཀྱི་བྱང་ཆུབ་སྒྲུབ་པར་བྱེད་པའི་རྒྱུ་དྲན་པ་ཉེ་བར་བཞག་པ་ལ་
སོགས་པ་ནས་སངས་རྒྱས་ཀྱི་མ་འདྲེས་པ་བཅོ་བརྒྱད་ཀྱི་བར་རྟོགས་པར་འགྱུར་བའི་
རང་གི་ངོ་བོ་རིམ་གྱིས་འབྱུང་བ་ཐེག་ཆེན་སེམས་བསྐྱེད་བྱུང་བ་སྔ་ཕྱིར་གྱུར་པ་མང་
པོ་ཉིདཀྱིས་ཀྱང་བྱང་ཆུབ་སྐྱེད་པ་མ་ཡིན་ཏེ། སེམས་ཕྱི་མ་དེ་བྱུང་མ་ཐག་ཏུ་སྔ་མ་
རྗེས་སུ་འགྲོ་བ་མེད་པ་ཉིད་དུ་འཇིག་པས་ན་སེམས་སྔ་ཕྱི་གཉིས་འབྲས་བུ་བྱང་ཆུབ་གཅིག་
བསྐྱེད་པ་ལ་ཕན་ཚུན་འབྲེལ་བ་མེད་པའི་ཕྱིར། དེ་བས་ན་ཇི་ལྟར་དོན་ཁྱད་པར་ཅན་
བྱང་ཆུབ་དང་གཞན་དོན་སྣང་བའི་སེམས་བསྐྱེད་པའི་སྒོ་ནས་བྱང་ཆུབ་བསྐྱེད་པའི་དོན་
བྱེད་པ་མི་འདོད་དོ་ཞེ་ན། གཉིས་པ་ལན་ལ། མཚམས་སྦྱར། རྩ་བ། འགྲེལ་པའོ།།
དང་པོ་ནི། ཇི་སྐད་བཤད་པའི་རྩོད་པ་དེ་ནི་ཡང་དག་པ་མ་ཡིན་པས་གཞུང་འདི་གསུངས།
གཉིས་པ་ནི།
མར་མེའི་དཔེ་ཡི་ཚུལ་གྱིས་ནི། །ཟབ་མོའི་ཆོས་ཉིད་རྣམ་པ་བརྒྱད།།
ཐེག་ཆེན་སེམས་བསྐྱེད་སྐད་ཅིག་སྔ་ཕྱི་རིམ་གྱིས་འབྱུང་བ་ལ་བརྟེན་ནསརང་འབྲས་
བྱང་ཆུབ་མི་བསྐྱེད་པའི་སྐྱོན་མེད་པར་ཐལ། མར་མེ་སྐད་ཅིག་སྔ་ཕྱི་རིམ་གྱིས་འབྱུང་
བ་ལ་བརྟེན་ནས་སྡོང་བུ་སྣུམ་ལྡན་རྫོགས་པར་སྲེག་པའི་མར་མེའི་དཔེ་ཚུལ་གྱིས་ནི་ཐེག་
ཆེན་སེམས་བསྐྱེད་སྐད་ཅིག་སྔ་ཕྱི་མང་པོ་རིམ་གྱིས་འབྱུང་བས་རང་འབྲས་བྱང་ཆུབ་
བསྐྱེད་པ་དང་ཟབ་མོའི་ཆོས་ཉིད་རྣམ་པ་བརྒྱད་ཀྱང་ཁོང་དུ་ཆུད་པར་འགྱུར་བའི་ཕྱིར།
གསུམ་པ་ལ་དངོས་དང་། དེས་གཞན་ཡང་མཚོན་ཚུལ་ལོ། །དང་པོ་ལ་དཔེ་
སྒྲུབ་པ་དང་། དཔེ་དོན་སྦྱར་བའོ། །དང་པོ་ལ་ལྟོས་མེད་དུ་མི་སྲེག ལྟོས་ནས་སྲེག་
པའོ༑ ༑དང་པོ་ལ་ཡང་། སྐད་ཅིག་དང་པོས་ལྟོས་མེད་དུ་སྲེག་པ་དང་། སྐད་ཅིག་



257
སྐབས་བཞི་པ།
གཉིས་པས་ལྟོས་མེད་དུ་མི་སྲེག་པའོ། །དང་པོ་ནི། ཇི་ལྟར་མེ་ལྕེ་དང་སྙིང་པོ་སྣུམ་
ལྡན་ཕྲད་པའི་སྐད་ཅིག་མ་དང་པོ་ལ་ཆོས་ཅན། མེ་ལྕེ་སྐད་ཅིག་མ་གཉིས་པ་མེད་པར་
ཁྱོད་ལ་བརྟེན་ནས་རྒྱུའི་མཚན་ཉིད་སྡོང་བུ་སྲེག་པར་བྱེད་པ་དང་། འབྲས་བུའི་མཚན་
ཉིད་སྲེག་པར་བྱ་བ་སྡོང་བུ་རྫོགས་པར་ཚིག་པ་མ་ཡིན་ཏེ། ཁྱོད་དང་མེ་ལྕེ་སྐད་ཅིག་
མ་གཉིས་པ་གཉིས་རང་གི་རྒྱུས་ཕན་ཚུན་གྱི་སྒོ་ནས་དུས་མཉམ་པ་ཕྲད་པ་ཙམ་ཞིག་
ཏུ་བསྐྱེད་པས་ཁྱད་པར་དུ་བྱས་ཀྱི། སྡོང་བུ་སྲེག་པའི་ནུས་པ་ཁྱད་པར་ཅན་དུ་མ་བྱས་
པའི་ཕྱིར། གཉིས་པ་ནི། དེ་བཞིན་དུ་མེ་ལྕེ་དང་སྙིང་པོ་ནུས་པ་ཁྱད་པར་ཅན་སྐྱེ་བ་
སྐད་ཅིག་གཉིས་པ་ལ་ཡང་ཆོས་ཅན། མེ་ལྕེ་སྐད་ཅིག་མ་དང་པོ་མེད་པར་ཁྱོད་ལ་བརྟེན་
ནས་རྒྱུའི་མཚན་ཉིད་སྡོང་བུ་སྲེག་པར་བྱེད་པ་དང་། འབྲས་བུའི་མཚན་ཉིད་སྲེག་པར་
བྱ་བ་སྡོང་བུ་རྫོགས་པར་ཚིག་པ་མེད་དེ། མེ་ལྕེ་སྐད་ཅིག་མ་དང་པོ་མེད་པར་ཁྱོད་
ཀུན་རྫོབ་ཏུ་ཡང་འབྱུང་བ་མེད་པའི་ཕྱིར། མ་གྲུབ་ན། དེ་ཆོས་ཅན། རྟག་ཏུ་ཡོད་
པར་ཐལ། རྒྱུ་མེད་དུ་འབྱུང་བའི་ཕྱིར། ཡང་ན་རྟག་ཏུ་མེད་པར་ཐལ། རྒྱུ་མེད་དུ་
འབྱུང་བའི་ཕྱིར། རྟགས་ཁས་བླངས། འདོད་མི་ནུས་ཏེ། མངོན་སུམ་དུ་ཚད་མས་
བསལ་བས་ཉེས་པ་དེ་ལ་སོགས་པར་ཐལ་བར་འགྱུར་བའི་ཕྱིར། གཉིས་པ་ལྟོས་ནས་
སྲེག་པའི་དཔེ་ནི། རྒྱུ་མཚན་གང་གིས་ཕྱིར་མེ་ལྕེ་སྐད་ཅིག་སྔ་ཕྱི་ལྟོས་མེད་དུ་མི་སྲེག་
པར་ལྟོས་ནས་སྲེག་པ་དེ་ལྟར་ཡིན་པ་དེའི་ཕྱིར་སྲེག་པར་བྱེད་པ་དང་། སྲེག་པར་བྱ་
བ་ཡོད་དེ། མེ་ལྕེ་དང་སྡོང་བུ་སྣུམ་ལྡན་སྐད་ཅིག་གཉིས་པ་སྐྱེས་པ་དེའི་ཚེ་སྐད་ཅིག་
དང་པོ་ཕྱིས་འབྱུང་གི་རྒྱུ་མེད་པར་ཞིག་ཀྱང་མེ་ལྕེ་དང་། འབྲས་བུ་སྡོང་བུ་དག་གོ་
རིམ་བཞིན་དུ། འབྲས་བུ་སྐྱེ་བ་དང་རྒྱུ་འཇིག་པ་དུས་མཉམ་དུ་མངོན་སུམ་གྱིས་དམིགས་



258
ཕར་ཕྱིན་རྩ་ཊིཀ
པའི་ཕྱིར། མེ་ལྕེ་དང་སྡོང་བུ་གཉིས་ཀ་ཕྲད་པའི་ཁྱད་པར་ཅན་གྱི་སྐད་ཅིག་དང་པོ་
ལ་ལྟོས་ནས་སྔ་མ་དེས་བྱས་པ་མཐུ་ཕུལ་དུ་ཕྱིན་པ་དང་ལྡན་པའི་ཁྱད་པར་ཅན་སྐད་
ཅིག་གཉིས་པ་ལ་སོགས་པ་ཡོད་པའི་ཕྱིར། གང་གི་ཚེ་རྐྱེན་ཉིད་སྣང་ཚོད་འདི་པ་ཙམ་
གྱི་བདག་ཉིད་ཀྱི་རྟེན་ཅིང་འབྲེལ་པར་འབྱུང་བའི་ཆོས་ཉིད་ཀྱིས་དོན་དམ་དཔྱོད་བྱེད་
ཀྱི་རིགས་པས་མ་བརྟགས་ཅིག་པུར་ཉམས་དགའ་བ་ཉིད་དུ་རྒྱུ་དང་འབྲས་བུ་འབྲེལ་བའི་
སྟོབས་ཀྱིས་སྲེག་བྱ་སྲེག་བྱེད་འཐད་པའི་ཕྱིར།
གཉིས་པ་དཔེ་དོན་སྦྱར་བ་ནི། དེ་བས་ན་མེ་ལྕེ་སྐད་ཅིག་མ་དང་པོས་ཀྱང་མེ་
ལྕེ་སྐད་ཅིག་མ་གཉིས་པ་ལ་མ་ལྟོས་པར་སྙིང་པོ་སྙིང་པོ་མེ་སྲེག་ལ་མི་ལྕེ་སྐད་ཅིག་མ་
གཉིས་པས་ཀྱང་མེ་ལྕེ་སྐད་ཅིག་མ་དང་པོ་ལ་མ་ལྟོས་པར་སྙིང་པོ་མ་སྲེག་པ་ཞེས་བྱ་
བ་མར་མེའི་དཔོའི་ཚུལ་གྱིས་ཐེག་ཆེན་སེམས་བསྐྱེད་ལ་བརྟེན་ནས་བྱང་ཆུབ་ཐོབ་པར་
རིགས་སོ། །མེ་ལྕེ་སྐད་ཅིག་མ་སྔ་མ་བཞིན་དུ་བྱང་ཆུབ་སྒྲུབ་པར་བྱེད་པའི་རྒྱུའི་དངོས་
པོ་ཚད་ཡོད་པ་ནུས་པ་ཆུང་ངུ་ཞིག་སྣང་བའི་རྣམ་པར་ཤེས་པ་སྔ་མ་ལ་བརྟེན་ནས་དེ་
ལ་སྣང་བའི་དོན་གྱིས་དབེན་པ་སྔ་མ་བས་ནུས་པ་ལྷག་པར་ཁྱད་པར་དུ་འཕགས་པའི་
གཞན་དོན་དང་བྱང་ཆུབ་སྣང་བའི་རྣམ་པར་ཤེས་པ་ཐེག་ཆེན་སེམས་བསྐྱེད་ཕྱི་མ་སྐྱེ་
བ་ཡིན་པའི་ཕྱིར་ཏེ། ཐེག་ཆེན་སེམས་བསྐྱེད་སྔ་ཕྱིར་གྱུར་པ་གཉིས་ནུས་པ་འཇུག་པའི་
ཡུལ་བྱང་ཆུབ་གཅིག་ལ་ཕན་པ་ཉེ་བར་སྦྱོར་བ་མར་མེའི་དཔེ་ལ་བརྟེན་ནས་ཤེས་པར་
བྱེད་པ་ལྷུར་ལེན་པའི་ཕྱིར། གཉིས་པ་དེས་གཞན་ཡང་མཚོན་ཚུལ་ཇི་སྐད་སྨོས་པའི་
མར་མེའི་དཔེ་ཁོ་ནས་ཐེག་ཆེན་སེམས་བསྐྱེད་ཀྱིས་བྱང་ཆུབ་བསྐྱེད་པ་འབའ་ཞིག་མཚོན་
པ་མ་ཡིན་ཏེ། འཆད་པར་འགྱུར་བའི་ཟབ་མོའི་ཆོས་ཉིད་རྣམ་པ་བརྒྱད་ཀྱང་ཁོང་དུ་



259
སྐབས་བཞི་པ།
ཆུད་པར་བྱ་བ་ཡིན་པའི་ཕྱིར།
གཉིས་པ་ཕྱིར་མི་ལྡོག་པའི་རྟགས་ཀྱི་ཁྱད་པར་བཤད་པ་ལ། མཚམས་སྦྱར།
རྩ་བ། འགྲེལ་པའོ། །དང་པོ་ནི། སྒོམ་པའི་ལམ་ལ་གནས་པའི་བྱང་ཆུབ་སེམས་
དཔའ་ཕྱིར་མི་ལྡོག་པ་རྣམས་ཀྱི་རྟགས་ཀྱི་མཚན་ཉིད་བརྗོད་པའི་ཕྱིར་དུ་ཟབ་མོ་རྣམ་
པ་བརྒྱད་གང་ལ་ཡོད་པ་ཡིན་ཞེ་ན། གཉིས་པ་ནི། །
སྐྱེ་བ་དང་ནི་འགག་པ་དང་། །དེ་བཞིན་ཉིད་དང་ཤེས་བྱ་དང།།
ཤེས་དང་སྤྱོད་དང་གཉིས་མེད་དང་། །ཐབས་མཁས་པ་ལ་ཟབ་པ་ཉིད།།
བྱང་སེམས་ས་བརྒྱད་པ་བ་ཆོས་ཅན། ཟབ་མོ་རྣམ་པ་བརྒྱད་ཐུགས་སུ་ཆུད་པ་དང་
ལྡན་ཏེ། གཞིའི་གནས་ལུགས་ཟབ་པ་སྐྱེ་བ་དང་ནི་འགག་པ་ཟབ་པ་དང་། སྤྱོད་པ་
ཉམས་སུ་ལེན་ཚུལ་ཟབ་པ་དེ་བཞིན་ཉིད་དང་ཤེས་བྱ་དང་ཤེས་བྱེད་དང་སྤྱོད་དང་གཉིས་
མེད་ཟབ་པ་དང་། འབྲས་བུ་མངོན་སུམ་དུ་བྱེད་ཚུལ་ཟབ་པ་ཐབས་མཁས་པ་ལ་ཟབ་
པ་ཉིད་ཐུགས་སུ་ཆུད་པ་དང་ལྡན་པའི་ཕྱིར། གསུམ་པ་ལ། ཟབ་མོའི་ངོ་བོ་དང་། དེ་
རྟོགས་པ་རྟགས་སུ་འགྱུར་ཚུལ་ལོ། །དང་པོ་ནི། བྱང་སེམས་ས་བརྒྱད་པ་བ་ཆོས་
ཅན༑ བདེན་པས་སྟོང་པ་རྟེན་ཅིང་འབྲེལ་བར་འབྱུར་བའི་སྒྲའི་དོན་དུ་འགྱུར་བ་སྐྱེ་
བ་ཟབ་པ་ཐུགས་སུ་ཆུད་པ་ཡིན་ཏེ། ཐེག་ཆེན་སེམས་བསྐྱེད་སྐད་ཅིག་སྔ་མ་དང་ཕྱི་
མ་དག་རེ་རེ་ཁོ་ན་དག་གིས་ཀྱང་བྱང་ཆུབ་ཐོབ་པ་མ་ཡིན། ཐ་སྙད་དུ་ངོ་བོ་ཉིད་མེད་
པས་ཀྱང་མ་ཡིན་ལ་འོན་ཀྱང་བསྒོམས་པས་རྟོགས་པར་བྱ་བའི་དོན་ཁྱད་པར་དུ་འཕགས་
པ་བྱང་ཆུབ་བསྐྱེད་དོ་ཞེས་བྱ་བ་ཐུགས་སུ་ཆུད་པ་དང་ལྡན་པའི་ཕྱིར། དེ་ཆོས་ཅན།
འགག་པ་ཟབ་མོ་ཐུགས་སུ་ཆུད་པ་ཡིན་ཏེ། དངོས་པོ་ཐམས་ཅད་དང་པོ་བྱུང་བ་ཉིད་



260
ཕར་ཕྱིན་རྩ་ཊིཀ
ནས་དོན་དམ་པར་རང་བཞིན་གྱིས་ངོ་བོ་ཉིད་མེད་ལ་ཀུན་རྫོབ་ཏུ་ཡང་འགོག་ཞེས་བྱ་
བ་མི་འགལ་བར་རྟོགས་པའི་ཕྱིར། དེ་ཆོས་ཅན། དེ་བཞིན་ཉིད་ཟབ་མོ་ཐུགས་སུ་
ཆུད་པ་དང་ལྡན་ཏེ། སློབ་ལམ་གྱི་གནས་སྐབས་ཐམས་ཅད་དུ་དེ་བཞིན་ཉིད་གོམས་
ཀྱང་དུས་མ་ཡིན་པར་དེ་མངོན་དུ་མི་བྱེད་ཅེས་བྱ་བ་རྟོགས་པའི་ཕྱིར། དེ་ཆོས་ཅན།
ཤེས་བྱ་ཟབ་མོ་ཐུགས་སུ་ཆུད་པ་དང་ལྡན་ཏེ། དེ་བཞིན་ཉིད་ཀྱི་རང་བཞིན་གྱིས་དོན་
དམ་པར་མེད་ཀྱང་ཆོས་ཐམས་ཅད་ལ་སྦྱིན་པ་ལ་སོགས་པ་རྣམ་པ་དུ་མ་རྗེས་སུ་བསྒྲུབ་
པ་ཞེས་བྱ་བ་རྟོགས་པའི་ཕྱིར། དེ་ཆོས་ཅན། ཤེས་པ་ཟབ་མོ་དང་ལྡན་ཏེ། ཆོས་
ཐམས་ཅད་དེ་བཞིན་ཉིད་ཀྱི་ངོ་བོ་ཉིད་ཀྱི་དོན་དམ་པར་དགའ་ཡང་མཐོང་བ་མེད་པ་
ཉིད་དེ་ཁོ་ན་ཉིད་མཐོང་བ་ཡིན་ནོ་ཞེས་བྱ་བ་རྟོགས་པའི་ཕྱིར། དེ་ཆོས་ཅན། སྤྱོད་
པ་ཟབ་མོ་དང་ལྡན་ཏེ། བདེན་པས་སྟོང་བའི་ཆོས་ཉིད་ཀྱིས་ཆོས་ཐམས་ཅད་ལ་སྤྱོད་
པ་མེད་པ་ཉིད་གནས་ལུགས་ཀྱི་དོན་ལ་སྤྱོད་པའོ་ཞེས་བྱ་བ་རྟོགས་པའི་ཕྱིར། དེ་ཆོས་
ཅན༑ གཉིས་སུ་མེད་པ་ཟབ་མོ་དང་ལྡན་ཏེ། དོན་དམ་པར་གཉིས་སུ་མེད་པའི་ངོ་
བོ་ཉིད་དུ་ལམ་ཐམས་ཅད་སྒྲུབ་བོ་ཞེས་བྱ་བ་རྟོགས་པའི་ཕྱིར། དེ་ཆོས་ཅན། ཐབས་
ལ་མཁས་པ་ཟབ་མོ་དང་ལྡན་ཏེ། ཚོགས་ཐམས་ཅདཡོངས་སུ་རྫོགས་པར་བྱེད་ལ་དོན་
དམ་པར་དེའི་འབྲས་བུ་སངས་རྒྱས་ཉིད་མི་འཐོབ་བོ་ཞེས་བྱ་བ་རྟོགས་པའི་ཕྱིར། །
གཉིས་པ་དེ་རྟོགས་པ་རྟགས་སུ་འགྱུར་ཚུལ་ནི། ས་བརྒྱད་པ་བ་ཆོས་ཅན། ཟབ་
པ་ཉིད་བརྒྱད་ཐུགས་སུ་ཆུད་པའི་སྒོ་ནས་བླ་མེད་རྫོགས་བྱང་ལས་ཕྱིར་མི་ལྡོག་པ་ཡིན་
ཏེ༑ བསམ་གྱིས་མི་ཁྱབ་པའི་རྣམ་པར་ཐར་པ་མི་སྐྱེ་བའི་ཆོས་ལ་བཟོད་པ་རྒྱ་ཆེན་པོ་
ཐོབ་པའི་སྒོ་ནས་བློ་དམན་པའི་ངོར་ཕན་ཚུན་འགལ་བའི་དོན་མི་འགལ་བར་གཞི་མཐུན་



261
སྐབས་བཞི་པ།
དུ་ཉམས་སུ་ལེན་ཅིང་སྒྲུབ་པའི་ཕྱིར། གསུམ་པ་དོན་བསྡུ་བ་ནི། སློབ་པ་ཕྱིར་མི་ལྡོག་
པའི་ཕྱོགས་མཚན་ཉིད་དང་བཅས་པ་བཤད་ཟིན་ཏོ། །འདིའི་སློབ་པ་ས་བདུན་པ་མན་
ཆད་ལ་བྱ་དགོས་ཀྱང་སྒོམ་ལམ་པ་ཕྱིར་མི་ལྡོག་པའི་སྐབས་སུ་ས་བརྒྱད་པ་ཡན་ཆད་
ལ་གནས་པའི་ཕྱིར་མི་ལྡོག་པའི་རྟགས་ཀྱང་བཤད་པ་གསུངས་སོ། །
གཉིས་པ་སྐུ་གསུམ་སྒྲུབ་བྱེད་ཀྱི་ལམ་ཁྱད་པར་ཅན་བཤད་པ་ལ། ཆོས་སྐུའི་
རྒྱུ་སྲིད་ཞི་མཉམ་ཉིད་ཀྱི་སྦྱོར་བ། ལོངས་སྐུའི་རྒྱུ་ཞིང་དག་པའི་སྦྱོར་བ། སྦྲུལ་སྐུའི་
རྒྱུ་ཐབས་ལ་མཁས་པའི་སྦྱོར་བའོ། །དང་པོ་ལ། མཚམས་སྦྱར། རྩ་བ། འགྲེལ་
པའོ༑ ༑དང་པོ་ནི། སློབ་པའི་ཚོགས་ཀྱི་ཆོས་ཕྱིར་མི་ལྡོག་པའི་རྟགས་ཐོབ་པ་སངས་
རྒྱས་ཉིད་མྱུར་དུ་ཐོབ་པར་བྱ་བའི་ཕྱིར་ཉེ་བའི་རྒྱུ་ལ་འབད་པ་ཡིན་པས། ཕྱིར་མི་ལྡོག་
པའི་རྟགས་བཤད་ཟིན་པའི་འོག་ཏུ་སངས་རྒྱས་ཉིད་ཐོབ་པའི་རྒྱུ་མཚན་འཁོར་བ་དང་
མྱང་ངན་ལས་འདས་པ་མཉམ་པ་ཉིད་ཀྱི་སྦྱོར་བ་དེ་འཆད། གཉིས་པ་ལ། དངོས་
ཀྱི་དོན་དང་། ཀླན་ཀ་སྤང་བའོ། །དང་པོ་ནི། །
ཆོས་རྣམས་རྨི་ལམ་འདྲ་བའི་ཕྱིར། །སྲིད་དང་ཞི་བར་མི་རྟོག་པ། །
བྱང་སེམས་ས་བརྒྱད་པ་བ་ཆོས་ཅན། སྲིད་དང་ཞི་བར་བདེན་པར་མི་རྟོག་པའི་རྒྱུ་མཚན་
ཡོད་དེ། སྲིད་ཞི་བདེན་མེད་མངོན་སུམ་དུ་རྟོགས་པའི་སྒོ་ནས་རྗེས་ཀྱི་གནས་སྐས་སུ་
བདེན་འཛིན་མངོན་འགྱུར་བ་སྐྱེ་བའི་གོ་སྐབས་ཟད་པར་བཅོམ་པའི་ཕྱིར། སྲིད་ཞིས་
བསྡུས་པའི་ཆོས་རྣམས་ཆོས་ཅན། བདེན་པར་མེད་དེ། དེར་མེད་པ་རྨི་ལམ་དང་འདྲ་
བའི་ཕྱིར། གཉིས་པ་ནི། །
ལས་མེད་ལ་སོགས་ཀླན་ཀ་ཡི། །ལན་ནི་ཇི་སྐད་བཤད་པར་ཟད། །



ཕར་ཕྱིན་རྩ་ཊིཀ
262
ཁོ་ན་རེ། ལས་འབྲས་བཞག་ཏུ་མེད་པར་ཐལ། ཆོས་ཀུན་དོན་དམ་པ་མེད་པའི་ཕྱིར་
ཞེ་ན། མ་ཁྱབ་སྟེ། དེ་ལ་སོགས་པ་ཀླན་ཀ་ཡི་ལན་ནི་མདོ་ལས་ཇི་སྐད་བཤད་པར་
ཟད་པའི་ཀླན་ཀ་སྤང་ནུས་པའི་ཕྱིར། གསུམ་པ་འགྲེལ་པ་ལ། དངོས་ཀྱི་དོན་དང་།
ཀླན་ཀ་སྤང་བ། དེས་གྲུབ་པའི་དོན་ནོ། །དང་པོ་ནི། ས་བརྒྱད་པའི་མཉམ་གཞག་ཡེ་
ཤེས་ཆོས་ཅན། སྲིད་ཞི་མཉམ་པ་ཉིད་ཀྱི་སྦྱོར་བ་ཡིན་ཏེ། འཁོར་བ་དང་མྱ་ངན་ལས་
འདས་པ་དག་ལ་དོན་དམ་པར་ངོ་བོ་ཐ་དད་པ་ཉིད་དུ་རྣམ་པར་མི་རྟོག་པས་ན་འཁོར་
འདས་གཉིས་བདེན་སྟོང་དུ་མངོན་སུམ་དུ་རྟོགས་པའི་དག་སའི་ཡེ་ཤེས་ཡིན་པའི་ཕྱིར་
ཏེ༑ མི་མཐུན་པ་འཁོར་བ་དང་གཉེན་པོ་རྣམ་པར་བྱང་བ་རྣམས་དོན་དམ་དུ་མེད་ཅིང་
ཐ་སྙད་དུ་སྣང་བརྙན་ཙམ་གྱི་ངོ་བོས་རྨི་ལམ་དང་འདྲ་བ་ཉིད་དུ་རྟོགས་པའི་ཕྱིར། །
གཉིས་པ་ལ། ཀླན་ཀ་དང་ལན་ནོ། །དང་པོ་ནི། ཁོ་ན་རེ། ཉིན་པར་ཡང་
མི་དགེ་བ་བཅུ་དང་སྦྱིན་པ་ལ་སོགས་པ་མེད་པར་ཐལ། ཆོས་ཐམས་ཅད་བདེན་པས་
སྟོང་བ་རྨི་ལམ་དང་འདྲ་བ་ཉིད་ཡིན་པའི་ཕྱིར། དེས་ན་གཉིད་མ་ལོག་པའི་གནས་སྐབས་
ན་ཡང་གཉིད་ལོག་པའི་གནས་སྐབས་བཞིན་དུ་དགེ་མི་དགེ་ལ་སོགས་པ་མེད་པར་འགྱུར་
བ་མ་ཡིན་ནམ་ཞེས་བྱ་བའི་ཀླན་ཀ་རྣམས་ལན་ནི་འོག་ནས་འཆད། གཉིས་པ་ལ། ཁྱབ་
པ་མ་ངེས་པའི་ལན། དཔེ་མ་གྲུབ་པའི་ལན་ནོ། །དང་པོ་ལ་ཉན་ཐོས་རང་ལ་གྲགས་
པའི་ཁྱབ་པ་མ་ངེས་པར་དཔེར་བཀོད། དེ་དབུ་མ་པ་ལ་ཡང་མཚུངས་པར་བསྟན་པའོ།
དང་པོ་ལ། བློ་དོན་དམ་པའི་ངོར་བསད་བྱ་གསོད་བྱེད་མ་གྲུབ་པ་རང་ཉིད་ཀྱིས་ཁས་
བླངས་པ་དང་། བློ་ཀུན་རྫོབ་པ་རྟོགས་པའི་ཡུལ་དུ་གྲུབ་པར་ཡང་རང་ཉིད་ཀྱིས་ཁས་
བླངས་པའོ། །



263
སྐབས་བཞི་པ།
དང་པོ་ནི། ཇི་ལྟར་ཕྱི་རོལ་གྱི་དོན་སྨྲ་བ་བྱེ་མདོ་གཉིས་ཀྱི་ལུགས་ལ་བློ་དོན་དམ་
པ་དབང་ཤེས་མ་འཁྲུལ་བའི་གཟུང་ངོར་བསོད་བྱེད་སུས་ཀྱང་བསད་བྱ་སུ་ཡང་བསད་
པའི་མི་དགེ་བའི་ལས་ཀྱི་ཆ་དང་ཆ་ཅན་དང་རྒྱུན་དང་རྒྱུན་ཅན་དུ་གང་བ་ཡང་མེད།
མ་བསད་པ་དགེ་བའི་ལས་ལམ་གྱི་ཆ་དང་ཆ་ཅན་སྣང་བ་ཡང་མ་ཡིན། སུས་ཀྱང་
སུའི་ནོར་མ་བྱིན་པར་བླངས་པ་ཡང་མེད་མ་བླངས་པ་ཡང་མ་ཡིན་པར་ཐལ། དེའི་
གཟུང་ངོར་ཆ་དང་ཆ་ཅན་དུ་སྣང་བ་མེད་པའི་ཕྱིར། དེར་ཐལ། དེ་གཉིས་ཀྱི་ལུགས་
ལ་བློ་དེའི་བཟུང་ངོར་དུས་མཐའི་སྐད་ཅིག་མ་དང་། རྡུལ་ཕྲན་ཉིད་སྣང་ཞིང་། དངོས་
པོ་རྣམས་དུས་གཉིས་པར་མི་སྡོད་པའི་སྐད་ཅིག་མ་ཉིད་ཀྱིས་ཕྱིས་འབྱུང་བའི་རྒྱུ་མེད་
པར་འཛིན་པ་ཡིན་ལ། ཐེག་དམན་རང་གི་གྲུབ་པའི་མཐའ་ལས་ཀྱང་། འཇིག་རྟེན་
སྣ་ཚོགས་ལས་ལས་སྐྱེས་ཞེས་འབྱུང་བས་སྣོད་བཅུད་ཀྱི་འཇིག་རྟེན་རྣམས་ཐུན་མོང་
དང་ཐུན་མོང་མ་ཡིན་པའི་ལས་ལས་སྐྱེས་པར་གསུངས་པའི་ཕྱིར། གཉིས་པ་ནི། ཉན་
ཐོས་སྡེ་གཉིས་ཀྱིས་ལུགས་ལ་དགེ་མི་དགེ་ལས་ལམ་བློ་ཀུན་རྫོབ་པ་རྟོག་པའི་ངོ་བོར་
སྒྲུབ་པ་ཡིན་ཏེ། བློ་དོན་དམ་པར་དབང་ཤེས་མ་འཁྲུལ་པའི་གཟུང་ངོར་དགེ་མི་དགེ་
ལས་ལམ་མེད་པ་ཞེས་བྱ་བ་ལ་སོགས་པའི་ཕྱོགས་ལ་བསད་བྱའི་སྲོག་གི་རྒྱུན་འཇུག་
པ་དང་འགལ་བའི་དངོས་པོ་གསོད་བྱེད་ཀྱིས་བསྐྱེད་པ་ལ་བསད་བྱ་དང་གསོད་པ་པོ་
ལ་སོགས་པར་རྟོགས་པའི་སྒོ་ནས་སྲོག་གཅོད་པ་ལ་སོགས་པ་རྣམ་པར་འཇོག་པའི་ཕྱིར།
དཔེར་ན་ཚུལ་བཞིན་མ་ཡིན་པའི་ཡིད་ལ་བྱེད་པའི་བརྣབ་སེམས་དང་གནོད་སེམས་ལ་
སོགས་པ་དང་ལྡན་པ་ལ་མི་དགེ་བ་ལ་སོགས་པར་འཇོག་པ་དང་འདྲ་བའོ། །
གཉིས་པ་དེ་དབུ་མ་པ་ལ་ཡང་མཚུངས་པར་བསྟན་པ་ནི། དཔེ་དེ་བཞིན་དུ་



264
ཕར་ཕྱིན་རྩ་ཊིཀ
དགེ་མི་དགེའི་ལས་ལམ་བདེན་པར་མེད་ན་མེད་མི་དགོས་ཏེ། དངོས་པོ་བདེན་པར་
མེད་པ་རྨི་ལམ་དང་འདྲ་ཡང་བྱིས་པ་ཕྱིན་ཅི་ལོག་གི་འཆིང་བ་མཐའ་དག་མ་ཉམས་
པ་རྣམས་ལ་བསད་བྱ་གསོད་བྱེད་སྦྱིན་བྱ་སྦྱིན་བྱེད་སོགས་དེ་དང་མཐུན་པའི་དོན་གྱི་
དངོས་པོ་ལ་སོགས་པར་བདེན་པར་མངོན་པར་ཞེན་པས་ལས་འབྲས་ཀྱི་རྣམ་གཞག་འཐད་
དོ་ཞེས་བྱ་བ་ལ་སོགས་པ་ཀུན་རྫོབ་ལ་ལྟོས་ནས་ཁྱབ་པ་མ་ངེས་པའི་ལན་དེ་དང་དོན་
དམ་ལ་ལྟོས་ཏེ་འདོད་ལེན་དེ་དང་དེ་གཉིས་ཀྱི་ལན་འགྲེལ་པ་འདི་ལས་ཕྱོགས་གཞན་
ཤེར་ཕྱིན་གྱི་མདོ་ལས་གསུངས་སོ་ཞེས་བྱ་བར་ཁོང་དུ་ཆུད་པར་བྱ་བའི་ཕྱིར། དོན་
བསྡུས་ན་ལས་འབྲས་བདེན་པར་མེད་ན་ཉིན་པར་ཡང་དགེ་མི་དགེའི་ལས་གསོག་པ་མི་
འཐད་པའི་སྐྱོན་མེད་དེ། དོན་སྨྲ་ཁྱོད་རང་གི་ལུགས་ལ་བློ་དོན་དམ་པར་དབང་ཤེས་
ཀྱི་ངོར་དགེ་མི་དགེའི་ལས་བྱ་བྱེད་ཀྱི་ཆ་མེད་ཀྱང་དེ་བློ་ཀུན་རྫོབ་པའི་ཡུལ་དུ་ཡོད་པར་
ཁས་ལེན་པ་བཞིན་དུ་ངེད་དབུ་མ་པ་ཡང་ལས་འབྲས་དོན་དམ་འཇལ་བའི་ངོར་མེད་
ཀྱང་ཐ་སྙད་པའི་ཚད་མའི་ཡུལ་དུ་ཁས་ལེན་པའི་ཕྱིར་ཞེས་པའོ། །
གཉིས་པ་དཔེ་མ་གྲུབ་པའི་ལན་ལ་དབུ་མ་པ་ལ་དཔེ་མ་གྲུབ། དོན་སྨྲ་བ་ལ་
དཔེ་མ་གྲུབ་པའོ། དང་པོ་ནི། གཞན་ཡང་རྨི་ལམ་དེ་དབུ་མ་པའི་ངོར་དགེ་མི་དགེའི་
ལས་གསོག་པ་མེད་པའི་དཔེར་མ་གྲུབ་སྟེ། ཉི་ཤུ་པ་ལས། རྨི་ལམ་སེམས་ནི་གཉིད་
ཀྱི་ཉམས། དེས་ན་འབྲས་བུ་འདྲ་མ་ཡིན། །ཞེས་བྱ་བ་རྨི་ལམ་དུ་ལས་འབྲས་བུ་འབྱིན་
པ་སྟོབས་ཞེན་པ་ཙམ་ཡིན་གྱི། སྤྱིར་འབྲས་བུ་འབྱིན་པར་དབུ་མ་པས་ཀྱང་འདོད་པའི་
ཕྱིར༑ གཉིས་པ་ནི། དཔེ་དེ་བཞིན་དུ་རྨི་ལམ་དེ་དོན་སྨྲ་པའི་ངོར་ཡང་དགེ་མི་དགེའི་
ལས་གསོག་པ་མེད་པའི་དཔེར་མ་གྲུབ་སྟེ། རྨི་ལམ་ན་ཡང་དགེ་བ་དང་མི་དགེ་བའི་



265
སྐབས་བཞི་པ།
ལས་སྤྱད་པ་ནས་སད་པའི་གནས་སྐབས་ན་ཀྱེ་མ་བདག་གིས་བྱས་སོ་ལེགས་པར་བྱས་
སོ་ཞེས་རྗེས་སུ་ཡི་རངས་ནས་རྗེས་ཀྱི་གནས་སྐབས་ཀྱི་སེམས་ཀྱི་མངོན་པར་ཞེན་པའི་
གསོས་ཀྱིས་ཡོངས་སུ་གསོས་ཏེ། མངོན་ཞེན་དྲག་པོས་གསོས་བཏབ་ན་རྨི་ལམ་གྱི་ལས་
འབྲས་བུ་འབྱིན་ངེས་སུ་དོན་སྨྲའི་ལུགས་ལ་ཡང་འདོད་པ་དེའི་ཕྱིར། གསུམ་པ་དེས་
གྲུབ་པའི་དོན་ནི། འཁོར་བ་དང་མྱ་ངན་ལས་འདས་པ་ནི་བདེན་སྟོང་དུ་མཉམ་པ་ཉིད་
ཡིན་ཏེ། དེ་ལ་གནོད་བྱེད་དུ་བཀོད་པའི་རྟགས་ཀྱིས་ཁྱབ་པ་མ་ངེས་ཤིང་མཐུན་དཔེ་
ཡང་དག་མ་གྲུབ་པའི་ཕྱིར། གཉིས་པ་ལོངས་སྐུའི་རྒྱུ་ཞིང་དག་པའི་སྦྱོར་བ་ལ། མཚམས་
སྦྱར༑ རྩ་བ། འགྲེལ་པའོ། དང་པོ་ནི། སྲིད་ཞི་གཉིས་ཀ་བདེན་སྟོང་མཉམ་པ་ཉིད་
དུ་རྣམ་པར་བསྒོམ་པ་ནི་རང་གང་དུ་འཚང་རྒྱ་བར་འགྱུར་བའི་རང་གི་སངས་རྒྱས་ཀྱི་
ཞིང་དུ་སངས་རྒྱས་སུ་འགྱུར་བས་དེའི་འོག་ཏུ་སངས་རྒྱས་ཀྱི་ཞིང་ཡོངས་སུ་དག་པ་དེ་
འཆད༑ གཉིས་པ་ནི། །
སེམས་ཅན་འཇིག་རྟེན་དེ་བཞིན་དུ། །སྣོད་ཀྱི་འཇིག་རྟེན་མ་དག་པ། །
དེ་ལ་དག་པར་བསྒྲུབ་པ་ཡིས། །སངས་རྒྱས་ཞིང་ནི་དག་པ་ཉིད། །
བྱང་སེམས་ས་བརྒྱད་པ་བ་ཆོས་ཅན། སངས་རྒྱས་ཀྱི་ཞིང་ནི་དག་པ་ཉིད་ཀྱི་སྦྱོར་བ་
ཐོབ་སྟེ། སེམས་ཅན་གྱི་འཇིག་རྟེན་མ་དག་པ་དག་པར་སྒྲུབ་པ་དེ་བཞིན་དུ་སྣོད་ཀྱི་
འཇིག་རྟེན་མ་དག་པ་དེ་ལ་དག་པར་སྒྲུབ་པ་ཡི་སྦྱོར་བ་ཐོབ་པའི་ཕྱིར། གསུམ་པ་ནི།
བྱང་སེམས་ས་བརྒྱད་པ་བ་ཆོས་ཅན། སངས་རྒྱས་ཀྱི་ཞིང་རྣམ་པར་དག་པའི་སྦྱོར་
བ་དང་ལྡན་ཏེ། དགེ་བའི་རྩ་བ་སྨིན་པ་ལ་བརྟེན་ནས་སེམས་ཅན་དང་སྣོད་ཀྱི་འཇིག་
རྟེན་གྱི་བྱེ་བྲག་གིས་དག་བྱ་སངས་རྒྱས་ཀྱི་ཞིང་རྣམ་པ་གཉིས་ལ་གོ་རིམས་བཞིན་དུ་



266
ཕར་ཕྱིན་རྩ་ཊིཀ
བཅུད་ཀྱི་ཞིང་བཀྲེས་པ་དང་སྐོམ་པ་སོགས་ཀྱིས་མ་དག་པ་གང་ཡིན་པ་དེའི་གཉེན་པོ་
ལྷའི་ལོངས་སྤྱོད་ཀྱི་ཉེ་བར་སྤྱད་པ་དང་སྣོད་ཀྱི་ཞིང་རྡོ་བ་དང་ཚེར་མ་ལ་སོགས་པ་ཉིད་
ཀྱིས་མ་དག་པ་གང་ཡིན་པ་དེའི་གཉེན་པོར་གསེར་གྱི་ས་ཕྱོགས་ལ་ཨིབྷ་ནི་ལས་མིག་
མངས་རིས་སུ་བྲིས་པ་ལ་སོགས་པ་དག་པ་བསྐྱེད་པའི་སྒོ་ནས་ཞིང་རྣམ་པར་དག་པའི་
སྦྱོར་བ་ནི་ཐོབ་པའི་ཕྱིར།
གསུམ་པ་སྤྲུལ་སྐུའི་རྒྱུ་ཐབས་མཁས་སྦྱོར་བ་ལ། མཚམས་སྦྱར། རྩ་བ། འགྲེལ་
པའོ༑ ༑དང་པོ་ནི། རང་གི་སངས་རྒྱས་ཀྱི་ཞིང་རྣམ་པར་དག་པ་སྒྲུབ་པ་ནི་ཐབས་
མཁས་པས་ཇི་ལྟ་བ་བཞིན་དུ་སངས་རྒྱས་ཀྱི་མཛད་པ་བྱ་དགོས་པས་ཞིང་དག་པའི་འོག་
ཏུ་ཐབས་ལ་མཁས་པའི་སྦྱོར་བ་དེ་འཆད། གཉིས་པ་ནི། །
ཡུལ་དང་སྦྱོར་བ་ཅན་འདི་ནི། །དགྲ་རྣམས་ལས་ནི་འདས་པ་དང་། །
མི་གནས་ཇི་བཞིན་ཤུགས་དང་ནི། །ཐུན་མོང་མ་ཡིན་མཚན་ཉིད་དང་། །
མ་ཆགས་པ་དང་མི་དམིགས་དང་། །མཚན་མ་སྨོན་ལམ་ཟད་པ་དང་། །
དེ་ཡི་རྟགས་དང་ཚད་མེད་པ། །ཐབས་ལ་མཁས་པ་རྣམ་པ་བཅུ། །
ཡུལ་དང་ཡུལ་ཅན་དུ་སྦྱོར་བ་ཅན་གྱི་ཐབས་མཁས་སྦྱོར་བ་འདི་ནི་ཆོས་ཅན། རྣམ་
པ་བཅུ་ཡོད་དེ། བདུད་བཞིའི་དགྲ་རྣམས་ལས་ནི་འདས་པ་སོགས་ཀྱི་ཡུལ་གྱི་སྒོ་ནས་
བཅུ་ཡོད་པའི་ཕྱིར། གསུམ་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་རྣམ་པ་བཅུ་
མངོན་སུམ་དུ་བྱ་བ་ལ་སེམས་ཅན་ལ་ཕན་པ་དུས་དང་མི་ཕན་པ་དུས་མ་ཡིན་པ་ཤེས་
པའི་སྦྱོར་བ་ནི་ཐབས་ལ་མཁས་པའི་སྦྱོར་བ་ཡིན་ལ། དེ་ལའང་རྣམ་པ་བཅུ་ཡོད་དེ།
རྩ་བ་ལ་བཀོད་པའི་རྟགས་དེའི་ཕྱིར། དེ་རྣམས་གང་ཞེ་ན། ས་བཅུ་པའི་ཡེ་ཤེས་ཆོས་



267
སྐབས་བཞི་པ།
ཅན༑ ལྷའི་བུའི་བདུད་དང་ལ་སོགས་པ་ཉོན་མོངས་པའི་བདུད་དང་། འཆི་བདག་
གི་བདུད་དང་། ཕུང་པོའི་བདུད་རགས་པ་ལས་འདས་ཏེ། དེ་ལྟ་བུའི་བར་ཆད་ཀྱི་ཆོས་
ལས་རྣལ་འབྱོར་གྱི་སྟོབས་ཀྱིས་ཡང་དག་པར་བརྒལ་བའི་སེམས་དཔའི་རྣལ་འབྱོར་ཡིན་
པའི་ཕྱིར། དེ་ཆོས་ཅན། ཆོས་ཐམས་ཅད་ལ་དོན་དམ་པར་མི་གནས་པར་ཐ་སྙད་
དུ་གནས་པར་དང་ལྡན་ཏེ། ཆོས་ཐམས་ཅད་བདེན་སྟོང་མཉམ་པ་ཉིད་རྣམ་པར་བསྒོམས་
པའི་ཕྱིར། དེ་ཆོས་ཅན། གཞན་གྱི་དོན་སྔོན་གྱི་སྨོན་ལམ་གྱི་ཤུགས་ཀྱིས་འཕངས་
པ་བྱེད་པ་དང་ལྡན་ཏེ། གཞན་དོན་ལྷུན་གྲུབ་ཏུ་བྱེད་པར་གྱུར་ཅིག་ཅེས་པའི་སྨོན་ལམ་
གྲུབ་པའི་ཕྱིར། དེ་ཆོས་ཅན། ཉན་རང་དང་ཐུན་མོང་མ་ཡིན་པའི་སྦྱོར་བ་དང་ལྡན་
ཏེ༑ གཞན་གྱི་དོན་བྱེད་པའི་དཀའ་བ་སྤྱད་པ་ཐམས་ཅད་ཤིནཏུ་གོམས་པ་ཉིད་ཀྱིས་
ཕྱིར༔ དེ་ཆོས་ཅན། ཆོས་ཐམས་ཅད་ལ་བདེན་པར་འཛིན་པར་མེད་པ་དང་ལྡན་ཏེ།
ས་དང་ལམ་གྱི་ཆོས་དཀར་པོ་གོམས་པར་བྱས་པ་ལས་བདེན་འཛིན་རྣམ་པར་དག་པ་
ཁྱད་པར་དུ་བྱས་པའི་ཕྱིར། དེ་ཆོས་ཅན། ཆོས་རྣམས་ཀྱི་ངོ་བོར་དོན་དམ་པར་མི་
དམིགས་པའི་སྦྱོར་བ་དང་ལྡན་ཏེ། རྣམ་པར་ཐར་པའི་སྒོ་སྟོང་པ་ཉིད་བསྐལ་པར་གོམས་
པར་བྱས་པ་ཉིད་ཀྱིས་ཕྱིར། དེ་ཆོས་ཅན། རྒྱུའི་མཚན་མ་དོན་དམ་པར་མེད་པའི་
སྦྱོར་བ་དང་ལྡན་ཏེ། རྣམ་པར་ཐར་པའི་སྒོ་མཚན་མ་མེད་པ་བསྐལ་པར་གོམས་པ་
ཉིད་ཀྱིས་ཕྱིར། དེ་ཆོས་ཅན། འབྲས་བུ་ལ་དོན་དམ་པར་སྨོན་པ་མེད་པ་རྟོགས་པ་
དང་ལྡན་ཏེ། རྣམ་པར་ཐར་པའི་སྒོ་སྨོན་པ་མེད་པ་བསྐལ་པར་གོམས་པར་བྱས་པ་
ཉིད་ཀྱིས་ཕྱིར། དེ་ཆོས་ཅན། ཕྱིར་མི་ལྡོག་པའི་རྟགས་ཀྱི་ཐབས་ལ་མཁས་པ་དང་
ལྡན་ཏེ། གཞན་གྱི་ཕྱིར་མི་ལྡོག་ལས་བརྩམས་ཏེ་དྲི་བ་སྔོན་དུ་བཏང་བ་ཅན་ལ་ཕྱིར་



268
ཕར་ཕྱིན་རྩ་ཊིཀ །
མི་ལྡོག་པའི་རྟགས་ཁྱད་པར་ཅན་ཐོབ་པ་དང་རྗེས་སུ་མཐུན་པའི་ཕྱིར་མི་ལྡོག་པའི་རྟོག་
པ་བརྗོད་པས་རང་ཉིད་ཕྱིར་མི་ལྡོག་ཏུ་གོ་བར་ནུས་པའི་ཐ་སྙད་ཁྱད་པར་ཅན་དང་ལྡན་
པའི་ཕྱིར། དེ་ཆོས་ཅན། རྟོགས་པ་ཚད་མེད་པའི་ཐབས་ལ་མཁས་པ་དང་ལྡན་ཏེ།
རིག་པའི་གནས་ལྔ་ལ་མཁས་ཤིང་། གནས་ལུགས་ཀྱི་དོན་བསྐལ་པ་དུ་མར་གོམས་
པས་ཡུལ་ཐམས་ཅད་ཤེས་པ་ཉིད་ཀྱིས་ཕྱིར། །
གསུམ་པ་སྐབས་བསྡུ་བ་ནི།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་ཅེས་བྱ་བ་ལས། རྣམ་ཀུན་མངོན་པར་རྫོགས་པར་རྟོགས་པའི་སྐབས་ཏེ་བཞི་
པའོ༑ ༑
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་རྟོགས་པར་
རྟོགས་པའི་རྒྱུན་ཅེས་བྱ་བའི་འགྲེལ་པའི་རྣམ་བཤད་སྙིང་པོ་རྒྱན་གྱི་དགོངས་འགྲེལ་རྣམ་
བཤད་ཚིག་དོན་རབ་གསལ་ཞེས་བྱ་བ་ལས་སྐབས་བཞི་པའི་རྣམ་པར་བཤད་པའོ།། །།
༈ བརྒྱ་དང་དོན་གསུམ་རྣམ་པའི་རབ་དབྱེ་དག །
ཚུལ་བཞིན་ཉམས་སུ་ལེན་པའི་རྣམ་རྫོགས་སྦྱོར། །
ཐར་པ་ཆ་མཐུན་ནས་བཟུང་ཇི་ལྟ་བར། །
མངོན་རྟོགས་རྒྱུད་ལ་སྐྱེ་བའི་རིམ་པ་བཤད། །



269
སྐབས་ལྔ་པ།
I
༈ གཉིས་པ་དབང་དུ་བྱ་བའི་འབྲས་བུའི་རྩེ་མོའི་སྦྱོར་བ་ལ། འབྲེལ་བཀོད་
པས་མཚམས་སྦྱར། ལེའུའི་གཞུང་བཤད། སྐབས་བསྡུ་བའོ། །དང་པོ་ནི། རྣམ་
རྫོགས་སྦྱོར་བ་བཤད་ཟིན་པའི་འོག་ཏུ་རྩེ་མོའི་མངོན་པར་རྟོགས་པ་འཆད་པའི་རྒྱུ་མཚན་
ཡོད་དེ། མཁྱེན་གསུམ་གྱི་རྣམ་པ་ཐམས་ཅད་མངོན་པར་རྫོགས་པར་རྟོགས་པའི་སྦྱོར་
བ་ཐོབ་པ་ལ་དེ་གསུམ་གྱི་རྣམ་པ་ལ་གོམས་པ་རབ་ཀྱི་མཐར་ཕྱིན་པའི་རྩེ་མོའི་རྟོགས་
པ་འབྱུང་བའི་ཕྱིར། རྩེ་སྦྱོར་དེ་རྟགས་ལ་སོགས་པ་བསྙད་པ་སྔོན་དུ་འགྲོ་བའི་སྒོ་ནས་
འཆད་པའི་རྒྱུ་མཚན་ཡོད་དེ། གོ་སླ་བར་བྱ་བའི་ཕྱིར། གཉིས་པ་ལ། སྦྱོར་ལམ་རྩེ་
སྦྱོར༑ མཐོང་ལམ་རྩེ་སྦྱོར། སྒོམ་ལམ་རྩེ་སྦྱོར། བར་ཆད་མེད་པའི་རྩེ་སྦྱོར། དང་
པོ་ལ། སོ་སོའི་ངོ་བོ། དོན་བསྡུ་བའོ། །དང་པོ་ལ་དྲོད་ཀྱི་རྩེ་སྦྱོར། རྩེ་མོའི་རྩེ་སྦྱོར།
བཟོད་པའི་རྩེ་སྦྱོར། ཆོས་མཆོག་རྩེ་སྦྱོར། དང་པོ་ལ་རྩ་བ། འགྲེལ་པའོ། །དང་པོ་
རྨི་ལམ་ན་ཡང་ཆོས་རྣམས་ཀུན། །རྨ་ལམ་ལྟ་བུར་ལྟ་ལ་སོགས། །
རྩེ་མོར་ཕྱིན་པའི་སྦྱོར་བའི་རྟགས། །རྣམ་པ་བཅུ་གཉིས་དག་ཏུ་བཞེད། །
དྲོད་ཀྱི་རྩེ་མོར་ཕྱིན་པའི་སྦྱོར་བ་ཐོབ་པའི་རྟགས་རྣམ་པ་བཅུ་གཉིས་དག་ཏུ་ཡུམ་གྱི་མདོ་
ལས་བཞེད་དེ། རྨི་ལམ་ན་ཡང་ཆོས་རྣམས་ཀུན་རྨི་ལམ་ལྟ་བུར་ལྟ་བ་ལ་སོགས་པ་རྣམས་
ཡོད་པའི་ཕྱིར། །
གཉིས་པ་ནི། རྣམ་པ་བཅུ་གཉིས་ནི་རྩེ་མོའི་མངོན་པར་རྟོགས་པ་འཐོབ་པའི་
གནས་སྐབས་ཀྱི་ཁྱད་པར་གྱི་རྟགས་ཡིན་ཏེ། སད་དུས་སུ་སྟོང་ཉིད་ལ་དམིགས་པའི་



270
ཕར་ཕྱིན་རྩ་ཊིཀ 270
ལྷག་མཐོང་ཤིན་ཏུ་གོམས་པའི་ཕྱིར་ན་རྨི་ལམ་གྱི་གནས་སྐབས་ན་ཡང་ཆོས་ཐམས་ཅད་
རྨི་ལམ་དང་འདྲ་བ་ལ་སོགས་པར་ལྟ་བ་དང་། སད་དུས་སུ་སེམས་བསྐྱེད་ལ་གོམས་
པའི་སྟོབས་ཀྱིས་རྨི་ལམ་ན་ཡང་ཉན་ཐོས་ལ་སོགས་པའི་ས་ལ་དགའ་བའི་སེམས་མི་བསྐྱེད་
པ་དང་། སད་དུས་སུ་སངས་རྒྱས་མཐོང་བ་དང་མི་འབྲལ་བའི་དགེ་རྩ་སྨིན་པའི་སྟོབས་
ཀྱིས་རྨི་ལམ་ན་ཡང་དེ་བཞིན་གཤེགས་པ་འཁོར་བརྒྱ་སྟོང་གིས་བསྐོར་ཏེ་ཆོས་སྟོན་པ་
ལ་སོགས་པ་མཐོང་བ་དང་། རྨི་ལམ་ན་ཡང་སངས་རྒྱས་ཀྱི་རྫུ་འཕྲུལ་གྱི་རྣམ་པར་
འཕྲུལ་པ་ནམ་མཁའ་ལ་འཕགས་ཏེ་ཆོས་སྟོན་པ་དམིགས་པ་དང༌། རྨི་ལམ་ན་ཡང་
བདག་སད་ནས་ཆོས་ཐམས་ཅད་རྨི་ལམ་དང་འདྲ་བར་བསྟན་པར་བྱའོ་སྙམ་དུ་དམ་
པའི་ཆོས་སྟོན་པའི་སེམས་བསྐྱེད་པ་དང་། སད་རྨི་གཉིས་ཀའི་སྐབས་ན་ཡང་དམྱལ་
བ་ལ་སོགས་པའི་སེམས་ཅན་མཐོང་བ་སྔོན་དུ་འགྲོ་བས་རང་གི་སངས་རྒྱས་ཀྱི་ཞིང་དུ་
ངན་སོང་གི་མིང་ཡང་མེད་པར་གྱུར་ཅིག་སྙམ་དུ་ངན་སོང་སྤོང་བ་རྗེས་སུ་དྲན་པ་དང་།
སད་རྨི་གཉིས་ཀར་གྲོང་ཁྱེར་ལ་སོགས་པ་མེས་འཚིག་པར་རབ་ཏུ་ཞི་བར་བྱེད་པའི་བདེན་
པའི་བྱིན་གྱིས་བརླབས་པ་གྲུབ་པ་དང་། སད་དུས་སུ་སྐྱེས་པ་དང་བུད་མེད་གནོད་སྦྱིན་
ལ་སོགས་པ་མི་མ་ཡིན་པས་ཟིན་པ་ན་བདེན་པའི་སྟོབས་བརྗོད་པས་མེད་པར་བྱེད་པའི་
བདེན་པའི་ཚིག་གྲུབ་པ་དང་། རང་ཉིད་བདུད་ལས་མངོན་པར་ཤེས་པས་ཕ་རོལ་བདུད་
ཀྱི་ལས་ཟིན་གྱིས་གནོད་པའི་དགེ་བའི་བཤེས་གཉེན་བསྟེན་པ་དང་། རྣམ་པ་ཐམས་
ཅད་དུ་གཞན་དོན་དུ་ཤེས་རབ་ཀྱི་ཕ་རོལ་དུ་ཕྱིན་པ་ལ་སློབ་པ་དང་། ཆོས་ཐམས་ཅད་
ལ་བདེན་པར་མངོན་པར་ཞེན་པ་མེད་པ་དང་། རྩེ་མོའི་མཐུས་སངས་རྒྱས་ཀྱི་བྱང་
ཆུབ་ལ་ཉེ་བར་གྱུར་པ་ཞེས་བྱ་བའི་རྩེ་མོའི་རྟགས་བཅུ་གཉིས་ཡོད་པའི་ཕྱིར།



271
སྐབས་ལྔ་པ།
གཉིས་པ་རྩེ་མོའི་རྩེ་སྦྱོར་ལ། མཚམས་སྦྱར། རྩ་བ། འགྲེལ་པའོ། །དང་པོ་
ནི༑ དེ་ལྟར་རྟགས་ཀྱིས་མཚོན་པའི་བསོད་ནམས་རྣམ་པར་འཕེལ་བ་རྣམ་པ་དུ་ཞིག་
ཡོད་ཅེ་ན། རྣམ་པར་འཕེལ་བའི་རྩེ་སྦྱོར་དེ་འཆད། གཉིས་པ་ནི།
འཛམ་བུ་གླིང་གི་སྐྱེ་བོ་སྙེད། །སངས་རྒྱས་མཆོད་པའི་དགེ་ལ་སོགས། །
རྣམ་མང་དུ་ནི་དཔེར་མཛད་ནས། །རྣམ་འཕེལ་བཅུ་དྲུག་བདག་ཉིད་དོ། །
རྩེ་མོའི་རྩེ་སྦྱོར་ལ་གནས་པའི་སེམས་དཔའི་ཡེ་ཤེས་ཆོས་ཅན། བསོད་ནམས་རྣམ་པར་
འཕེལ་བ་བཅུ་དྲུག་གི་བདག་ཉིད་ཐོབ་སྟེ། འཛམ་བུ་གླིང་གི་སྐྱེ་བོས་མཚོན་པའི་སྟོང་
གསུམ་གྱི་སེམས་ཅན་ཇི་སྙེད་ཀྱིས་སངས་རྒྱས་མཆོད་པའི་དགེ་བ་ལ་སོགས་པ་རྣམ་པ་
མང་དུ་ནི་དཔེར་མཛད་ནས་དེ་བས་ཀྱང་ཆེས་ལྷག་པ་ཐོབ་པའི་ཕྱིར། གསུམ་པ་ནི།
རྩེ་མོའི་རྩེ་སྦྱོར་ཐོབ་པའི་གནས་སྐབས་བཅུ་དྲུག་གི་ངོ་བོ་ཉིད་ནི་ཆོས་ཅན། བསོད་ནམས་
རྣམ་པར་འཕེལ་བ་ཡིན་ཏེ། མེ་ཏོག་ལ་སོགས་པས་སངས་རྒྱས་མཆོད་པའི་དགེ་བ་ལ་
སོགས་པ་རྣམ་པ་མང་པོ་དཔེར་མཛད་ནས་སྔ་མ་སྔ་མ་ལས་ཕྱི་མ་ཕྱི་མ་གོང་ནས་གོང་
དུ་ཁྱད་པར་དུ་འཕགས་པ་ཐོབ་པ་ཉིད་ཀྱིས་ཕྱིར། རྣམ་འཕེལ་བཅུ་དྲུག་པོ་གང་ཞེ་ན།
བཤད་དུ་ཡོད་དེ། འཛམ་བུ་གླིང་ལ་སོགས་པ་སྟོང་གསུམ་གྱི་འཇིག་རྟེན་གྱི་ཁམས་
ཀྱི་སེམས་ཅན་ཇི་སྙེད་ཀྱིས་དེ་བཞིན་གཤེགས་པ་ལ་མཆོད་པ་བས་བསོད་ནམས་ཆེས་
ལྷག་པའི་རྣམ་འཕེལ་དང་། བསོད་ནམས་དེ་བས་ཁྱད་པར་དུ་འཕགས་པའི་ཤེས་རབ་
ཀྱི་ཕ་རོལ་ཏུ་ཕྱིན་པ་ཡིད་ལ་བྱེད་པ་དང་། མི་སྐྱེ་བའི་ཆོས་སྟོང་པ་ཉིད་ལ་བཟོད་པ་
ཐོབ་པ་དང་། བྱང་ཆུབ་པར་བྱ་བ་དང་། བྱང་ཆུབ་པར་བྱེད་པའི་རྒྱུ་འབྲས་ཀྱི་ཆོས་
རྣམས་དོན་དམ་པར་མི་དམིགས་པར་རྟོགས་པ་དང༌། འཛམ་བུ་གླིང་གི་སེམས་ཅན་



272
ཕར་ཕྱིན་རྩ་ཊིཀ།
རྣམས་དགེ་བ་བཅུ་ལ་སོགས་པ་དང་བསམ་གཏན་དང་གཟུགས་མེད་པའི་སྙོམས་པར་
འཇུག་པར་འཇུག་པ་ཐོབ་པ་ལས་བསོད་ནམས་ཁྱད་པར་དུ་འཕགས་པ་ཐོབ་པ་དང་། ལྷའི་
རིས་ཐམས་ཅད་ཀྱི་གནོད་པ་མི་བྱེད་པར་གུས་པས་དྲུང་དུ་ཉེ་བར་འོངས་པ་དང་། བདུད་
ཐམས་ཅད་ཟིན་གྱིས་གནོད་པ་དང་། རང་དང་ཐེག་པ་གཅིག་ལ་ཞུགས་པའི་སྐྱེ་བོ་བྱང་
སེམས་གཞན་ལ་སྟོན་པ་དང་འདྲ་པར་གུས་ཤིང་། བསླབ་པ་མཚུངས་པར་གནས་པ་
ཞེས་བྱ་བ་གང་ཟག་གཞན་ལ་ལྟོས་པས་ཕྱི་གཙོ་བོར་གྱུར་པའི་བསོད་ནམས་རྣམ་པ་བརྒྱད་
དང་༑ ཡང་རྣམ་པ་ཐམས་ཅད་དུ་ཚོགས་གཉིས་ཀྱི་ཐབས་ལ་མཁས་པ་ཤེས་རབ་ཀྱི་
བསླབ་པ་ཡོངས་སུ་དག་པ་དང་། རྩེ་མོའི་ཤེར་ཕྱིན་གྱི་མཐུས་སངས་རྒྱས་ཀྱི་རིགས་
ཅན་དུ་འགྱུར་བ་དང་། འབྲས་བུ་སངས་རྒྱས་ཉིད་འཐོབ་པའི་རྒྱུ་མཚན་སྦྱོར་བ་དང་
མཚུངས་ལྡན་གྱི་སེམས་བསྐྱེད་སོགས་ཐོབ་པ་དང་། ཕ་རོལ་ཏུ་ཕྱིན་པའི་མི་མཐུན་
ཕྱོགས་ཀྱི་སེམས་སེར་སྣ་སོགས་མི་སྐྱེ་བ་དང་། གཟུགས་ལ་སོགས་པ་ལ་བདེན་པར་
འཛིན་པའི་བདེན་འཛིན་ཀུན་བཏགས་མངོན་འགྱུར་བ་དང་ལྡན་པར་རྟོགས་པའི་སེམས་
རབ་ཏུ་མི་སྐྱེ་བ་དང་། ཤེར་ཕྱིན་གྱི་ནང་དུ་ཕ་རོལ་ཏུ་ཕྱིན་པ་ཀུན་བསྡུས་པ་ཤེས་པ་
དང་༑ ཐེག་པ་གསུམ་གྱི་རྟོགས་རིགས་ཕུན་སུམ་ཚོགས་པ་ཐམས་ཅད་ཐོབ་པ་དང་།
ཡང་དག་པར་རྫོགས་པའི་བྱང་ཆུབ་ལ་ཉེ་བར་གྱུར་པ་ཞེས་བྱ་བ་བསོད་ནམས་སྔ་མ་
ལས་གཞན་རྣམ་པ་བརྒྱད་དེ་བཅུ་དྲུག་ཡོད་པའི་ཕྱིར། །
གསུམ་པ་བཟོད་པའི་རྩེ་སྦྱོར་ལ། མཚམས་སྦྱར། རྩ་བ། འགྲེལ་པའོ། །དང་
པོ་ལ། སྔར་བཤད་པ་དེ་ལྟར་བསོད་ནམས་རྣམ་པར་འཕེལ་བས་རྣམ་པར་སྤེལ་བའི་
རང་དབང་དུ་གྱུར་པ་མཐར་ཕྱིན་པའི་མཚན་ཉིད་རྣམས་ནི་ཐབས་ཤེས་ཀྱི་རྟོགས་པ་



273
སྐབས་ལྔ་པ།
ངེས་པར་བརྟན་པ་ཡིན་པས་ངེས་པར་བརྟན་པའི་རྩེ་སྦྱོར་དེ་འཆད། གཉིས་པ་ནི། །
ཀུན་མཁྱེན་ཉིད་གསུམ་ཆོས་རྣམས་ཀྱི། །ཡོངས་སུ་རྫོགས་པ་བླ་མེད་པ། །
སེམས་ཅན་དོན་ཡོངས་མི་གཏོང་བ། །བརྟན་པ་ཞེས་ནི་མངོན་པར་བརྗོད། །
ཐེག་ཆེན་གྱི་སྦྱོར་ལམ་བཟོད་པ་ཆོས་ཅན། བརྟན་པའི་རྩེ་སྦྱོར་ཞེས་ནི་མདོ་ལས་མངོན་
པར་བརྗོད་དེ། རང་དོན་རྟོགས་པས་བསྡུས་པ་ཀུན་མཁྱེན་ཉིད་གསུམ་གྱི་ཆོས་རྣམས་
ཀྱི་རྟོགས་རིགས་ཡོངས་སུ་རྫོགས་པ་བླ་ན་མེད་པའི་ཤེས་རབ་དང་། གཞན་དོན་སྙིང་
རྗེས་སེམས་ཅན་གྱི་དོན་ཡོངས་སུ་མི་གཏོང་བའི་ཐབས་བརྟན་པོ་དང་ལྡན་པའི་ངེས་འབྱེད་
ཆ་མཐུན་གསུམ་པ་ཡིན་པའི་ཕྱིར། གསུམ་པ་ནི་དེ་ཆོས་ཅན། ངེས་པར་བརྟན་པའི་
རྩེ་སྦྱོར་ཡིན་ཏེ། དེ་ལྟར་གཞན་དོན་སྒྲུབ་པའི་ཡང་དག་པའི་ཐབས་ལ་མཁས་པའི་སྟོབས་
ཀྱིས་མཉམ་གཞག་རྣམ་པར་མི་རྟོག་པ་རྟོགས་པའི་གནས་སྐབས་ན་སྙིང་རྗེ་ཆེན་པོ་མངོན་
དུ་བྱེད་པའི་ངོ་བོས་སེམས་ཅན་གྱི་དོན་ཡོངས་སུ་མི་གཏོང་བའི་མཚན་ཉིད་ཐབས་བརྟེན་
པ་དང་། རྣམ་པ་ཐམས་ཅད་མཁྱེན་པ་ཉིད་ལ་སོགས་པ་སྔར་ཇི་སྐད་བཤད་པའི་ཐམས་
ཅད་མཁྱེན་པ་ཉིད་གསུམ་གྱི་མཚོན་བྱེད་ཀྱི་ཆོས་སེམས་བསྐྱེད་ལ་སོགས་པ་གོང་དུ་སྨོས་
པ་སུམ་ཅུ་པོ་རྣམས་ཀྱི་རྟོགས་རིགས་ཡོངས་སུ་རྫོགས་པ་བླ་ན་མེད་པའི་ཤེས་རབ་བརྟན་
པ་ཐོབ་པའི་ངེས་ཆ་གསུམ་པ་ཡིན་པའི་ཕྱིར། བཞི་པ་ཆོས་མཆོག་རྩེ་སྦྱོར་ལ། མཚམས་
སྦྱར༑ རྩ་བ་འགྲེལ་པའོ། །དང་པོ་ནི། དེ་ལྟར་ཐབས་ཤེས་ཀྱི་རྟོགས་པ་ངེས་པར་
བརྟན་པར་བྱེད་པས་ངེས་པར་བརྟན་པར་འགྱུར་བའི་མཚན་ཉིད་ནི་ཏིང་ངེ་འཛིན་ལ་
སེམས་ཀུན་ཏུ་གནས་པ་ཡིན་པས་སེམས་ཀུན་ཏུ་གནས་པའི་རྩེ་སྦྱོར་དེ་འཆད། གཉིས་
པ་ནི།



ཕར་ཕྱིན་རྩ་ཊིཀ
274
གླིང་བཞི་པ་དང་སྟོང་དག་དང་། །སྟོང་གཉིས་གསུམ་དག་དཔེར་མཛད་ནས།།
བསོད་ནམས་མང་པོ་ཉིད་ཀྱིས་ནི། །ཏིང་འཛིན་ཡོངས་སུ་བསྒྲགས་པ་ཡིན། །
ཆོས་མཆོག་རྩེ་སྦྱོར་གྱི་ཏིང་ངེ་འཛིན་མདོ་ལས་ཡོངས་སུ་བསྒྲགས་པ་ཡིན་ཏེ། གླིང་
བཞི་པ་དང་སྟོང་དག་དང་སྟོང་གཉིས་དང་སྟོང་གསུམ་གྱི་འཇིག་རྟེན་ཁམས་དག་གི་
ཆུའི་རྡུལ་རྣམས་སྲང་གྲངས་ཀྱིས་གཞལ་ནུས་པ་དཔེར་མཛད་ནས། དེ་བས་བྱང་སེམས་
བཞིའི་དགེ་བ་ལ་ཡི་རང་བའི་བསོད་ནམས་མང་པོ་ཉིད་ཀྱིས་ནི་མཚོན་ནས་བསྟན་པའི་
ཕྱིར༈ གསུམ་པ་ནི། གླིང་བཞི་པ་ལ་སོགས་པའི་སྟོང་གསུམ་གྱི་འཇིག་རྟེན་གྱི་ཁམས་
རྣམས་ཀྱི་སའི་རྡུལ་རྣམས་སྲང་གྲངས་དང་། ཆུའི་རྡུལ་རྣམས་སྐྲའི་རྩེ་མོས་བླངས་པའི་
ཐིགས་པའི་གྲངས་ཀྱིས་ཚད་བཟུང་བར་ནུས་ཏེ། ཚད་སྲིད་པ་ནི་སྲང་ཚད་ཀྱིས་གཞལ་
པར་ནུས་སོ་ཞེས་བྱ་བའི་ཚུལ་གྱིས་དེ་ལྟར་ནུས་པའི་ཕྱིར། སྐབས་འདིར་སྦྱིན་པའི་ཕ་
རོལ་ཏུ་ཕྱིན་པ་ལ་སོགས་པ་མངོན་པར་རྟོགས་པ་ཐམས་ཅད་ཀྱི་ངོ་བོ་ཉིད་ཀྱི་རིགས་
ཡོངས་སུ་རྫོགས་པའི་ཏིང་ངེ་འཛིན་གྱི་བསོད་ནམས་དང་ཡེ་ཤེས་ཀྱི་ཚོགས་ཀྱིས་བསྡུས་
པའི་ཏིང་ངེ་འཛིན་གྱི་མཚན་ཉིད་མདོ་ལས་བརྗོད་པ་ནི་སེམས་ཀུན་ཏུ་གནས་པ་ཆོས་
མཆོག་རྩེ་སྦྱོར་ཡིན་ཏེ། འཇིག་རྟེན་གྱི་ཁམས་ཀྱི་སའི་རྡུལ་རྣམས་སྲང་གྲངས་དང་ཆུ་
སྐྲའི་རྩེ་མོའི་ཐིགས་པས་གཞལ་ནུས་པ་སོ་སོར་དཔེར་མཛད་ནས་དེ་དག་ལས་ཀྱང་བྱང་
སེམས་བཞིའི་དགེ་བ་ལ་རྗེས་སུ་ཡི་རང་བའི་བསོད་ནམས་ཆེས་ཁྱད་པར་དུ་འཕགས་ཤིང་
ཚད་ལས་འདས་པའི་བསོད་ནམས་མང་པོ་ཉིད་ཀྱིས་མཚོན་ནས་བསྟན་པའི་ཕྱིར། གཉིས་
པ་དོན་བསྡུ་བ་ནི། རྟགས་ལ་སོགས་པ་བཞི་སོ་སོར་བསྟན་པའི་རྩེ་སྦྱོར་བཞི་པོ་དེ་དག་
ནི་གོ་རིམས་བཞིན་དུ་དྲོ་བ་ལ་སོགས་པ་ངེས་པར་འབྱེད་པའི་ཆ་དང་མཐུན་པ་བཞིའི་



275
སྐབས་ལྔ་པ།
ངོ་བོ་ཉིད་ཡིན་པར་ཁོང་དུ་ཆུད་པར་བྱའོ། ། །
གཉིས་པ་མཐོང་ལམ་རྩེ་སྦྱོར་ལ། མཚམས་སྦྱར་བ། སྤང་གཉེན་སོ་སོའི་
དོན་བཤད་པའོ། །དང་པོ་ནི། ངེས་པར་འབྱེད་པའི་ཆ་དང་མཐུན་པའི་རྩེ་སྦྱོར་བཤད་
ཟིན་པའི་འོག་ཏུ་མཐོང་བའི་ལམ་རྩེ་སྦྱོར་བཤད་པར་བྱ་བ་ཡིན་ཏེ་དེ་འཆད་དོ། །གཉིས་
པ་ལ། སྤང་བྱ་རྟོག་པ་བཤད། དེའི་གཉེན་པོ་བཤད་པའོ། །དང་པོ་ལ་མདོར་བསྟན།
རྒྱས་པར་བཤད། དོན་བསྡུ་བའོ། །དང་པོ་ལ་གཟུང་རྟོག་མདོར་བསྟན། འཛིན་རྟོག་
མདོར་བསྟན་ནོ། །དང་པོ་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི།
མཐོང་ལམ་རྩེ་སྦྱོར་དེ་ལ་མི་མཐུན་པའི་ཕྱོགས་གཉེན་པོ་དང་བཅས་པ་རྣམ་པ་བཞི་ཡོད་
པས་རེ་ཞིག་དེ་དག་གི་མི་མཐུན་ཕྱོགས་ཀྱི་གཟུང་བར་རྣམ་པར་རྟོག་པ་གཉིས་པོ་འཆད།
གཉིས་པ་ནི།
འཇུག་པ་དང་ནི་ལྡོག་པ་ལ། །གཟུང་བའི་རྣམ་རྟོག་སོ་སོར་དེ། །
དགུ་ཡི་བདག་ཉིད་ཇི་བཞིན་ཡུལ། །མིན་པའི་བདག་ཉིད་དག་ཤེས་བྱ། །
ཐེག་ཆེན་གྱི་མཐོང་སྤང་འཇུག་པ་དང་ནི་ལྡོག་པ་ལ་གཟུང་བའི་རྣམ་རྟོག་ཆོས་ཅན། སོ་
སོར་དགུའི་བདག་ཉིད་དུ་ཡོད་དེ། ཡུལ་གྱི་དབྱེ་བས་དགུ་དགུར་ཡོད་པའི་ཕྱིར། དེ་
དག་ཆོས་ཅན། ཇི་བཞིན་ཡུལ་འཛིན་པ་མ་ཡིན་པའི་བདག་ཉིད་དག་ཏུ་ཤེར་པར་བྱ་
སྟེ༑ ཞེན་ཡུལ་ལ་འཁྲུལ་པའི་ལོག་ཤེས་ཡིན་པའི་ཕྱིར། །
གསུམ་པ་ནི། བྱང་སེམས་ཀྱི་འཇུག་པར་བྱ་བ་བདེན་པར་མི་དམིགས་པར་
རྟོགས་པའི་ཤེས་རབ་ཀྱིས་ཟིན་པའི་ལམ་འབྲས་བུ་དང་བཅས་པ་དག་ལ་བྱང་ཆུབ་སེམས་
དཔས་ཉམས་སུ་ལེན་པའི་གཟུང་བ་དང་། ལྡོག་པར་བྱ་བ་བདེན་པར་དམིགས་པའི་



276
ཕར་ཕྱིན་རྩ་ཊིཀ
ངོ་བོ་ཉིད་ཉན་ཐོས་ལ་སོགས་པའི་ཆོས་དག་ལ་གོ་རིམས་བཞིན་དུ་བྱང་ཆུབ་སེམས་དཔས་
འདོར་བའི་སྒོ་ནས་གཟུང་བའོ་ཞེས་གཟུང་བར་བདེན་པར་རྣམ་པར་རྟོག་པའི་མཐོང་
སྤང་ཆོས་ཅན། མཐོང་སྤང་ཉོན་མོངས་པ་དང་འདྲ་བར་མཐོང་ལམ་རྩེ་སྦྱོར་གྱི་མི་
མཐུན་པའི་ཕྱོགས་སུ་གྱུར་པ་ཡིན་ཏེ། དེ་སྐྱེ་བ་ལ་གེགས་བྱེད་ཡིན་པའི་ཕྱིར། སོ་སོར་
རྣམ་པ་དགུ་དགུ་ནི་ཡོད་པ་ཡིན་ཏེ། ཡུལ་གྱི་དབྱེ་བས་དེ་ལྟར་ཡོད་པའི་ཕྱིར། ཡུལ་
ཇི་ལྟར་བ་བཞིན་མ་ཡིན་པ་འཛིན་པའི་རང་གི་ངོ་བོ་དག་ཏུ་ཤེས་པར་བྱ་སྟེ། གནས་
ཚོད་ཀྱི་དངོས་པོ་དང་མ་འབྲེལ་བར་བདེན་པར་ཞེན་ནས་འཇུག་པ་ཉིད་ཀྱིས་རང་ཡུལ་
ཕྱིན་ཅི་ལོག་ཏུ་སྣང་པའི་ཕྱིར། །
གཉིས་པ་འཛིན་རྟོག་མདོར་བསྟན་ལ། མཚམས་སྦྱར། རྩ་བ། འགྲེལ་པའོ།།
དང་པོ་ནི། དེ་ལྟར་གཟུང་བར་རྣམ་པར་རྟོག་པའི་ཕྱོགས་གཉིས་བསྟན་ནས་འཛིན་པར་
རྣམ་པར་རྟོག་པ་གཉིས་པོ་དེ་འཆད། གཉིས་པ་རྩ་བ་ནི།
སོ་སོའི་སྐྱེ་བོ་འཕགས་དབྱེ་བས། །སེམས་ཅན་རྫས་དང་བཏགས་ཡོད་པར། །
རྣམ་རྟོག་འཛིན་པ་དག་ཏུ་འདོད། །དེ་དག་སོ་སོར་དགུ་བདག་ཉིད། །
གལ་ཏེ་གཟུང་དོན་དེ་བཞིན་ཉིད། །དེ་དག་གང་གི་འཛིན་པར་འདོད། །
དེ་ལྟར་དེ་དག་འཛིན་པ་ཡི། །ངོ་བོས་སྟོང་པའི་མཚན་ཉིད་དོ། །
ཐེག་ཆེན་གྱི་མཐོང་སྤང་འཛིན་པར་རྣམ་པར་རྟོག་པ་ཆོས་ཅན། རྣམ་པ་གཉིས་སུ་ཡོད་ .
དེ༑ སོ་སོའི་སྐྱེ་བོ་སེམས་ཅན་རྫས་ཡོད་དུ་འཛིན་པ་དང་། འཕགས་པའི་དབྱེ་བས་
སྐྱེས་བུ་བཏགས་པར་ཡོད་པར་འཛིན་པ་དག་ལ་དམིགས་ནས་ལོངས་སྤྱོད་བྱེད་དུ་བདེན་
པར་རྣམ་པར་རྟོག་པའི་འཛིན་པ་དག་ཏུ་འདོད་པའི་ཕྱིར། གཉིས་པོ་དེ་དག་ཆོས་ཅན།



277
སྐབས་ལྔ་པ།
སོ་སོར་དགུའི་བདག་ཉིད་དུ་ཤེས་པར་བྱ་སྟེ། ཡུལ་གྱི་དབྱེ་བས་དགུ་དགུ་ཡོད་པའི་
ཕྱིར༑ རྟོག་པ་གཉིས་པོ་དེ་དག་གནས་ཚོད་དང་མཐུན་པའི་ཡུལ་གང་གིས་འཛིན་པར་
འདོད་པ་མི་རིགས་པར་ཐལ། གལ་ཏེ་དེ་དག་གཟུང་དོན་དེ་བཞིན་ཉིད་དུ་མེད་པའི་
འཁྲུལ་ཤེས་ཡིན་པའི་ཕྱིར། འདོད་ན། དེ་ལྟར་རྟོག་པ་དེ་དག་འཛིན་པ་མ་འཁྲུལ་བ་
ཡི་ངོ་བོས་སྟོང་པའི་མཚན་ཉིད་དུ་ཐལ་ཏེ། འདོད་པ་དེའི་ཕྱིར། །
གསུམ་པ་ནི། རྟེན་སོ་སོ་སྐྱེ་བོ་དང་འཕགས་པའི་གང་ཟག་གི་རྒྱུད་ལ་གོ་རིམས་བཞིན་
དུ་སྐྱེས་བུ་རྫས་དང་བཏགས་པ་བར་ཡོད་པའི་རྟེན་ཅན་གྱི་འཛིན་པ་དག་ཡོད་པས་ཐེག་
ཆེན་གྱི་མཐོང་སྤང་རྫས་སུ་འཛིན་པར་རྣམ་པར་རྟོག་པ་ཆོས་ཅན། མཐོང་ལམ་རྩེ་
སྦྱོར་གྱི་མི་མཐུན་པའི་ཕྱོགས་སུ་གྱུར་པ་ཡིན་ཏེ། དེ་སྐྱེ་བ་ལ་གེགས་བྱེད་པ་ཡིན་པའི་
ཕྱིར༑ ཡུལ་ཇི་ལྟ་བ་བཞིན་མ་ཡིན་པའི་འཛིན་པའི་ངོ་བོ་དག་ཏུ་ཤེས་པར་བྱ་སྟེ། དེ་
དག་ནི་ཤེས་པ་གང་གནས་ཚོད་དང་མཐུན་པ་འཛིན་པའི་ངོ་བོས་དབེན་པའི་ངོ་བོ་ཡིན་
པས༑ རང་ཡུལ་ཕྱིན་ཅི་ལོག་ཏུ་སྣང་བའི་ཕྱིར་ཏེ། གང་གི་ཚེ་རྟོག་པ་དེ་དག་གི་ཡུལ་
གྱི་དངོས་པོར་གྱུར་པ་གཟུང་བའི་དོན་དག་ཇི་ལྟར་བཟུང་བ་དེ་བཞིན་དུ་གཟུང་བའི་ངོ་
བོར་ཡོད་པ་མ་ཡིན་པ་ཞེས་བྱ་བ་དེའི་ཚེ་གནས་ཚོད་དང་མཐུན་པ་གང་གིས་ཀྱང་འཛིན་
པ་མ་ཡིན་པ་དེའི་ཕྱིར། དེ་ཆོས་ཅན། སོ་སོར་རྣམ་པ་དགུ་ཡོད་པ་ནི་ཡིན་ཏེ། ཡུལ་
གྱི་དབྱེ་བས་དེ་ལྟར་ཡོད་པའི་ཕྱིར། །
གཉིས་པ་རྒྱས་བཤད་ལ། གཟུང་རྟོག་རྒྱས་བཤད། འཛིན་རྟོག་རྒྱས་བཤད་དོ།།
དང་པོ་ལ་འཇུག་པ་གཟུང་རྟོག ལྡོག་པ་གཟུང་རྟོག་གོ །དང་པོ་ལ། མཚམས་སྦྱར།
རྩ་བ། འགྲེལ་པའོ། །དང་པོ་ནི། མཐོང་སྤང་གཟུང་བའི་རྣམ་པར་རྟོག་པ་དང་པོ་



ཕར་ཕྱིན་རྩ་ཊིཀ
278
འཇུག་པའི་རྟེན་ཅན་ཇི་ལྟར་རྣམ་པ་དགུ་ཡིན་ཞེ་ན། གཉིས་པ་ནི།
ངོ་བོ་ཉིད་དང་རིགས་དང་ནི། །ལམ་ནི་ཡང་དག་འགྲུབ་པ་དང་། །
ཤེས་པའི་དམིགས་པ་མ་འཁྲུལ་དང་། །མི་མཐུན་ཕྱོགས་དང་གཉེན་པོ་དང༌།།
རང་གི་རྟོགས་དང་བྱེད་པ་དང་། །དེ་ཡི་ལས་བྱའི་འབྲས་བུ་ལ། །
འཇུག་པའི་ཕྱོགས་ཀྱི་རྟེན་ཅན་གྱི། །རྣམ་རྟོག་དེ་ནི་རྣམ་དགུར་འདོད། །
མཐོང་སྤང་འཇུག་པའི་ཕྱོགས་ཀྱི་རྟེན་ཅན་གྱི་གཟུང་བའི་རྣམ་པར་རྟོག་པ་དེ་ནི་ཆོས་
ཅན༑ རྣམ་པ་དགུར་ཡོད་དེ། ཐེག་ཆེན་གྱི་ལམ་འབྲས་བུ་དང་བཅས་པའི་ངོ་བོ་ཉིད་
ལ་སོགས་པ་ཡུལ་གྱི་དབྱེ་བས་དགུ་ཡོད་པའི་ཕྱིར། གསུམ་པ་ནི། ཐེག་ཆེན་གྱི་ལམ་
འབྲས་ལ་གཟུང་བར་བྱ་བ་ཉིད་དུ་འཇུག་པར་བྱའོ་ཞེས་བྱ་བ་ལོངས་སྤྱོད་བྱར་བདེན་
པར་ཞེན་པའི་གཟུང་བའི་རྣམ་པར་རྟོག་པ་དང་པོ་འཇུག་པའི་ཕྱོགས་ཀྱི་རྟེན་ཅན་རྣམ་
པ་དགུ་པོ་ཆོས་ཅན། ཐེག་ཆེན་མཐོང་བའི་ལམ་གྱི་སྦྱོར་བའི་གནས་སྐབས་ཀྱིས་སྤང་
བར་བྱ་བར་བཞེད་པ་ཡིན་ཏེ། དེའི་དངོས་ཀྱི་གཞོམ་བྱ་ཡིན་པའི་ཕྱིར། དགུ་པོ་གང་
ཞེ་ན། དེ་ལ་བྱང་ཆུབ་སེམས་དཔའི་འཇུག་བྱ་སྤྱི་དང་ཁྱད་པར་གཉིས་ལས། དང༌
པོ་ནི། དོན་དམ་པར་རྒྱུ་ཕྱིན་དྲུག་གི་དབེན་པས་འབྲས་བུ་བླ་མེད་བྱང་ཆུབ་དེས་དབེན་
པ་དོན་དམ་པར་མ་རྟོགས་པ་སྟེ་མ་ཐོབ་ཀྱང་ཐ་སྙད་དུ་ཐོབ་པའི་ངོ་བོ་ཉིད་ཐེག་ཆེན་
གྱི་ལམ་འབྲས་ཆོས་ཅན། བྱང་སེམས་ལམ་གྱིས་འཇུག་བྱ་ཡིན་ཏེ། དེའི་ཉམས་སུ་
བླང་བྱ་ཡིན་པའི་ཕྱིར། གཉིས་པ་ལ། ལམ་གྱི་རྒྱུ། ངོ་བོ། འབྲས་བུའོ། །དང་པོ་ནི།
བྱང་ཆུབ་སེམས་དཔའ་ཆོས་ཅན། སངས་རྒྱས་ཀྱི་རིགས་སུ་ངེས་པ་ཡིན་ཏེ། ངེས་
པར་ས་མི་གཡོ་བ་ལ་སོགས་པ་ལ་འཇུག་པའི་ཕྱིར། གཉིས་པ་ལ། ལམ་དངོས། ལམ་



279
སྐབས་ལྔ་པ།
གྱི་དམིགས་པ། སྤང་བྱ་འཇོམས་པའི་ནས་པའོ། །དང་པོ་ནི། དེ་ཆོས་ཅན། མཐོང་
བ་ལ་སོགས་པའི་ལམ་ཡང་དག་པར་འགྲུབ་པ་ཡིན་ཏེ། ཆོས་ཐམས་ཅད་བདེན་སྟོང་
སྒྱུ་མ་ལྟ་བུར་རྟོགས་པའི་ཕྱིར། གཉིས་པ་ནི། དེ་ཆོས་ཅན། ཤེས་པའི་དམིགས་པ་མ་
འཁྲུལ་པ་ལ་དམིགས་པ་ཡིན་ཏེ། ཆོས་ཐམས་ཅད་སྣང་བརྙན་ཙམ་དུ་ཟད་པར་ཁོང་
དུ་ཆུད་པའི་ཕྱིར། གསུམ་པ་ནི། དེ་ཆོས་ཅན། སྤང་བྱ་སེལ་བའི་ནུས་པ་ཐོབ་སྟེ།
ཡོན་ཏན་མཐོང་བ་སྔོན་དུ་འགྲོ་བའི་བླང་བར་བྱ་བ་དང་། སྐྱོན་མཐོང་བ་སྔོན་དུ་འགྲོ་
བའི་དོར་བར་བྱ་བ་ཉིད་ཀྱིས་ཤེས་སྒྲིབ་ཀྱི་གཉེན་པོ་སྐྱེ་བ་དང་། མི་མཐུན་པའི་ཕྱོགས་
ཤེས་སྒྲིབ་འཇོམས་པའི་ནུས་པ་ཐོབ་པའི་ཕྱིར།
གསུམ་པ་འབྲས་བུ་ལ། རང་དོན་དང་། གཞན་དོན་ནོ།། དང་པོ་ནི། རྣམ་
མཁྱེན་ཆོས་ཅན། རང་གི་རྟོགས་པ་མཐར་ཐུག་ཐོབ་སྟེ། དྲི་མ་ཐམས་ཅད་དང་བྲལ་
བའི་རྟོགས་པ་ཐོབ་པ་ཉིད་ཀྱིས་སོ། །གཉིས་པ་ལ་གཞན་དོན་གྱི་ནུས་པ། ལས་དང་
འབྲས་བུའོ། །དང་པོ་ནི། དེ་ཆོས་ཅན། ཐེག་པ་ཆེན་པོར་རིགས་ངེས་པ་རྣམས་ལ་
ཉན་ཐོས་ལ་སོགས་པའི་ས་ཐག་སྲིང་བར་བྱེད་པ་ཡིན་ཏེ། ཉན་ཐོས་ཀྱི་ལམ་དམན་
ཞིང་འབྲས་བུ་གྱ་ནོམ་པ་མ་ཡིན་པ་ཉིད་ཀྱིས་ཐེག་ཆེན་གྱི་ལམ་དང་འབྲས་བུ་ལ་འགོད་
པའི་ཕྱིར། །གཉིས་པ་ནི། དེ་ཆོས་ཅན། སེམས་ཅན་གྱི་དོན་གྱི་ལས་དང་ལྡན་ཏེ།
གདུལ་བྱའི་བསམ་པ་ཇི་ལྟ་བ་དང་མཐུན་པར་སྤྲུལ་པས་གཞན་དོན་མཛད་པའི་ཕྱིར།
གསུམ་པ་ནི། དེ་ཆོས་ཅན། སྐྱེ་བོ་ཐམས་ཅད་མི་གནས་པའི་མྱང་ངན་ལས་འདས་
པ་ལ་འགོད་པར་བྱ་བའི་འབྲས་བུ་ལ་སྐྱོན་མེད་པ་ཉིད་ཀྱིས་འཇུག་པར་བྱེད་པ་ཡིན་ཏེ།
གཞན་དོན་བྱེད་པའི་ཡང་དག་པའི་ཐབས་ལ་མཁས་པའི་སྟོབས་ཀྱིས་དེ་ལྟར་མཛད་པའི་



280
ཕར་ཕྱིན་རྩ་ཊིཀ།
ཕྱིར༔
གཉིས་པ་ལྡོག་པ་གཟུང་རྟོག་ལ་མཚམས་སྦྱར། རྩ་བ། འགྲེལ་པའོ། །དང་པོ་ནི།
གཟུང་བའི་རྣམ་པར་རྟོག་པ་གཉིས་པ་ལྡོག་པའི་རྟེན་ཅན་ཇི་ལྟར་རྣམ་པ་དགུ་ཡིན་ཞེ་
ན༑ གཉིས་པ་ནི།
སྲིད་དང་ཞི་བར་ལྟུང་བའི་ཕྱིར། །རྟོགས་པ་དམན་པ་ཉིད་དང་ནི། །
ཡོངས་སུ་འཛིན་པ་མེད་པ་དང་། །ལམ་གྱི་རྣམ་པ་མ་ཚང་དང་། །
གཞན་གྱི་རྐྱེན་གྱིས་འགྲོ་བ་དང་། །ཆེད་དུ་བྱ་བ་ལོག་པ་དང༌། །
ཉེ་ཚེ་བ་དང་སྣ་ཚོགས་ཉིད། །གནས་དང་འཇུག་ལ་རྨོངས་པ་དང་། །
རྗེས་ལ་འགྲོ་ཞེས་བྱ་བ་ལ། །རྣམ་རྟོག་དགུ་ཡི་བདག་ཉིད་འདི། །
ལྡོག་པའི་ཕྱོགས་ཀྱི་རྟེན་ཅན་ཏེ། །ཉན་ཐོས་ལ་སོགས་ཡིད་ལས་འབྱུང་། །
ཉན་ཐོས་ལ་སོགས་པའི་ཡིད་ལས་བྱུང་བ་ལ་དམིགས་པའི་མཐོང་སྤང་ལྡོག་པའི་ཕྱོགས་
ཀྱི་རྟེན་ཅན་གྱི་རྣམ་པར་རྟོག་པ་འདི་ཆོས་ཅན། དགུ་ཡི་བདག་ཉིད་དུ་ཡོད་དེ། ཉན་
རང་གི་ལམ་སྲིད་མཐའ་དང་ཞི་མཐར་ལྟུང་བའི་ཕྱིར་ན་རྟོགས་པ་དམན་པ་སོགས་ཡུལ་
གྱི་སྒོ་ནས་དེ་ལྟར་བརྗོད་པའི་ཕྱིར། གསུམ་པ་ནི། གཟུང་བར་རྣམ་པར་རྟོག་པ་གཉིས་
པ་མཐོང་སྤང་ལྡོག་པའི་ཕྱོགས་ཀྱི་རྟེན་ཅན་ཉན་ཐོས་དང་རང་སངས་རྒྱས་ཀྱི་རྒྱུད་ལ་
བླང་བར་བྱ་བ་ཉིད་དུ་འབྱུང་བ་ཡུལ་དུ་བྱས་པའི་ལྡོག་པ་གཟུང་རྟོག་རྣམ་པ་དགུ་པོ་ཆོས་
ཅན༑ བྱང་ཆུབ་སེམས་དཔའ་རྣམས་ཀྱི་མཐོང་བའི་ལམ་གྱི་སེམས་དང་སེམས་ལས་
བྱུང་བ་འཇུག་པ་བར་ཆད་མེད་པའི་ལམ་གྱི་གནས་སྐབས་ཀྱིས་སྤང་བར་བྱ་བ་བཞེད་
པ་ཡིན་ཏེ། དེས་ཁྱོད་ཀྱི་ས་བོན་འཇོམས་པའི་ཕྱིར།



281
སྐབས་ལྔ་པ།
དགུ་པོ་གང་ཞེ་ན། འདི་ལ་ལྔ་སྟེ། ཉན་རང་གི་རྟོགས་པ་དམན་པ། བདག་
རྐྱེན་ཡོངས་འཛིན་དམན་པ། དོན་གཉིས་བསྒྲུབ་པའི་ཐབས་དམན་པ། སྤང་རྟོགས་
ཁྱད་པར་ཅན་ལས་ཉམས་པ། ལམ་འབྲས་ཁྱད་པར་ཅན་མ་ཐོབ་པས་ཉམས་པའོ། །དང་
པོ་ནི། ཉན་རང་ཆོས་ཅན། རྟོགས་པ་དམན་པ་ཉིད་ཡིན་ཏེ། ཐར་ལམ་ལ་ཞུགས་
ཀྱང་འཁོར་བ་དང་མྱ་ངན་ལས་འདས་པ་གང་ཡང་རུང་བ་ཞིག་ཏུ་ལྟུང་བ་ཉིད་ཀྱིས་ཕྱིར།
གཉིས་པ་ནི། དེ་ཆོས་ཅན། ཐབས་ཤེས་ཁྱད་པར་ཅན་གྱིས་ཡོངས་སུ་འཛིན་པ་མེད་
པ་ཡིན་ཏེ། དགེ་བའི་བཤེས་གཉེན་ཐབས་ལ་མཁས་པ་ཉིད་དང་བྲལ་བ་ཉིད་ཀྱིས་ཕྱིར།
གསུམ་པ་ལ། གཞན་དོན་བསྒྲུབ་པའི་ཐབས་དམན་པ། རང་དོན་བསྒྲུབ་པའི་ཐབས་
དམན་པ། དོན་གཉིས་ཀ་བསྒྲུབ་པའི་ཐབས་དམན་པའོ། །དང་པོ་ནི། དེ་ཆོས་ཅན།
གཞན་དོན་སྒྲུབ་པའི་ལམ་མ་ཚང་བ་ཡིན་ཏེ། ཤེས་བྱའི་སྒྲིབ་པ་མཐའ་དག་གི་གཉེན་
པོ་ཚང་བ་མ་ཡིན་པ་ཉིད་ཀྱིས་ཕྱིར། གཉིས་པ་ནི། དེ་ཆོས་ཅན། ཐར་པ་གཞན་གྱི་
རྐྱེན་གྱིས་འགྲོ་བ་ཉིད་ཡིན་ཏེ། སྲིད་པ་ཐ་མ་པའི་ཚེ་ཡང་དེ་བཞིན་གཤེགས་པ་ལ་སོགས་
པའི་གདམས་ངག་ལ་ལྟོས་པ་དང་བཅས་པ་ཉིད་ཀྱིས་ཕྱིར། གསུམ་པ་ནི། དེ་ཆོས་
ཅན༑ ཆེད་དུ་བྱ་བ་ལོག་པ་ཡིན་ཏེ། ཆེད་དུ་བྱ་བ་སེམས་ཅན་ཐམས་ཅད་ཀྱི་མཆོག་
ཉིད་ཀྱི་སེམས་ཆེན་པོ་ཉིད་ལ་སོགས་པ་ཆེན་པོ་གསུམ་ལ་མི་འཇུག་པ་ཉིད་ཀྱིས་ཕྱིར།
བཞི་པ་ལ། སྤངས་པ་དམན་པ། རྟོགས་པ་དམན་པའོ། །དང་པོ་ནི། དེ་ཆོས་ཅན།
སྤངས་པ་ཉི་ཚེ་བའི་ལམ་གྱི་བྱེད་པ་དང་ལྡན་ཏེ། ཉོན་མོངས་པའི་སྒྲིབ་པའི་གཉེན་པོ་
ཙམ་ཞིག་སྒོམ་པ་ཉིད་ཀྱིས་ཕྱིར། གཉིས་པ་ནི། དེ་ཆོས་ཅན། འབྲས་བུ་དང་པོ་རྒྱུན་
ཞུགས་ལ་སོགས་པ་རྟོགས་པ་མཐོ་དམན་གྱི་རིགས་ཐ་དད་པ་ཉིད་དང་ལྡན་ཏེ། གཞི་



282
ཕར་ཕྱིན་རྩ་ཊིཀ
ལམ་ལ་བདེན་པར་དམིགས་པ་དང་བཅས་པ་ཉིད་ཀྱིས་འབྲས་བུ་བཞི་རིམ་གྱིས་ཐོབ་
པར་བྱེད་པའི་ཕྱིར།
ལྔ་པ་ལ། ལམ་ཁྱད་པར་ཅན་མ་ཐོབ་པས་ཉམས་པ། འབྲས་བུ་ཁྱད་པར་ཅན་
མ་ཐོབ་པས་ཉམས་པའོ། །དང་པོ་ནི། དེ་ཆོས་ཅན། ཐེག་པ་ཆེན་པོའི་ལམ་ལ་གནས་
པ་དང་འགྲོ་བ་མི་ཤེས་པ་ཡིན་ཏེ། རང་ལམ་དུ་མ་རིག་པའི་བག་ལ་ཉལ་ཐམས་ཅད་
སྤངས་པ་ཉིད་ཀྱིས་ཕྱིར། གཉིས་པ་ནི། རྣམ་པ་ཐམས་ཅད་མཁྱེན་པ་ཉིད་མྱང་ངན་
ལས་འདས་པ་ཐམས་ཅད་ཀྱི་མཇུག་ཏུ་འགྲོ་ཞིང་ཐོབ་པར་བྱ་བ་ཡིན་ཏེ། རྣམ་མཁྱེན་
དེ་ཐེག་པ་ཆེན་པོའི་སྤངས་རྟོགས་ཀྱི་རིགས་ཐམས་ཅད་སྡུད་པར་བྱེད་པ་ཉིད་ཀྱིས་ཕྱིར།
དེས་ན་བྱང་ཆུབ་སེམས་དཔའི་རྒྱུད་ལ་གཟུང་བར་བྱ་བ་མ་ཡིན་པ་ཉིད་དུ་ལྡོག་པར་བྱའོ་
ཞེས་ཡུལ་གྱི་སྒོ་ནས་ལྡོག་པ་གཟུང་རྟོག་འཇོག་སྟེ། ཉན་རང་གི་ལམ་འབྲས་ཉེས་པ་
དང་བཅས་པ་ཉིད་ཀྱིས་ཕྱིར། །
གཉིས་པ་འཛིན་རྟོག་རྒྱས་བཤད་ལ། རྫས་འཛིན་རྟོག་པ། བཏགས་འཛིན་རྟོག་
པའོ།། དང་པོ་ལ་མཚམས་སྦྱར། རྩ་བ། འགྲེལ་པའོ། །དང་པོ་ནི། སོ་སོ་སྐྱེ་བོའི་
མཐོང་སྤང་འཛིན་པའི་རྣམ་པར་རྟོག་པ་དང་པོ་སྐྱེས་བུ་རྫས་སུ་ཡོད་པའི་རྟེན་ཅན་ཇི་
ལྟར་རྣམ་པ་དགུ་ཡིན་ཞེ་ན། གཉིས་པ་ནི།
འཛིན་པ་དང་ནི་འདོར་བ་དང་། །ཡིད་ལ་བྱེད་དང་ཁམས་རྣམས་ནི། །
གསུམ་པོ་དག་དང་ཉེར་འབྲེལ་དང་། །གནས་དང་མངོན་པར་ཞེན་པ་དང་། །
ཆོས་ཀྱི་དངོས་པོ་བཏགས་པ་དང་། །ཆགས་པ་དང་ནི་གཉེན་པོ་དང། །
ཇི་ལྟར་དེ་བཞིན་འགྲོ་ཉམས་ལ། །འཛིན་པ་དང་པོར་ཤེས་པར་བྱ། །



283
སྐབས་ལྔ་པ།
མཐོང་སྤང་འཛིན་པའི་རྣམ་པར་རྟོག་པ་དང་པོ་ཆོས་ཅན། དགུར་ཤེས་པར་བྱ་སྟེ། ཡོན་
ཏན་འཛིན་པ་དང་། སྐྱོན་འདོར་བའི་གང་ཟག་རང་རྐྱ་ཐུབ་པའི་རྫས་ཡོད་དུ་ཞེན་པའི་
འཛིན་པ་ལ་དམིགས་པ་དགུ་ཡོད་པའི་ཕྱིར། གསུམ་པ་ནི། གང་ཟག་རང་རྐྱ་ཐུབ་
པའི་རྫས་ཡོད་དུ་འཛིན་པའི་འཛིན་པ་ལ་དོན་དམ་པའི་ལོངས་སྤྱོད་པ་པོའི་དངོས་པོར་
མངོན་པར་ཞེན་པའི་མཐོང་སྤང་འཛིན་པར་རྟོག་པ་དང་པོ་རྣམ་པ་དགུ་པོ་ཆོས་ཅན།
མཐོང་བའི་ལམ་རྩེ་སྦྱོར་གྱི་སྦྱོར་བའི་གནས་སྐབས་ཀྱིས་སྤང་བར་བྱ་བ་བཞེད་པ་ཡིན་
ཏེ༑ དེའི་དངོས་ཀྱིས་གཞོམ་བྱ་ཡིན་པའི་ཕྱིར། །
དགུ་པོ་གང་ཞེ་ན། འདི་ལ་གཉིས་ཏེ། རྣམ་མཁྱེན་གྱི་རྒྱུ་ལས་ཉམས་པ། འབྲས་
བུ་རྣམ་མཁྱེན་ལས་ཉམས་པའོ། །དང་པོ་ལ་སྤྱོད་པ་ལ་ཞེན་པ། ཤེས་བྱ་ལ་ཞེན་པ།
སྤང་གཉེན་ལ་ཞེན་པའོ། །དང་པོ་ལ་བླང་དོར་དུ་ཞེན་པ། དེའི་ཀུན་སློང་བདེན་པར་
ཡིད་ལ་བྱེད་པ། དེའི་ཉེས་དམིགས་སོ། །དང་པོ་ནི། ཀུན་རྫོབ་ཏུ་སྒྱུ་མ་བཞིན་དུ་
ཡོན་ཏན་འཛིན་པ་དང་སྐྱོན་འདོར་བའི་གང་ཟག་རང་རྐྱ་ཐུབ་པའི་རྫས་ཡོད་དུ་ཞེན་པའི་
འཛིན་པ་ལ་དམིགས་ནས་ལོངས་སྤྱོད་པ་པོར་བདེན་པར་ཞེན་པའི་ཀུན་བཏགས་སོ།།
གཉིས་པ་ནི། གནས་ལུགས་ཀྱི་དོན་ཡང་དག་པ་ཉིད་དུ་ཡིད་ལ་མི་བྱེད་པར་བདེན་པར་
ཡིད་ལ་བྱེད་པའི་གང་ཟག་རང་རྐྱ་ཞེས་སོགས་སྔར་བཞིན། གསུམ་པ་ནི། ཉོན་མོངས་
བསྐྱེད་པའི་ཆོས་ཉིད་ཀྱིས་ཁམས་གསུམ་ཆར་དང་ཉེ་བར་འབྲེལ་བའི་གང་ཟག་རང་རྐྱ་
སོགས་སྔར་བཞིན། གཉིས་པ་ཤེས་བྱ་ལ་ཞེན་པ་ལ། དངོས་པོ་ལ་བདེན་པར་ཞེན་
པ༑ བདེན་མེད་དུ་ཞེན་པ། བཏགས་པ་ཙམ་དུ་ཞེན་པའོ། །དང་པོ་ནི། ཆོས་ཐམས་
ཅད་སྟོང་པ་ཉིད་དུ་རྟོགས་པ་ལ་མི་གནས་པས་བདེན་པར་བཟུང་ནས་གནས་པའི་གང་



284
ཕར་ཕྱིན་རྩ་ཊིཀ
ཟག་རང་རྐྱ་ཞེས་སོགས་སྔར་བཞིན། གཉིས་པ་ནི། དངོས་པོ་ལ་བདེན་པར་མངོན་
པར་མ་ཞེན་པས་ཐམས་ཅད་ལ་བདེན་མེད་དུ་མངོན་པར་ཞེན་པའི་གང་ཟག་རང་རྐྱ་
ཞེས་སོགས་སྔར་བཞིན། གསུམ་པ་ནི། གང་ཟག་རྫས་སུ་ཡོད་པ་མེད་པས་ཆོས་ཐམས་
ཅད་བཏགས་པ་ཙམ་དུ་ཁོང་དུ་ཆུད་པའི་གང་ཟག་རང་རྐྱ་ཞེས་སོགས་སྔར་བཞིན།
གསུམ་པ་སྤང་གཉེན་ལ་ཞེན་པ་ལ། མི་མཐུན་ཕྱོགས་ལ་ཞེན་པ། གཉེན་པོ་ལ་ཞེན་
པའོ༑ ༑
དང་པོ་ནི། དེ་ཁོ་ན་ཉིད་ཤེས་པའི་མ་ཆགས་པས་གང་ལ་ཡང་མངོན་པར་མ་ཞེན་
པ་སྔོན་དུ་འགྲོ་བའི་ཆགས་པ་དང་བཅས་པའི་གང་ཟག་རང་རྐྱ་ཞེས་སོགས་སྔར་བཞིན་
ནོ༑ ༑གཉིས་པ་ནི། ཆོས་ཐམས་ཅད་བདེན་སྟོང་མཉམ་པ་ཉིད་བསྒོམ་པའི་གཉེན་
པོ་ཉིད་ཀྱིས་མཚན་འཛིན་གྱི་གཉེན་པོ་དང་བཅས་པའི་གང་ཟག་རང་རྐྱ་ཞེས་སོགས་སྔར་
བཞིན༑ གཉིས་པ་འབྲས་བུ་རྣམ་མཁྱེན་ལས་ཉམས་པ་ནི། གནས་ལུགས་ཀྱི་དོན་རྟོགས་
པའི་ཤེས་རབ་ཀྱི་ཕ་རོལ་ཏུ་ཕྱིན་པ་ཡང་དག་པར་མ་ཤེས་པ་ཉིད་ཀྱིས་རྣམ་མཁྱེན་དུ་
ཇི་ལྟར་འདོད་པ་བཞིན་དུ་འགྲོ་བ་ལ་ཡུན་རིང་དུ་ཐོགས་པའི་གང་ཟག་རང་རྐྱ་ཐུབ་པའི་
རྫས་ཡོད་དུ་ཞེན་པའི་འཛིན་པ་ལ་དམིགས་ནས་ལོངས་སྤྱོད་པ་པོར་བདེན་པར་ཞེན་པའི་
བདེན་འཛིན་ཀུན་བཏགས་སོགས་ཇི་སྐད་བཤད་པའི་རྟོགས་པ་དགུ་པོ་ཆོས་ཅན། མཐོང་
ལམ་རྩེ་སྦྱོར་གྱི་སྤང་བྱ་ཡིན་ཏེ། དེའི་དངོས་ཀྱི་གཞོམ་བྱ་ཡིན་པའི་ཕྱིར། གཉིས་པ་
བཏགས་འཛིན་རྟོག་པ་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི། མཐོང་
སྤང་འཛིན་པར་རྣམ་པར་རྟོག་པ་གཉིས་པོ་སྐྱེས་བུ་བཏགས་པར་ཡོད་པའི་རྟེན་ཅན་ཇི་
ལྟར་རྣམ་པ་དགུ་ཡིན་ཞེ་ན། གཉིས་པ་ནི།



285
སྐབས་ལྔ་པ།
ཆེད་བཞིན་ངེས་པར་མི་འབྱུང་དང་། །ལམ་ལ་ལམ་མིན་ངེས་འཛིན་དང་། །
འགོག་དང་བཅས་པའི་སྐྱེ་བ་དང་། །དངོས་པོ་ལྡན་དང་མི་ལྡན་དང་། །
གནས་དང་རིགས་ནི་འཇིག་པ་དང་། །དོན་དུ་གཉེར་དང་རྒྱུ་མེད་དང་། །
ཕྱིར་རྒོལ་བ་ནི་དམིགས་པ་ལ། །འཛིན་པའི་རྣམ་རྟོག་གཞན་ཡིན་ནོ། །
ཆེད་དུ་བྱ་བ་ཇི་ལྟ་བ་བཞིན་དུ་ངེས་པར་མི་འབྱུང་བ་ནས་བདུད་ལ་སོགས་པའི་ཕྱིར་རྒོལ་
བ་ནི་དམིགས་པ་སྐྱེས་བུ་བཏགས་པར་འཛིན་པའི་འཛིན་པ་ལ་དམིགས་ནས་ལོངས་སྤྱོད་
པ་པོར་བདེན་པར་འཛིན་པའི་བདེན་འཛིན་ཀུན་བཏགས་ལ་དགུ་ཡོད་དེ། ཡུལ་གྱི་དབྱེ་
བས་དགུ་ཡོད་པའི་ཕྱིར། གསུམ་པ་ནི། ལོངས་སྤྱོད་པ་པོར་བདེན་པར་བཏགས་པའི་
དངོས་པོར་མངོན་པར་ཞེན་པ་ཉིད་ཀྱིས་འཛིན་པའི་རྣམ་པར་རྟོག་པ་གཉིས་པ་ཤེས་སྒྲིབ་
ཀུན་བཏགས་ཀྱིས་བསྡུས་པའི་རྣམ་པ་དགུ་པོ་ཆོས་ཅན། མཐོང་བའི་ལམ་གྱི་རྩེ་སྦྱོར་
གྱི་སེམས་དང་སེམས་ལས་བྱུང་བ་འཇུག་པའི་བར་ཆད་མེད་ལམ་གྱི་གནས་སྐབས་ཀྱིས་
སྤང་བར་བྱ་བར་བཞེད་པ་ཡིན་ཏེ། དེས་ཁྱོད་ཀྱི་ས་བོན་དངོས་སུ་འཇོམས་པའི་ཕྱིར།
དགུ་པོ་གང་ཞེ་ན། འདི་ལ་གསུམ་སྟེ། འབྲས་བུ་འདོད་པ་བཞིན་མི་ཐོབ་པ། ཕྱིན་
ཅི་ལོག་ཏུ་ཞེན་པ། ཡང་དག་པའི་ལམ་དང་འགལ་བའོ། །དང་པོ་ནི། ཉན་ཐོས་ལ་
སོགས་པའི་བྱང་ཆུབ་ཙམ་དུ་ངེས་པར་འབྱུང་བ་ཉིད་ཀྱིས་ཆེད་དུ་བྱ་བ་ཆེན་པོ་གསུམ་
དུ་ཇི་ལྟ་བ་བཞིན་དུ་ངེས་པར་མི་འབྱུང་བའི་སྐྱེས་བུ་བཏགས་པར་འཛིན་པ་ལ་དམིགས་
ནས་ལོངས་སྤྱོད་པ་པོར་བདེན་པར་ཞེན་པའི་བདེན་འཛིན་ཀུན་བཏགས་སོ། །གཉིས་
པ་ནི། ལམ་ལ་ཕྱིན་ཅི་ལོག་ཏུ་ཞེན་པ། ཤེས་བྱ་ལ་ཕྱིན་ཅི་ལོག་ཏུ་ཞེན་པའོ། །དང་
པོ་ནི། ཉན་ཐོས་རང་གི་མངོན་པར་འདོད་པའི་ལམ་མེད་པས་ལམ་གཞན་ཕར་ཕྱིན་



286
ཕར་ཕྱིན་རྩ་ཊིཀ
དྲུག་ལ་ལམ་མ་ཡིན་པར་ངེས་པར་འཛིན་པའི་སྐྱེས་བུར་བཏགས་པར་ཞེས་སོགས་སྔར་
བཞིན༑ གཉིས་པ་ལ། དགག་སྒྲུབ་བདེན་པར་འཛིན་ལ། ཆོས་ལྡན་མི་ལྡན་བདེན་
པར་འཛིན་པ། གནས་ལུགས་ཀྱི་དོན་བདེན་པར་འཛིན་པའོ། །དང་པོ་ནི། འབྲས་བུ་
སྐྱེ་བ་དང་རྒྱུ་འགག་པ་ཀུན་རྫོབ་ཀྱི་ངོ་བོར་གནས་པ་ལ་དོན་དམ་པར་ཞེན་པའི་སྐྱེས་བུར་
བཏགས་ཞེས་སོགས་སྔར་བཞིན། གཉིས་པ་ནི། བདེན་འཛིན་གྱིས་བར་ཆད་མེད་པར་
དང་གཅིག་ཤོས་སུ་བར་ཆད་དང་བཅས་པར་སྣང་བ་ཉིད་ཀྱིས་ལམ་གྱི་དངོས་པོ་མཐའ་
དག་ལྡན་པར་དང་མི་ལྡན་པ་བདེན་པར་འཛིན་པ་ལ་སྐྱེས་བུར་བཏགས་པར་འཛིན་པ་
ལ་དམིགས་ཞེས་སོགས་སྔར་བཞིན། གསུམ་པ་ནི། ནམ་མཁའ་ལ་གནས་པའི་བྱ་
དང་འདྲ་བ་ཉིད་ཀྱིས་དོན་དམ་པར་མེད་པའི་གཟུགས་ལ་སོགས་པ་ལ་བདེན་པར་ཞེན་
པའི་ཚུལ་གྱིས་གནས་པ་ལ་སྐྱེས་བུར་བཏགས་ཞེས་སོགས་སྔར་བཞིན། གསུམ་པ་ཡང་
དག་པའི་ལམ་དང་འགལ་བ་ལ། དམན་པའི་རིགས་ཉམས་པ། མཐུན་རྐྱེན་མ་ཚང་
བ༑ འགལ་རྐྱེན་གྱིས་ཟིན་པའོ། ། །
དང་པོ་ནི། བྱང་ཆུབ་ཀྱི་སེམས་བསྐྱེད་པ་ལ་སོགས་པའི་སྒོ་ནས་ཉན་ཐོས་ལ་
སོགས་པའི་རིགས་འཇིག་ཅིང་ཉམས་པ་ལ་སྐྱེས་བུར་བཏགས་པར་འཛིན་པ་ལ་དམིགས་
ཞེས་སོགས་སྔར་བཞིན། གཉིས་པ་ལ། འབྲས་བུ་ཁྱད་པར་ཅན་ལ་དོན་གཉེར་མེད་
པ༑ དེའི་རྒྱུ་ཤེར་ཕྱིན་མེད་པའོ། །དང་པོ་ནི། སྟོང་ཉིད་རྟོགས་པ་ན་དེ་ཙམ་གྱིས་
ཆོག་པར་བཟུང་ནས་དེ་བཞིན་ཉིད་ལས་ཁྱདཔར་དུ་འཕགས་པའི་ཆོས་མེད་པས་སངས་
རྒྱས་དོན་དུ་གཉེར་བའི་འདོད་པ་མེད་པ་ལ་སྐྱེས་བུར་བཏགས་པར་འཛིན་པ་ལ་དམིགས་
ཞེས་སོགས་སྔར་བཞིན། གཉིས་པ་ནི། དོན་དམ་པའི་བདེན་པ་ལ་བརྟེན་ནས་རྒྱུ་ཤེར་



287
སྐབས་ལྔ་པ།
ཕྱིན་སྒོམ་པ་མེད་པ་ལ་སྐྱེས་བུར་བཏགས་པར་འཛིན་པ་ལ་དམིགས་ཞེས་སོགས་སྔར་
བཞིན༑ གསུམ་པ་འགལ་རྐྱེན་གྱིས་ཟིན་པ་ནི། སེར་སྣ་ཤིན་ཏུ་གོམས་པར་བྱས་པའི་
ཆོས་ཉིད་ཀྱི་བདུད་ལ་སོགས་པའི་ཕྱི་རྒོལ་བའི་དངོས་པོ་དམིགས་པ་ལ་སྐྱེས་བུར་བཏགས་
པར་འཛིན་པ་ལ་དམིགས་ནས་ལོངས་སྤྱོད་པ་པོར་བདེན་པར་ཞེན་པའི་བདེན་འཛིན་ཀུན་
བཏགས་སོ། །ཇི་སྐད་བཤད་པའི་རྟོག་པ་དགུ་པོ་ཆོས་ཅན། མཐོང་ལམ་རྩེ་སྦྱོར་གྱི་
སྤང་བྱ་ཡིན་ཏེ། དེའི་དངོས་ཀྱི་གཞོམ་བྱ་ཡིན་པའི་ཕྱིར། དེ་ཡང་གཟུང་རྟོག་འཛིན་
རྟོག་གཉིས་འཛིན་སྟངས་ཀྱི་སྒོ་ནས་ཕྱེ་བ་ཡིན་ཀྱང་། འཇུག་པ་གཟུང་རྟོག་དང་ལྡོག་
པ་གཟུང་རྟོག་གཉིས་དེའི་སྒོ་ནས་ཕྱེ་བ་མ་ཡིན་གྱི། དམིགས་ཡུལ་གྱི་སྒོ་ནས་ཕྱེ་བའོ།།
རྒྱུ་མཚན་དེས་ན་ཉན་རང་གི་ལམ་འབྲས་ལ་དམིགས་ནས་བྱང་སེམས་ལམ་གྱི་ལྡོག་
བྱར་བདེན་པར་ཞེན་པ་ཤེས་སྒྲིབ་ལྡོག་པ་གཟུང་རྟོག་ཏུ་མི་འཐད་དོ། །གསུམ་པ་དོན་
བསྡུ་བ་ནི། དེ་ལྟར་ན་བར་སྐབས་ཀྱི་ཚིགས་སུ་བཅད་པ་དགུས་རྟོག་པ་རྣམ་པ་བཞི་
ཉིད་ལས་སོ་སོར་མཐོང་བའི་ལམ་རྩེ་སྦྱོར་གྱི་མི་མཐུན་པའི་ཕྱོགས་རྣམ་པ་དགུ་ཡིན་
ལ་དེ་དག་སྤང་བ་ཉིད་དུ་གཉེན་པོ་རྣམ་པ་བཞི་ཡང་དེ་བཞིན་དུ་དབྱེ་བས་ཐ་དད་དོ་ཞེས་
བྱུང་བར་ཁོང་དུ་ཆུད་པར་བྱའོ། །
གཉིས་པ་དེའི་གཉེན་པོ་ལ། མཐོང་ལམ་རྩེ་སྦྱོར་གྱི་རྒྱུ། དེའི་འབྲས་བུ་བྱང་
ཆེན༑ དེའི་ངོ་བོའོ། །དང་པོ་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི།
དེ་ལྟར་མཐོང་བའི་ལམ་རྩེ་སྦྱོར་ལ་མི་མཐུན་པའི་ཕྱོགས་གཉེན་པོ་དང་བཅས་པ་བསྟན་
ནས་མཐར་ཐུག་གི་བྱང་ཆུབ་འགྲུབ་པར་བྱེད་པའི་མཐོང་བའི་ལམ་རྩེ་སྦྱོར་གྱི་རྒྱུ་གང་
དང་བཅས་པས་བྱང་ཆུབ་ཆེན་པོ་བསྐྱེད་པར་བཞེད་པའི་རྒྱུ་གང་ཡིན་པ་དེ་བར་སྐབས་
)



288
ཕར་ཕྱིན་རྩ་ཊིཀ
ཀྱི་ཚིགས་སུ་བཅད་པ། གཉིས་པ་ནི། །
བྱང་ཆུབ་ལ་གཞན་སྟོན་པ་དང་། །དེ་ཡི་རྒྱུ་ནི་ཡོངས་གཏོང་དང་། །
དེ་ཐོབ་པར་ཆད་མེད་པའི་རྒྱུ། །བསོད་རྣམས་མང་པོའི་མཚན་ཉིད་དོ། །
བྱང་ཆུབ་ལ་གདུལ་བྱ་གཞན་འགོདཔའི་ཐབས་སྟོན་པ་དང་། བྱང་ཆུབ་དེ་ཡི་རྒྱུ་ཤེར་
ཕྱིར་གྱི་ཚིག་དོན་ནི་ཡོངས་སུ་གཏོད་པ་དང་། རྩེ་སྦྱོར་དེ་ཐོབ་པའི་བར་ཆད་མེད་པའི་
རྒྱུ་མཉམ་གཞག་ཏུ་རང་གི་ཤེར་ཕྱིན་བསྒོམ་པ་སོགས་བསོད་ནམས་མང་པོའི་མཚན་
ཉིད་དང་ལྡན་པའི་ཐེག་ཆེན་གྱི་སྦྱོར་ལམ་ཆོས་མཆོག་ཆོས་ཅན། མཐོང་ལམ་རྩེ་སྦྱོར་
གྱི་རྒྱུ་ཡིན་ཏེ། དེ་ཐོབ་བྱེད་ཀྱི་ཐུན་མོང་མ་ཡིན་པའི་ཐབས་ཡིན་པའི་ཕྱིར། གསུམ་
པ་འགྲེལ་པ་ལ། བྱང་ཆུབ་ལ་འགོད་པ་དང་། དེའི་རྒྱུ་ལ་འགོད་པ་དང་། རང་ཉིད་
བར་ཆད་མེད་པའི་རྒྱུ་སྒོམ་པའོ།། དང་པོ་ནི། བྱང་སེམས་སྦྱོར་ལམ་པས་འོག་
ནས་འཆད་པར་འགྱུར་བའི་མཚན་ཉིད་ཅན་གྱི་བྱང་ཆུབ་ལ་གདུལ་བྱ་གཞན་དག་མཐོང་
པའི་ལམ་ལ་སོགས་པ་སྟོན་པས་རབ་ཏུ་འགོད་པ་ནི་ཆོས་ཅན། མཐོང་ལམ་རྩེ་སྦྱོར་
གྱི་རྒྱུ་གཅིག་ཡིན་ཏེ། དེ་བསྐྱེད་པའི་བསོད་ནམས་ཀྱི་ཚོགས་ཀྱིས་བསྡུས་པ་ཡིན་པའི་
ཕྱིར༑ གཉིས་པ་ནི། བྱང་སེམས་སྦྱོར་ལམ་པས་གནས་སྐབས་དང་མཐའི་བྱང་ཆུབ་
ཀྱི་རྒྱུ་མཚན་ཁོ་ནར་གདུལ་བྱ་དེ་དག་ལ་ཡང་དག་པའི་ཚིག་དང་དོན་ལ་སོགས་པའི་
སྒོ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་ཡང་དག་པར་སོ་སོར་གཏོང་པ་ནི་ཆོས་ཅན།
མཐོང་ལམ་རྩེ་སྦྱོར་གྱི་རྒྱུ་གཉིས་པ་ཡིན་ཏེ། དེ་སྐྱེད་པའི་རྒྱུ་བསོད་ནམས་ཀྱི་ཚོགས་
ཀྱིས་བསྡུས་པ་ལ་གནས་པ་ལ་གཞན་འགོད་པ་ཡིན་པའི་ཕྱིར། གསུམ་པ་ནི། བྱང་
ཆུབ་ཐོབ་པར་བྱེད་པའི་བར་ཆད་མེད་ལམ་དེའི་རྒྱུ་མཉམ་གཞག་ཏུ་གནས་ལུགས་རྟོགས་



སྐབས་ལྔ་པ།
289
པའི་ཤེས་རབ་ཀྱི་ཕ་རོལ་ཏུ་ཕྱིན་པ་རང་གིས་སྒོམ་པ་དང་རྗེས་ཐོབ་ཏུ་གཞན་ལ་སྟོན་
པ་ལ་སོགས་པའི་བསོད་ནམས་ཆེས་མང་པོའི་མཚན་ཉིད་དང་ལྡན་པའི་ཐེག་ཆེན་གྱི་
སྦྱོར་ལམ་ཆོས་མཆོག་ཆོས་ཅན། མཐོང་ལམ་རྩེ་སྦྱོར་གྱི་རྒྱ་གསུམ་པ་ཡིན་ཏེ། སྔ་
མ་གཉིས་ལས་གཞན་པའི་དེའི་ཉེར་ལེན་གྱི་རྒྱུ་ཡིན་པའི་ཕྱིར། །
གཉིས་པ་དེའི་འབྲས་བུ་བྱང་ཆེན་ལ། རང་ལུགས་ཀྱི་བྱང་ཆེན་ངོས་བཟུང་བ། དངོས་
པོ་བདེན་གྲུབ་ཏུ་ཁས་ལེན་པ་ལ་དེ་མི་འཐད་པ། མཐར་ཐུག་གི་བྱང་ཆེན་ཐོབ་པར་
འདོད་པས་ཆོས་རྣམས་བདེན་སྟོང་དུ་ཁས་བླངས་དགོས་པའོ། །དང་པོ་ལ། མཚམས་
སྦྱར༑ རྩ་བ། འགྲེལ་པའོ། །དང་པོ་ནི། འབྲས་བུ་གང་གི་དོན་དུ་མཐོང་བའི་ལམ་
རང་གི་དེ་ལྟ་བུ་དང་བཅས་པར་བཞེད་པའི་བྱང་ཆུབ་ཆེན་པོ་དེ་གང་ཡིན་ཞེ་ན། བར་
སྐབས་ཀྱི་ཚིགས་སུ་བཅད་པས་བྱང་ཆུབ་ཆེན་པོ་དེ་འཆད། གཉིས་པ་ནི། །
དྲི་མ་ཟད་དང་མི་སྐྱེ་བའི། །ཡེ་ཤེས་བྱང་ཆུབ་ཅེས་བརྗོད་དེ། །
ཟད་མེད་སྐྱེ་མེད་ཕྱིར་དེ་དག །གོ་རིམ་བཞིན་དུ་ཤེས་པར་བྱ། །
སྒྲིབ་པ་དོན་དམ་པར་ཟད་པ་མེད་པ་དང་། དོན་དམ་པར་སྐྱེ་བ་མེད་པ་ཞེས་སོགས་
མདོ་ལས་བསྟན་པའི་རྒྱུ་མཚན་ཡོད་དེ། དེ་ལྟར་ཟད་མེད་དངསྐྱེ་མེད་དུ་རྟགས་ལ་བརྟེན་
ནས་གྲུབ་པའི་ཕྱིར། དྲི་མ་ཟད་སྐྱེ་དོན་དམ་པར་མེད་པར་མངོན་སུམ་དུ་ཤེས་པའི་ཡེ་
ཤེས་མཐར་ཐུག་པ་དེ་དག་གོ་རིམས་བཞིན་དུ་ཟད་མི་སྐྱེ་ཤེས་པའི་བྱང་ཆུབ་ཆེན་པོར་
ཤེས་པར་བྱ་སྟེ། དོན་དམ་པར་དྲི་མ་ཟད་དང་མི་སྐྱེ་བ་མངོན་སུམ་དུ་ཤེས་པའི་ཡེ་
ཤེས་མཐར་ཐུག་པ་བྱང་ཆུབ་ཆེན་པོ་ཞེས་མདོ་ལས་བརྗོད་པ་ལྟར་རིགས་པའི་ཕྱིར།
གསུམ་པ་ནི། ཉོན་མོངས་པ་དང་ཤེས་བྱའི་སྒྲིབ་པའི་དྲི་མ་སྐྱེས་པ་འདས་པ་དང་ད་



ཕར་ཕྱིན་རྩ་ཊིཀ
290
ལྟ་བ་གཉིས་དང་མ་སྐྱེས་པ་མ་འོངས་པ་ཉིད་དུ་གྱུར་པ་དངོས་སྨྲ་བ་བདེན་པར་བརྟགས་
པ་རྣམས་ནི་ཆོས་ཅན། བདེན་པར་མེད་དེ། དོན་དམ་པར་འགག་པ་དང་སྐྱེ་བ་མེད་
པའི་ཕྱིར། ཁྱབ་སྟེ། དབུས་མཐའ་ལས། ཆོས་ཀྱི་དབྱིངས་ལས་མ་གཏོགས་པར།
འདི་ལྟར་ཆོས་ཡོད་མ་ཡིན་ཏེ། ཞེས་ཆོས་ཀྱི་དབྱིངས་ཀྱི་ངོ་བོ་ཉིད་དེ་བདེན་པས་སྟོང་
པའི་ཆོས་རྣམས་ནམ་མཁའ་བཞིན་དུ་བདེན་པར་མེད་པའི་ཕྱིར། དོན་དམ་སྨོས་པ་
ནི་རྟགས་གང་རུང་རེས་ཆོག་པའི་དོན་ནོ། །སྒྲིབ་པ་རྣམས་ཆོས་ཅན། བདེན་པར་
མེད་དེ། བདེན་པའི་གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར་དང་། དོན་དམ་
པར་རྒྱུ་བདག་སོགས་བཞི་ལས་མི་སྐྱེ། འབྲས་བུ་དོན་དམ་པར་ཡོད་པའང་མི་སྐྱེ། དངོས་
མེད་དུ་གྱུར་པའང་དོན་དམ་པར་མི་སྐྱེ། དོམ་དམ་པར་འགག་པ་དང་སྐྱེ་བ་མེད་པའི་
ཕྱིར༑ དཔེར་ན་ནམ་མཁའི་པདྨོ་བཞིན་དུའོ། །རྟགས་རྣམས་གྲུབ་སྟེ། ཇི་སྐད་བཤད་
པའི་ཚད་མ་ལ་སོགས་པས་དོན་དམ་པར་འཐད་པའི་དངོས་པོ་མེད་པའི་ཕྱིར་རོ།། ཆོས་
ཐམས་ཅད་ཀྱིས་གནས་ལུགས་ཕྱིན་ཅི་མ་ལོག་པར་རྟོགས་པའི་མཚན་ཉིད་ཆོས་ཀྱི་སྐུ་
ལ་སོགས་པ་སྐུ་གསུམ་ཇི་ལྟ་བ་བཞིན་གྱི་བདག་ཉིད་རྣམ་མཁྱེན་ནི་ཆོས་ཅན། བྱང་
ཆུབ་ཆེན་པོ་ཡིན་པར་བརྗོད་དེ། གོ་རིམས་བཞིན་དུ་དྲི་མ་རྣམས་དོན་དམ་པར་ཟད་
པ་དང་མི་སྐྱེ་བ་ཤེས་པའི་ཡེ་ཤེས་མཐར་ཐུག་ཡིན་པའི་ཕྱིར།
གཉིས་པ་ལ་རིགས་པ་དང་འགལ་བ། ཁས་བླངས་དང་འགལ་བའོ། །དང་པོ་ལ།
མཚམས་སྦྱར། རྩ་བ། འགྲེལ་པའོ། དང་པོ་ནི། དངོས་པོར་སྨྲ་བ་གང་དག་དྲི་མ་
བདེན་པར་གྲུབ་པའི་དངོས་པོ་སྔར་ཡོད་འཇིག་པའི་བསམ་པས་ཟད་པ་ལ་ཟད་དོ་སྙམ་
པའི་ཤེས་པ་དང་། དངོས་པོ་བདེན་གྲུབ་སྐྱེ་འཕྲོ་ཆད་ནས་མི་སྐྱེ་བའི་བསམ་པས་མི་



291
སྐབས་ལྔ་པ།
སྐྱེ་བ་ལ་མི་སྐྱེའོ་སྙམ་པའི་ཤེས་པ་ནི། ཟད་པ་དང་མི་སྐྱེ་བའི་ཤེས་པ་ཡིན་པར་བརྗོད་
ཅིང་རང་ལུགས་ཀྱི་བྱང་ཆུབ་ཀྱང་དེ་ལྟར་བུའི་ཟད་པ་དང་མི་སྐྱེ་བ་ཤེས་པ་ཡིན་པར་
བརྗོད་པ་དེ་དག་ལ་ཟད་པ་དང་མི་སྐྱེ་བ་དོན་དམ་པར་མེད་པ་ཁོ་ནས་དེ་ལྟ་བུའི་ཤེས་
པ་དེ་བདེན་གྲུབ་ཏུ་རུང་བ་མ་ཡིན་ནོ། །གང་གི་ཕྱིར་ན་དྲི་མ་བདེན་སྟོང་དུ་སྒྲུབ་པ་
དེ་ལྟ་ཡིན་པ་དེའི་ཕྱིར། ཞེས་བར་སྐབས་ཀྱི་ཚིགས་སུ་བཅད་པས་གསུངས་པ།
གཉིས་པ་ནི།
འགོག་པ་མེད་པའི་རང་བཞིན་ལ། །མཐོང་ཞེས་བྱ་བའི་ལམ་གྱིས་ནི། །
རྣམ་པར་རྟོག་རིགས་ཅི་ཞིག་ཟད། །སྐྱེ་མེད་རྣམ་པ་ཅི་ཞིག་འཐོབ། ། །
ཐེག་པ་ཆེན་པོའི་མཐོང་ཞེས་བྱ་བའི་ལམ་གྱིས་ནི་ཆོས་ཅན། ཤེས་སྒྲིབ་གཟུང་འཛིན་
གྱི་རྣམ་པར་རྟོག་པའི་རིགས་བདེན་གྲུབ་སྐྱེས་པ་ཅི་ཞིག་ཟད་ཅིང་བདེན་གྲུབ་སྐྱེ་འཕྲོ་ཆད་
པའི་སྐྱེ་མེད་ཀྱི་རྣམ་པ་ཅི་ཞིག་འཐོབ་སྟེ་མི་ཐོབ་པར་ཐལ། དྲི་མ་བདེན་གྲུབ་སྔར་ཡོད་
གསར་དུ་འགོག་པའི་འགོག་པ་མེད་པའི་རང་བཞིན་ཡིན་པའི་ཕྱིར་ཏེ། དེ་སྔར་ནས་
ཡོད་མ་མྱོང་བའི་ཕྱིར། གསུམ་པ་ནི། དངོས་པོའི་གནས་ལུགས་ལ་ལོག་པར་མངོན་
པར་ཞེན་པ་དངོས་སྨྲ་བ་ཁྱེད་ཀྱིས་མཐོང་བའི་ལམ་སྟོབས་ཀྱིས་ཆོས་ཅན། ཤེས་སྒྲིབ་
གཟུང་འཛིན་གྱི་རྣམ་པར་རྟོག་པ་ལ་སོགས་པའི་ངོ་བོ་བདེན་གྲུབ་སྔར་ཡོད་སྐྱེ་པ་ནི་ཅི་
ཞིག་ཟད། སྐྱེ་འཕྲོ་ཆད་ནས་མི་སྐྱེ་བའི་ཆོས་ཅན་མ་སྐྱེས་པ་ནི་ཅི་ཞིག་སྐྱེས་ཏེ་དེ་འདྲའི་
ཟད་སྐྱེ་མི་འཐད་པར་ཐལ། དྲི་མ་སྐྱེས་པ་དང་མ་སྐྱེས་པ་དག་གོ་རིམས་བཞིན་དུ་གཉེན་
པོས་ཟད་པ་དང་སྐྱེ་བའི་གེགས་བྱེད་པའི་མཚན་ཉིད་ཀྱི་འགོག་པ་དོན་དམ་པར་གྲུབ་པ་
དང་བྲལ་བའི་ཕྱིར་ཏེ། ཆོས་ཐམས་ཅད་བདེན་པས་སྟོང་པའི་དེ་བཞིན་ཉིད་ཀྱི་ངོ་བོའི་



292
ཕར་ཕྱིན་རྩ་ཊིཀ
རང་བཞིན་ཡིན་པའི་ཕྱིར། རྒྱུ་མཚན་དེའི་ཕྱིར་དབུ་མ་པ་ཁོ་བོ་ཅག་གི་གཞུང་ལུགས་
ཁོ་ན་ཁས་བླང་བར་བྱའོ་སྙམ་དུ་དགོངས་པ་ཡིན་ཏེ། ཟད་སྐྱེ་དོན་དམ་པར་གྲུབ་པར་
ཅུང་ཟད་ཀྱང་མེད་པ་ཁོ་ན་ཡིན་པའི་ཕྱིར། གཉིས་པ་ཁས་བླངས་དང་འགལ་བ་ལ།
མཚམས་སྦྱར། རྩ་བ། འགྲེལ་པའོ། །
དང་པོ་ནི། ཆོས་རྣམས་བདེན་པས་སྟོང་པ་དེ་ལྟ་མ་ཡིན་ཏེ། ཆོས་ཡང་དག་པར་
ཡོད་པར་ཁས་ལེན་ན་དེ་ཁས་ལེན་བཞིན་དུ་བཅོམ་ལྡན་འདས་ཀྱིས་ཉོན་མོངས་པ་དང་
ཤེས་བྱའི་སྒྲིབ་པའི་རྣམ་པར་རྟོག་པར་རྣམ་པ་ཐམས་ཅད་དུ་སྤངས་པ་ཁས་ལེན་པ་ནི་
འགལ་བ་ཁས་བླངས་པས་ངོ་མཚར་ཆེ་བའི་གནས་ཡིན་ནོ། །ཞེས་བར་སྐབས་ཀྱི་ཚིགས་
སུ་བཅད་པས་གསུངས་པ། གཉིས་པ་ནི།
གཞན་གྱི་ཆོས་རྣམས་ཀྱང་ཡོད་ལ། །ཤེས་བྱ་ལ་ཡང་སྟོན་པ་ཡི། །
སྒྲིབ་པ་ཟད་པར་བརྗོད་པ་གང་། །དེ་ལ་ཁོ་བོས་མཚར་དུ་བརྩིས། །
དངོས་སྨྲ་བ་གཞན་གྱི་ལུགས་ལ་སྤང་གཉེན་གྱི་ཆོས་རྣམས་ཀྱང་དོན་དམ་པར་ཡོད་ལ་
ཤེས་བྱ་ལ་ཡང་རྨོངས་པའི་སྒྲིབ་པ་སྟོན་པ་ཡི་ཟད་པར་བརྗོད་པ་གང་ཡིན་པ་དེ་ལ་བྱམས་
པ་ཁོ་བོས་མཚར་དུ་བརྩིས་པ་ཡིན་ཏེ། སྒྲིབ་པ་བདེན་པར་གྲུབ་ན་གཉེན་པོས་སྤང་དུ་
མི་རུང་བའི་ཕྱིར། གསུམ་པ་ལ། སྙིང་པོའི་དོན་སྒོམ་པའི་རིམ་པ། རྩ་བའི་ཚིག་
དོན་ཙམ་བཤད་པའོ། །དང་པོ་ལ་གང་ཟག་གི་བདག་མེད་རྟོགས་པའི་རྣལ་འབྱོར་གྱི་
ས༑ གཟུང་འཛིན་རྫས་ཐ་དད་ཀྱིས་སྟོང་པར་རྟོགས་པའི་རྣལ་འབྱོར་གྱི་ས། ཆོས་
ཐམས་ཅད་བདེན་སྟོང་དུ་རྟོགས་པའི་རྣལ་འབྱོར་གྱི་ས་པའོ། །
དང་པོ་ལ། བསམ་བྱུང་གི་རིགས་པ། བསྒོམ་བྱུང་གི་རྣལ་འབྱོར། བསྒོམ་



293
སྐབས་ལྔ་པ།
པའི་འབྲས་བུའོ། །དང་པོ་ནི། དེ་ལ། ཉེར་ལེན་གྱི་ཕུང་པོ་ཆོས་ཅན། ཚོགས་རྒྱུན་
གང་ལ་ཡང་མ་ལྟོས་པའི་གང་ཟག་གིས་སྟོང་སྟེ། །སྐྱེ་བ་དང་འཇིག་པའི་ཕྱིར། ཁྱབ་
སྟེ༑ གང་ཟག་གི་བདག་ཡིན་ན་སྐྱེ་འཇིག་གིས་སྟོང་དགོས་པའི་ཕྱིར། གཉིས་པ་ནི།
ཞི་གནས་ལ་བརྟེན་ནས་གང་ཟག་གི་བདག་མེད་དོ་སྙམ་དུ་མཉམ་པར་གཞག་ནས་
བསྒོམས་པས་སོ།། གསུམ་པ་ནི། དེ་ལྟར་སྒོམ་པས་གང་ཟག་གི་བདག་ཏུ་མངོན་པར་
ཞེན་པ་ཡོངས་སུ་བོར་ནས་བདག་དེས་དབེན་པའི་ཕུང་པོ་ལ་སོགས་པ་རྟེན་ཅིང་འབྲེལ་
པར་འབྱུང་བ་ཡིན་པས་སྐྱེ་བ་དང་འཇིག་པའི་ཆོས་ཅན་ལ་ཡང་དག་པར་དམིགས་ཏེ།
རྒྱུན་རྫས་ཡོད་དུ་མངོན་པར་ཞེན་པ་སྤང་བར་བྱའོ། །གཉིས་པ་ལ། བསམ་བྱུང་གི་
རིགས་པ་ལ་བརྟེན་ནས་མཉམ་གཞག་དུ་བསྒོམས་པའི་རིམ་པ། རྗེས་ཐོབ་ཏུ་ཡིད་ལ་
བྱ་བའི་རིམ་པའོ། །དང་པོ་ལ། བསམ་བྱུང་གི་རིགས་པ། བསྒོམ་བྱུང་གི་རྣལ་འབྱོར།
བསྒོམ་པའི་འབྲས་བུའོ། །དང་པོ་ནི། སྔོན་པོ་དང་དེའི་བློ་སྔོ་འཛིན་ཚད་མ་དག་ཆོས་
ཅན༑ རྫས་ཐ་དད་མ་ཡིན་ཏེ། ལྷན་ཅིག་དམིགས་ངེས་ཡིན་པའི་ཕྱིར། ཞེས་པའོ། །
གཉིས་པ་ནི། རིགས་པ་དེ་ལ་སྔོན་པོ་འདི་ནི་སེམས་ཙམ་ཁོ་ནའི་བདག་ཉིད་
ཡིན་གྱི་ཕྱི་རོལ་གྱི་དོན་ནི་མེད་དོ་ཞེས་བྱ་བ་ཡིད་ལ་བྱེད་ཅིང་སྒོམ་པར་བྱེད་དོ། གསུམ་
པ་ནི། འཛིན་པའི་རྣམ་པ་ཅན་གྱི་སེམས་ལ་བདེན་པར་མངོན་པར་ཞེན་པ་ཡོངས་སུ་
མ་བོར་བས་སྟོང་ཉིད་ཕྲ་མོ་ལ་མ་དམིགས་ཀྱང་ཕྱི་རོལ་གྱི་དོན་དུ་མངོན་པར་ཞེན་པ་
སྤངས་ཏེ་གཉིས་སྣང་འཁྲུལ་པར་ཁོང་དུ་ཆུད་པར་བྱེད་དོ། །གཉིས་པ་རྗེས་ཐོབ་ཏུ་
ཡིད་ལ་བྱ་བའི་རིམ་པ་ནི། གཟུང་བ་རྫས་གཞན་མེད་ན་གཟུང་འཛིན་རྫས་ཐ་དད་དུ་
སྣང་བའི་འཛིན་པ་མ་འཁྲུལ་བ་མེད་དོ་སྙམ་དུ་རྗེས་ཀྱི་གནས་སྐབས་སུ་ངེས་པར་སེམས་



294
ཕར་ཕྱིན་རྩ་ཊིཀ
པས་འཛིན་པའི་རྣམ་པའི་མཚན་ཉིད་རྣམ་པར་རིག་པ་མ་འཁྲུལ་བར་འཛིན་པ་ཙམ་དེ་
ཡང་བསལ་ཏེ་གཟུང་འཛིན་གཉིས་སུ་མེད་པའི་ཡེ་ཤེས་འདི་འབའ་ཞིག་ཡང་དག་པར་
ཡོད་པའི་ངོ་བོ་ཡིན་ནོ་སྙམ་དུ་ངེས་པར་བྱས་ནས་ཡིད་ལ་བྱེད་པའོ། །
གསུམ་པ་ལ། བསམ་བྱུང་གི་རིགས་པ། བསྒོམ་བྱུང་གི་རྣལ་འབྱོར། བསྒོམ་
པའི་འབྲས་བུའོ། །དང་པོ་ནི། གཉིས་མེད་ཀྱི་ཡེ་ཤེས་པ་དེ་ཡང་ཆོས་ཅན། དོན་
དམ་པར་ངོ་བོ་ཉིད་མེད་པ་ཡིན་ཏེ། རྟེན་ཅིང་འབྲེལ་པར་འབྱུང་བ་ཡིན་པའི་ཕྱིར། དཔེར་
ན་སྒྱུ་མ་བཞིན་དུའོ། གཉིས་པ་ནི། རིགས་པ་དེ་ལ་བརྟེན་ནས་ཡང་དག་པར་ན་གཅིག་
ཏུ་བདེན་པའི་དངོས་པོ་དང་དེ་བཀག་པའི་དངོས་པོ་མེད་པ་བདེན་པར་གྲུབ་པ་ལ་སོགས་
པར་བཏགས་པའི་ངོ་བོ་དང་བྲལ་བ་ཡིན་ནོ་སྙམ་དུ་བསྒོམ་པས་བདེན་ཞེན་སྤོང་བ་ཡིན་
ནོ༑ ༑གསུམ་པ་ནི། དེ་ལྟར་བསྒོམ་པས་བསྒོམ་པའི་སྟོབས་གྲུབ་པ་ཆོས་ཉིད་ལ་གསལ་
སྣང་རྫོགས་པ་ན། རྣལ་འབྱོར་པས་ཉོན་མོངས་པའི་སྒྲིབ་པ་དང་ཤེས་བྱའི་སྒྲིབ་པ་ཡང་
དག་པར་སྤོང་སྟེ། ཕུང་པོ་བདེན་གྲུབ་ཏུ་འཁྲུལ་བའི་མཚན་མ་མཐའ་དག་སྤངས་པ།
བློ་རང་ཉིད་བདེན་པར་སྣང་ཡང་བདེན་པས་སྟོང་པ་སྒྱུ་མ་ལྟ་བུའི་བདག་ཉིད་དུ་སྣང་
བའི་བློ་རྣམ་པར་མི་རྟོག་པའི་མཉམ་གཞག་སོ་སོ་རང་གིས་རིག་པར་བྱ་བ་ཅི་ཞིག་ལྟར་
ཡང་དག་པར་སྐྱེས་ན་སྟེ་སྐྱེས་པའི་ཕྱིར། དཔེར་ན་སྐྱེས་བུ་མཁས་པ་ཁ་ཅིག་ལ་ནོར་
བུ་ཆུ་ཤེལ་དང་། དངུལ་ལ་སོགས་པའི་གཟུགས་མ་འདྲེས་པར་སྣང་བའི་ཤེས་པ་སྐྱེ་
བ་བཞིན་དུའོ། །སྒྱུ་མ་ལྟ་བུའི་བདག་ཉིད་དུ་སྣང་ཞེས་པ་མཉམ་གཞག་ཡེ་ཤེས་ཉིད་
སྒྱུ་མ་ལྟ་བུ་ཡིན་པའི་དབང་དུ་མཛད་ཀྱི་སློབ་པ་འཕགས་པའི་མཉམ་གཞག་ཡེ་ཤེས་ལ་
རྟེན་འབྲེལ་སྒྱུ་མ་ལྟ་བུར་སྣང་བར་བཞེད་པ་མ་ཡིན་ནོ། །གཉིས་པ་རྩ་བའི་ཚིག་དོན་



295
སྐབས་ལྔ་པ།
ཙམ་བཤད་པ་ལ། སྒྲིབ་པ་དོན་དམ་དུ་ཡོད་པ་ལ་གནོད་བྱེད་བསྟན་པ། དེ་ཁས་ལེན་
པ་དང་ཤེས་སྒྲིབ་ཀྱི་ས་བོན་སྤོང་ནུས་པར་འདོད་པ་ཁས་བླངས་འགལ་བའོ། །
དང་པོ་ནི། སྒྲིབ་པའི་གཉེན་པོ་གསར་དུ་སྐྱེད་དུ་མེད་པ་དང་སྤང་དུ་མེད་པའི་
རང་གི་ངོ་བོ་འཛིན་པར་ཐལ། སྒྲིབ་པ་བདེན་པས་སྟོང་པ་དེ་ལྟ་མ་ཡིན་ཏེ། དོན་དམ་
པར་ཡོད་པའི་ཕྱིར། དཔེར་ན་དུས་ཐམས་ཅད་དུ་ནི་ནམ་མཁའ་ཐོགས་བཅས་ཀྱི་རྫས་
མེད་པ་ཙམ་གྱི་ངོ་བོ་འཛིན་པ་བཞིན་དུའོ། །འདོད་ན། དེའི་ཚེ་གཉེན་པོ་བསྒོམས་
པས་ནི་ནམ་མཁའ་ལ་ཕན་གནོད་མེད་པ་བཞིན་དུ་སྤང་བྱ་དེ་དག་ལ་གཉེན་པོས་གནོད་
པ་ཅུང་ཟད་ཀྱང་མི་བྱེད་པར་ཐལ། སྐད་ཅིག་མའི་ཆོས་ཤེས་པ་ཙམ་གྱི་ངོ་བོ་དང་།
ཤེས་བྱའི་མཚན་ཉིད་སྒྲིབ་པ་རྣམས་གལ་ཏེ་དོན་དམ་པར་ཡོད་པ་ཉིད་དུ་གྱུར་པའི་ཕྱིར།
གཉིས་པ་ནི། གོང་དུ་བསྒྲུབས་ཟིན་པ་དེའི་ཕྱིར། བཅོམ་ལྡན་འདས་ཀྱིས་ཤེས་བྱའི་
སྒྲིབ་པ་རྣམ་པ་ཐམས་ཅད་དུ་སྤངས་པ་གང་ཡིན་པ་དང་། སྤང་གཉེན་གྱི་ཆོས་རྣམས་
ཀྱང་དོན་དམ་པར་ཡོད་པར་ཁས་ལེན་པ་གང་ཡིན་པ་དེ་ནི་ཕན་ཚུན་འགལ་བའི་དོན་
ཁས་ལེན་པས་ཁྱབ་སྟེ། དངོས་སྨྲ་བ་གཞན་དག་གིས་དེ་ལྟར་ཁས་བླངས་པ་གང་ཞིག
དེ་དག་དོན་དམ་པར་ཡོད་ན། དོན་དམ་པའི་དངོས་པོར་མངོན་པར་ཞེན་པའི་ཕྱིན་
ཅི་ལོག་མི་ལྡོག་པས་དེ་ལ་བྱམས་པ་ཁོ་བོས་མཚར་དུ་བརྩིས་ཞེས་བྱ་བ་ཡིན་པའི་ཕྱིར།
གསུམ་པ་མཐར་ཐུག་གི་བྱང་ཆེན་ཐོབ་པར་འདོད་པས་ཆོས་ཐམས་ཅད་བདེན་སྟོང་དུ་
ཁས་བླངས་དགོས་པར་བསྟན་པ་ལ། མཚམས་སྦྱར། རྩ་བ། འགྲེལ་པའོ། །དང་པོ་
ནི༑ དེ་ལྟར་སྒྲིབ་པ་དོན་དམ་པར་ཡོད་པའི་ཕྱོཊ་བསལ་ནས་དོན་དམ་པར་ངོ་བོ་ཉིད་
མེད་པའི་ཕྱོགས་བརྟན་པོར་མཛད་པས་ཐར་པ་འདོད་པ་རྣམས་ཀྱིས་ཆོས་ཐམས་ཅད་



296
ཕར་ཕྱིན་རྩ་ཊིཀ །
བདེན་སྟོང་འདི་ཁོ་ན་ཁས་བླང་པར་བྱའོ་ཞེས་བར་སྐབས་ཀྱི་ཚིགས་སུ་བཅད་པས་གནས་
པའི་ཕྱོགས་འཆད། གཉིས་པ་ལ། གཞི་དངོས་པོའི་གནས་ལུགས། དེ་རྟོགས་པའི་ལྟ་
བ༑ ལྟ་བ་གོམས་པའི་འབྲས་བུའོ། །དང་པོ་ནི། །
འདི་ལ་བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད།།
ཁམས་རང་བཞིན་གྱིས་རྣམ་པར་དག་པ་འདི་ལ་ཆོས་ཅན། བདེན་འཛིན་གཉིས་ཀྱི་
ཞེན་ཡུལ་དང་། སྒྲིབ་པ་བདེན་གྲུབ་སྔར་ཡོད་གསར་དུ་བསལ་བར་བྱ་བ་ཅི་ཡང་མེད་
དེ༑ དེ་དག་དང་པོ་ནས་ཡོད་མ་མྱོང་བའི་ཕྱིར། བདག་མེད་གཉིས་སྔར་མེད་གསར་
དུ་བཞག་པར་བྱ་བ་ཅུང་ཟད་ཀྱང་མེད་དེ། དང་པོ་ནས་བདག་གཉིས་ཀྱིས་དབེན་པའི་
རང་བཞིན་ཡིན་པའི་ཕྱིར། གཉིས་པ་ནི། །
ཡང་དག་ཉིད་ལ་ཡང་དག་ལྟ། །
ཡང་དག་པ་བདག་གཉིས་སུ་མ་གྲུབ་པའི་སྟོང་པ་ཉིད་ལ་རྟོགས་པའི་ལྟ་བ་ཆོས་ཅན། ཡང་
དག་པའི་ལྟ་བ་ཡིན་ཏེ། གནས་ལུགས་རྟོགས་པའི་ལྟ་བ་ཡིན་པའི་ཕྱིར། གསུམ་པ་ནི།
ཡང་དག་མཐོང་ནས་རྣམ་པར་གྲོལ། །
ཐབས་ཀྱིས་ཟིན་པར་བྱས་ཏེ་ཡང་དག་པའི་དོན་མངོན་སུམ་དུ་མཐོང་ནས་བསྒོམ་པ་
ཆོས་ཅན། དགོས་པ་ཡོད་དེ། སྒྲིབ་པ་གཉིས་ལས་རྣམ་པར་གྲོལ་བ་སངས་རྒྱས་ཐོབ་
པའི་ཆེད་དུ་ཡིན་པའི་ཕྱིར། གསུམ་པ་འགྲེལ་པ་ནི། གཟུགས་ལ་སོགས་པ་རྟེན་ཅིང་
འབྲེལ་བར་འབྱུང་བ་ཀུན་རྫོབ་ཏུ་ཡང་དག་པར་ཏེ་རང་གི་མཚན་ཉིད་ཀྱིས་ཡོད་པའི་
ངོ་བོ་ཉིད་འདི་ལ་ཆོས་ཅན། རྣམ་མཁྱེན་ཐོབ་པར་འདོད་པ་འདི་རྣམས་ཀྱིས་དོན་དམ་
པར་རང་བཞིན་མེད་པ་ལ་སོགས་པའི་ངོ་བོར་བརྟག་ཅིང་སྒོམ་པར་བྱ་སྟེ། གང་གི་



297
སྐབས་ལྔ་པ།
ཕྱིར་ན། བདེན་པའི་དངོས་པོར་མངོར་པར་ཞེན་པ་མ་སྤངས་པ་ལས་གྲོལ་བར་མི་འཐད་
པ་དེའི་ཕྱིར། གཞི་ཀུན་རྫོབ་པའི་གནས་ལུགས་བདེན་གཉིས་ཟུང་འབྲེལ་དུ་ཁས་བླང་
པར་བྱ་སྟེ། ཆོས་གང་ལ་ཡང་ཐ་སྙད་དུ་མེད་དོ་ཞེས་སྐུར་བ་འདེབས་པའི་ངོ་བོས་བསལ་
བ་དང་། དོན་དམ་པར་ཡོད་དོ་ཞེས་སྒྲོ་འདོགས་པའི་ངོ་བོས་བཞག་པར་མ་བྱས་པར་
དོན་དམ་དུ་མེད་ཅིང་། ཐ་སྙད་དུ་ཡོད་པར་ཤེས་པར་བྱ་བའི་ཕྱིར། དེ་ལྟར་གོམས་
པར་བྱས་པས་དེ་ཁོ་ན་ཉིད་མངོན་སུམ་དུ་མཐོང་ན་རྣམ་པར་གྲོལ་བར་འགྱུར་ཏེ། སྒྱུ་
མའི་གླང་པོས་སྒྱུ་མའི་གླང་པོ་གཞན་ཞིག་ཕམ་པར་བྱས་པ་བཞིན་དུ་བརྫུན་པའི་གཉེན་
པོས་བརྫུན་པའི་སྤང་བྱ་ཕྱིན་ཅི་ལོག་ལྡོག་པའི་ཕྱིར། གསུམ་པ་མཐོང་ལམ་རྩེ་སྦྱོར་
རང་གི་ངོ་བོ་ལ། དངོས་དང་། སྤངས་པ་ལ་དབང་བྱེད་པའོ། །
དང་པོ་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི། དེ་ལྟར་མདོས་
དངོས་སུ་མ་ཟིན་པའི་ཚིགས་བཅད་གསུམ་བྱང་ཆུབ་ཆེན་པོའི་ཞར་ལ་འོངས་པ་བརྗོད་
ནས་རྣལ་མ་སྟེ་དཀྱུས་མ་མཐོང་བའི་ལམ་ཉིད་འཆད། གཉིས་པ་ནི།
སྦྱིན་པ་ལ་སོགས་རེ་རེར་ནི། །དེ་དག་ཕན་ཚུན་བསྡུས་པ་གང་། །
སྐད་ཅིག་གཅིག་པའི་བཟོད་པ་ཡིས། །བསྡུས་པ་དེ་འདིར་མཐོང་བའི་ལམ། །
སྦྱིན་པ་ལ་སོགས་པ་ཕར་ཕྱིན་རེ་རེ་ནི་ཕར་ཕྱིན་དྲུག་པོ་དེ་དག་ཕན་ཚུན་བསྡུས་པ་གང་
ཡིན་པ་སྐད་ཅིག་གཅིག་པའི་སྡུག་བསྔལ་ལ་ཆོས་ཤེས་པའི་བཟོད་པ་ཡིས་བསྡུས་པ་བར་
ཆད་མེད་ལམ་དེ་ཆོས་ཅན། སྐབས་འདིར་མཐོང་བའི་ལམ་རྩེ་སྦྱོར་ཡིན་ཏེ། མཐོང་
སྤང་རྟོག་པའི་དངོས་གཉེན་བྱེད་པའི་ཐེག་ཆེན་གྱི་བདེན་པ་མངོན་རྟོགས་ཡིན་པའི་ཕྱིར།
གསུམ་པ་ལ། དངོས་དང་། དེའི་བྱེད་པའོ། །དང་པོ་ནི། སྔ་མ་གོ་སྒྲུབ་ཀྱི་སྐབས་



ཕར་ཕྱིན་རྩ་ཊིཀ
298
བཞིན་དུ་སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་པོ་དག་སོ་སོར་སྦྱིན་པ་ལ་སོགས་
པའི་ངོ་བོ་རེ་རེར་ཕན་ཚུན་བསྡུས་པ་གང་ཡིན་པ་སྐད་ཅིག་མ་གཅིག་པ་སྡུག་བསྔལ་ལ་
ཆོས་ཤེས་པའི་བཟོད་པས་བསྡུས་པ་ཕར་ཕྱིན་དྲུག་ལ་འཁོར་གསུམ་རྣམ་པར་དག་པས་
རབ་ཏུ་ཕྱེ་བ་ལྡོག་པའི་སྒོ་ནས་རྣམ་པ་སུམ་ཅུ་རྩ་དྲུག་ཅན་སྐྱེས་པ་བར་ཆད་མེད་པའི་
ལམ་གང་ཡིན་པ་དེ་ནི་ཆོས་ཅན། རྩེ་མོའི་མངོན་པར་རྟོགས་པ་སྟོན་པའི་སྐབས་འདིར་
མཐོང་བའི་ལམ་རྩེ་སྦྱོར་ཡིན་ཏེ། མཐོང་སྤང་རྟོག་པའི་དངོས་གཉེན་བྱེད་པའི་ཐེག་
ཆེན་གྱི་བདེན་པ་མངོན་རྟོགས་ཡིན་པའི་ཕྱིར། གཉིས་པ་ནི། མཐོང་ལམ་རྩེ་སྦྱོར་དེ་
སྐྱེས་ན་མཐོང་སྤང་རྟོག་པ་དེ་དག་གིས་བསྡུས་པའི་རྣམ་པར་རྟོག་པ་སྐྱེད་པར་བྱེད་པའི་
བག་ཆགས་ཀྱི་ཉོན་མོངས་པ་བརྒྱ་རྩ་བརྒྱད་སྤངས་པ་རྟེན་ཅིང་འབྲེལ་པར་འབྱུང་བའི་
ཆོས་ཉིད་ཀྱིས་འཐོབ་སྟེ། རྩེ་སྦྱོར་དེའི་ཚེ་གཟུང་བ་དང་འཛིན་པའི་རྣམ་པར་རྟོག་པ་
བརྒྱ་རྩ་བརྒྱད་ཟད་པར་སྤངས་པའི་ཕྱིར། རྣམ་རྟོག་བརྒྱ་རྩ་བརྒྱད་ཡོད་དེ། འདོད་
པ་དང་། གཟུགས་དང་། གཟུགས་མེད་པའི་ཁམས་ཀྱི་དབྱེ་བས་རྣམ་པར་རྟོག་པ་
བཞི་པོ་སོ་སོར་རྣམ་པ་དགུ་དགུ་ཡོད་པ་ཉིད་ཀྱིས་ཕྱིར། །
གཉིས་པ་སྤངས་པ་ལ་དབང་བྱེད་པ་ལ། མཚམས་སྦྱར། རྩ་བ། འགྲེལ་
པའོ༑ ༑དང་པོ་ནི། མཐོང་ལམ་རྩེ་སྦྱོར་དེ་ལ་དབང་དུ་བྱ་བའི་ཕྱིར། རྩེ་མོ་དེ་ཉིད་
ཡང་དང་ཡང་དུ་སྒོམ་པར་བྱེད་དོ་ཞེས་བར་སྐབས་ཀྱི་ཚིགས་སུ་བཅད་པ་གསུངས་པ།
གཉིས་པ་ནི། །
དེ་ནས་སེང་གེ་རྣམ་བསྒྱིངས་པའི། །ཏིང་ངེ་འཛིན་ལ་སྙོམས་ཞུགས་ནས།།
རྟེན་ཅིང་འབྲེལ་འབྱུང་ལུགས་མཐུན་དང་། །ལུགས་མི་མཐུན་ལ་རྟོག་པར་བྱེད།།



299
སྐབས་ལྔ་པ།
མཐོང་ལམ་རྩེ་སྦྱོར་གྱིས་སྤང་བྱ་སྤོང་ཚུལ་བསྟན་ཟིན་པ་དེ་ནས་མཐོང་ལམ་རྩེ་སྦྱོར་
བསྟན་ཟིན་སྒོམ་པའི་རྣལ་འབྱོར་པ་ཆོས་ཅན། སྤངས་པ་ལ་དབང་བྱེད་པའི་བྱེད་ལས་
དང་ལྡན་ཏེ། མཉམ་གཞག་ཏུ་སེང་གེ་རྣམ་པར་བསྒྱིངས་པའི་ཏིང་ངེ་འཛིན་ལ་སྙོམས་
པར་ཞུགས་ནས། རྗེས་ཐོབ་ཏུ་རྟེན་ཅིང་འབྲེལ་པར་འབྱུང་བ་ལུགས་མཐུན་དང་ལུགས་
མི་མཐུན་ལ་རྟོག་པར་བྱེད་པའི་ཕྱིར། གསུམ་པ་ལ་མཉམ་གཞག་གིས་བསྡུས་པའི་མཐོང་
ལམ་རྩེ་སྦྱོར། རྗེས་ཐོབ་ཀྱིས་བསྡུས་པའི་མཐོང་ལམ་རྩེ་སྦྱོར་རོ། །དང་པོ་ནི། རྣམ་
གྲོལ་ལམ་གྱིས་བསྡུས་པའི་མཐོང་ལམ་རྩེ་སྦྱོར་ཐོབ་པའི་རྣལ་འབྱོར་པ་ཆོས་ཅན། སེང་
གེ་རྣམ་པར་བསྒྱིངས་པ་ལྟ་བུའི་ཏིང་ངེ་འཛིན་ལ་སྙོམས་པར་ཞུགས་པ་ཡིན་ཏེ། མཐོང་
སྤངས་ཉོན་མོངས་པ་དང་ཤེས་བྱའི་སྒྲིབ་པའི་འཇིགས་པ་མེད་པའི་བདེན་པ་མངོན་རྟོགས་
ལ་གནས་པའི་གང་ཟག་ཡིན་པའི་ཕྱིར། གཉིས་པ་ནི། མཉམ་གཞག་དེ་ལས་དུས་ཕྱིས་
རྟེན་ཅིང་འབྲེལ་པར་འབྱུང་བ་ལ་མ་རིག་པའི་རྐྱེན་གྱིས་འདུ་བྱེད་རྣམས་སོ་ཞེས་བྱ་བ་
ལ་སོགས་པ་ནས་སྐྱེ་བའི་རྐྱེན་གྱིས་རྒ་ཤི་ཞེས་པའི་བར་ཀུན་ནས་ཉོན་མོངས་ལུགས་དང་
མཐུན་པ་དང་། རྒ་ཤི་སྐྱེ་བ་ལས་བྱུང་ཞེས་པ་ནས། །འདུ་བྱེད་མ་རིག་པ་ལས་བྱུང་
ཞེས་པའི་བར་ཀུན་ནས་ཉོན་མོངས་ལུགས་དང་མི་མཐུན་པ་དང་། མ་རིག་པ་འགགས་
པས་འདུ་བྱེད་འགགས་ཞེས་པ་ནས། སྐྱེ་བ་འགགས་པས་རྒ་ཤི་འགག་གོ་ཞེས་བྱ་བ་ལ་
སོགས་པ་རྣམ་བྱང་ལུགས་དང་མཐུན་པ་དང་། སྐྱེ་བ་འགགས་པས་རྒ་ཤི་འགགས་ཞེས་
པ་ནས། མ་རིག་པ་འགགས་པས་འདུ་བྱེད་འགགས་ཞེས་པའི་བར་རྣམ་བྱང་ལུགས་
དང་མི་མཐུན་པར་ཡང་དག་པར་རྟོག་གོ །དེ་ལྟར་བརྟགས་པ་ལ་དགོས་པ་ཡོད་དེ།
བདེན་བཞི་ཇི་ལྟ་བ་བཞིན་ཁོང་དུ་ཆུད་པར་བྱ་བའི་ཆེད་ཡིན་པའི་ཕྱིར།



300
ཕར་ཕྱིན་རྩ་ཊིཀ
གསུམ་པ་སྒོམ་ལམ་རྩེ་སྦྱོར་ལ། གཉེན་པོ་བསྒོམ་ལམ་རྩེ་སྦྱོར། སྤང་བྱ་རྟོག་པ།
གཉེན་པོས་སྤང་བྱ་སྤངས་པའི་ཕན་ཡོན། །དང་པོ་ལ་མཚམས་སྦྱར། རྩ་བ། འགྲེལ་
པའོ༑ ༑དང་པོ་ནི། དེ་ལྟར་མཐོང་བའི་ལམ་རྩེ་སྦྱོར་བརྗོད་ནས་དེའི་རྗེས་སུ་རྟེན་སྒོམ་
པའི་ལམ་དེ་འཆད། རྟེན་ཚད་མས་གྲུབ་པ་སྔོན་དུ་འགྲོ་བ་ཡིན་ན་སྤང་བྱ་མི་མཐུན་
པའི་ཕྱོགས་སྤོང་བ་ལ་སོགས་པ་ནི་གོ་སླ་བའི་ཕྱིར། གཉིས་པ་ལ་མདོ་ལས་བསྟན་ཚུལ།
བསྟན་བཅོས་ཀྱིས་བསྡུས་ཚུལ། ཚིག་དོན་ནོ། །དང་པོ་ནི། མདོ་ལས། མཐར་
གནས་སྙོམས་འཇུག་དགུ་ལ་ལུགས་མཐུན་དང་ལུགས་མི་མཐུན་དུ་སྙོམས་པར་འཇུག་
པའི་སྦྱོར་བ་སེང་གེ་རྣམ་བསྒྱིངས་དང་། བར་དུ་གང་ཡང་མ་བཅུག་པའི་ཡར་སོང་
གཅིག་དང་། བསམ་གཟུགས་བརྒྱད་ལ་འགོག་པ་སྤེལ་བའི་ཡར་སོང་གཅིག་དང་།
མཐར་གནས་སྙོམས་འཇུག་དགུ་ལ་འདོད་སེམས་སྤེལ་བའི་མར་འོངས་གཅིག་རྣམས་
གསུངས་སོ། །གཉིས་པ་ནི། །
འགོག་དང་བཅས་པའི་སྙོམས་འཇུག་དགུར། །རྣམ་པ་གཉིས་སུ་སོང་འོངས་ནས།།
འདོད་པར་གཏོགས་པའི་རྣམ་པར་ཤེས།།མཉམ་གཞག་མིན་པའི་མཚམས་བཟུང་སྟེ།།
ཐོད་རྒལ་དུ་ནི་སྙོམས་འཇུག་པ། །གཅིག་དང་གཉིས་གསུམ་བཞི་དང་ལྔ། །
དྲུག་དང་བདུན་དང་བརྒྱད་བརྒལ་ནས། །འགོག་པའི་བར་དུ་མི་འདྲར་འགྲོ། །
རྐང་པ་དང་པོ་གཉིས་ཀྱིས་སྦྱོར་བ་སེང་གེ་རྣམ་བསྒྱིངས་དང་། རྐང་པ་ལྷག་མ་རྣམས་
ཀྱིས་མར་འོངས་ལ་འདོད་སེམས་སྤེལ་བ་དོན་བསྡུ་དང་བཅས་པ་ཙམ་ཞིག་དངོས་སུ་
བསྟན་ནས་གོང་གི་བར་པ་གཉིས་གོ་སླ་བར་དགོངས་ནས་དོན་གྱིས་འཕངས་སོ། །
གསུམ་པ་ནི། བྱང་སེམས་སྒོམ་ལམ་པ་ཆོས་ཅན། ཐོད་བརྒལ་དུ་ནི་སྙོམས་པར་འཇུག་



301
སྐབས་ལྔ་པ།
པ་ཡིན་ཏེ། སྦྱོར་བ་དང་དངོས་གཞི་གཉིས་ཀྱི་སྒོ་ནས་སྙོམས་པར་འཇུག་པའི་ཕྱིར།
དང་པོ་ཡིན་ཏེ། དང་པོར་འགོག་པ་དང་བཅས་པའི་སྙོམས་འཇུག་དགུར་ལུགས་དང་
མཐུན་མི་མཐུན་རྣམ་པ་གཉིས་སུ་ཡར་སོང་ཞིང་མར་འོངས་ནས་དེའི་རྗེས་སུ་དངོས་
གཞི་རྩོམ་པའི་ཕྱིར། དེ་ཆོས་ཅན། འདོད་པར་གཏོགས་པའི་རྣམ་པར་ཤེས་པ་མཉམ་
གཞག་མ་ཡིན་པ་མངོན་དུ་བྱས་པ་ལ་དགོས་པ་ཡོད་དེ། ཡར་སོང་དང་མར་འོང་ཐོད་
བརྒལ་གཉིས་ཀྱི་མཚམས་བཟུང་ནས་མར་འོངས་ལ་འདོད་སེམས་སྤེལ་བའི་ཆེད་ཡིན་
པའི་ཕྱིར། བྱང་སེམས་སྒོམ་ལམ་པ་ཆོས་ཅན། མཐར་གནས་སྙོམས་འཇུག་དགུ་
ལ་མར་འོངས་དུ་འདོད་སེམས་སྤེལ་ནས་སྙོམས་པར་འཇུག་སྟེ། དང་པོར་འགོག་པ་
ལ་སྙོམས་པར་ཞུགས་ནས་འདོད་སེམས་ལ་དེ་ནས་འགོག་པ་གཅིག་པུ་བརྒལ་ནས་སྲིད་
རྩེ་ལ། དེ་ནས་འདོད་སེམས་ལ། དེ་ནས་འགོག་པ་དང་སྲིད་རྩེ་གཉིས་བརྒལ་ནས་ཅི་
ཡང་མེད་ལ། དེ་ནས་འདོད་སེམས་ལ། དེ་ནས་སྔ་མ་གཉིས་དང་ཅི་ཡང་མེད་གསུམ་
བརྒལ་ནས་རྣམ་ཤེས་མཐའ་ཡས་ལ། རྣམ་ཤེས་མཐའ་ཡས་དང་བཞི་བརྒལ་ནས་ནམ་
མཁའ་མཐའ་ཡས་ལ། དེ་ནས་འདོད་སེམས་ལ། ནམ་མཁའ་དང་ལྔ་བརྒལ་ནས་བསམ་
གཏན་བཞི་པ་ལ། དེ་ནས་འདོད་སེམས་ལ། བསམ་གཏན་བཞི་པ་དང་དྲུག་བརྒལ་
ནས་བསམ་གཏན་གསུམ་པ་ལ། དེ་ནས་འདོད་སེམས་ལ། བསམ་གཏན་གསུམ་པ་
དང་བདུན་བརྒྱལ་ནས་བསམ་གཏན་གཉིས་པ་ལ། དེ་ནས་འདོད་སེམས་ལ། བསམ་
གཏན་གཉིས་པ་དང་བརྒྱད་བརྒལ་ནས་བསམ་གཏན་དང་པོ་ལ། དེ་ནས་འདོད་སེམས་
མངོན་དུ་བྱས་ནས་སྙོམས་པར་འཇུག་པའི་ཕྱིར། ཇི་སྐད་བཤད་པའི་སྙོམས་འཇུག་
དེ་ཆོས་ཅན། ཐོད་བརྒལ་གྱི་སྙོམས་འཇུག་ཅེས་བྱ་སྟེ། བསམ་གཏན་གཟུགས་མེད་



302
ཕར་ཕྱིན་རྩ་ཊིཀ
བཞི་འགོག་པའི་བར་དུ་སྤེལ་གཞི་དང་སྤེལ་ཆོས་མི་འདྲ་བར་སྤེལ་ནས་འགྲོ་བའི་སྙོམས་
འཇུག་ཡིན་པའི་ཕྱིར། གསུམ་པ་ལ་སྦྱོར་བ། དངོས་གཞི། འཇུག་བསྡུ་བའོ། ། །
དང་པོ་ནི། བྱང་ཆུབ་སེམས་དཔའ་སྒོམ་ལམ་པ་རྣམས་ནི་ཆོས་ཅན། ཐོད་
བརྒལ་གྱི་སྦྱོར་བ་ལ་སྙོམས་པར་འཇུག་སྟེ། བསམ་གཏན་དང་པོ་ནས་བཟུང་སྟེ་འགོག་
པའི་བར་དུ་ཡར་སོང་ནས་དེའི་འོག་ཏུ་འགོག་པ་ནས་བཟུང་སྟེ་བསམ་གཏན་དང་པོའི་
བར་དུ་འོངས་ནས། དེ་ལྟར་ལུགས་དང་མཐུན་པ་དང་། ལུགས་དང་མི་མཐུན་པ་
རྣམ་པ་གཉིས་ཀྱིས་བསམ་གཏན་བཞི་དང་། གཟུགས་མེད་བཞི་དང༌། འགོག་པའི་
མཚན་ཉིད་ཀྱི་སྙོམས་པར་འཇུག་པ་དགུ་ལ་ཡར་སོང་ཞིང་མར་འོངས་ནས་དངོས་གཞི་
ལ་འཇུག་པའི་ཕྱིར། གཞུང་འོག་མ་འདིས་དངོས་གཞི་འདྲེན་པའི་ཆེད་དུ་སྔ་མ་འདས་
ཏེ་བརྗོད་པའོ། །གཉིས་པ་ནི། བྱང་སེམས་བསྒོམ་ལམ་པ་ཆོས་ཅན། ཐོད་བརྒལ་གྱི་
དངོས་གཞི་ལ་སྙོམས་པར་འཇུག་སྟེ། ཡང་བསམ་གཏན་དང་པོ་ལ་སྙོམས་པར་ཞུགས་
ཏེ༑ དེ་ལས་ལངས་ཏེ་འགོག་པ་ལའོ། །དེ་བཞིན་དུ་འདུ་ཤེས་མེད་འདུ་ཤེས་མེད་མིན་
སྐྱེ་མཆེད་ཀྱི་བར་ལས་ལངས་ནས་འགོག་པ་ལ་སྙོམས་པར་ཞུགས་ཏེ་གནས་པའི་ཕྱིར།
བྱང་སེམས་དེ་འགོག་པ་དེ་ལས་ལངས་ནས་དེ་མ་ཐག་པའི་སྙོམས་པར་འཇུག་པ་སྲིད་
རྩེ་ལ་དམིགས་ཏེ་སྙོམས་པར་འཇུག་པའི་རྒྱུ་མཚན་ཡོད་དེ། དེའི་རྗེས་སུ་འདོད་སེམས་
མངོན་དུ་བྱས་ནས་མར་འོངས་ལ་འདོད་སེམས་སྤེལ་བའི་ཆེད་ཡིན་པའི་ཕྱིར། བྱང་
སེམས་སྒོམ་ལམ་པ་དེས་ཐབས་ལ་མཁས་པའི་སྟོབས་ཀྱིས་སྲིད་རྩེ་ལས་ལངས་ཏེ་འདོད་
པའི་གཟུགས་སྒྲ་སོགས་སྣང་བའི་རྣམ་པར་ཤེས་པ་མཉམ་པར་མ་གཞག་པ་འདོད་སེམས་
དེ་ལྟ་བུ་མངོན་དུ་བྱས་ནས་གནས་པར་ཆོས་ཅན། དགོས་པ་ཡོད་དེ། འདོད་པ་ན་



303
སྐབས་ལྔ་པ།
སྤྱོད་པའི་རྣམ་པར་ཤེས་པ་ཡར་སོང་དང་མར་འོངས་ཀྱི་མཚམས་ཀྱི་ངོ་བོར་བཞག་ནས་
མར་འོངས་རྩོམ་པའི་ཆེད་དུ་ཡིན་པའི་ཕྱིར། དེ་ཆོས་ཅན། དེའི་རྗེས་སུ་བྱ་བ་ཡོད་
དེ༑ དེའི་འོག་ཏུ་འགོག་པ་ལ། དེ་ནས་མཉམ་པར་མ་གཞག་པ་འདོད་སེམས་ལ། དེའི་
འོག་ཏུ་འགོག་པ་གཅིག་པུ་བོར་ལ་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལ། དེ་
ནས་མཉམ་པར་མ་གཞག་པ་འདོད་སེམས་ལ། དེ་ནས་འདོད་སེམས་དང་གཉིས་བོར་
ལ་ཅི་ཡང་མེད་པའི་སྐྱེ་མཆེད་ལ། དེ་ནས་མཉམ་པར་མ་གཞག་པ་འདོད་སེམས་ལ།
དེ་བཞིན་དུ་འགོག་པ་ནས་བསམ་གཏན་གཉིས་པའི་བར་བརྒྱད་ཀྱི་བར་དུ་བོར་ནས་བསམ་
གཏན་དང་པོ་ལ། དེ་ནས་མཉམ་པར་མ་གཞག་པ་འདོད་སེམས་ལ་སྙོམས་པར་འཇུག་
པའི་ཕྱིར།
གསུམ་པ་མཇུག་བསྡུ་བ་ནི། དེ་ལྟར་གཅིག་ལ་སོགས་པ་བོར་ནས་འགོག་པའི་སྙོམས་
པར་འཇུག་པ་དང་བསམ་གཏན་དང་པོ་ལ་ཐུག་པའི་བར་དུ་སྤེལ་གཞི་སྤེལ་ཆོས་མི་འདྲ་
བའི་སྒོ་ནས་འོངས་བ་དང་། བསམ་གཏན་བཞི་དང་གཟུགས་མེད་བཞི་ལ་འགོག་བ་
སྤེལ་ཏེ་འགྲོ་བས་ན་མི་འདྲ་བར་འགྲོ་བ་ཐོད་བརྒལ་གྱི་སྙོམས་པར་འཇུག་པ་ལ་དབང་
བ་ཉིད་ཀྱི་མཚན་ཉིད་མངོན་དུ་བྱེད་པའི་བྱང་སེམས་ཀྱི་མཁྱེན་པ་ཆོས་ཅན། སྒོམ་
ལམ་རྩེ་སྦྱོར་ཡིན་ཏེ། གོང་དུ་སྒྲུབ་ཟིན་པའི་ཕྱིར། གཉིས་པ་སྤང་བྱ་རྟོག་པ་བཤད་
པ་ལ། སྤྱིའི་མཚམས་སྦྱར། སོ་སོའི་ངོ་བོ། །དོན་བསྡུ་བའོ། །དང་པོ་ནི། དེ་ལྟར་
རྟེན་སྒོམ་པའི་ལམ་རྩེ་སྦྱོར་བརྗོད་ནས་དེ་ལ་སྤང་བྱ་སྤོང་བའི་ཕྱིར་མི་མཐུན་པའི་ཕྱོགས་
རྣམ་པ་བཞི་བརྗོད་དགོས་པས་སོ། །གཉིས་པ་ལ་གཟུང་རྟོག་དང་། འཛིན་རྟོག་གོ།
དང་པོ་ལ། འཇུག་པ་གཟུང་རྟོག་དང་། ལྡོག་པ་གཟུང་རྟོག་གོ །དང་པོ་ལ་མཚམས་



304
ཕར་ཕྱིན་རྩ་ཊིཀ
སྦྱར༑ རྩ་བ། འགྲེལ་པའོ། །དང་པོ་ནི། རེ་ཞིག་གཟུང་བའི་རྣམ་པར་རྟོག་པ་དང་པོ་
དགུ་འཆད་དོ། །གཉིས་པ་ནི། །
མདོར་བསྡུས་རྒྱས་དང་སངས་རྒྱས་ཀྱིས།།བསྟངས་བས་ཡོངས་སུ་མ་བཟུང་དང་།།
དུས་གསུམ་ཡོན་ཏན་མེད་པ་དང་། །ལེགས་པའི་ལམ་ནི་རྣམ་གསུམ་ལ། །
གཟུང་བའི་རྣམ་རྟོག་འདི་གཅིག་སྟེ། །སྦྱོར་བའི་རྣམ་པའི་སྤྱོད་ཡུལ་ཅན། །
ཐེག་ཆེན་གྱི་སྒོམ་སྤང་འཇུག་པ་གཟུང་རྟོག་ཆོས་ཅན། ཡུལ་གྱི་སྒོ་ནས་དགུ་ཡོད་དེ།
མདོར་བསྡུས་པ་དང་། རྒྱས་པའི་གསུང་རབ་ལ་འཇུག་བྱར་བདེན་པར་ཞེན་པ་ནས་
ལེགས་པའི་ལམ་ནི་རྣམ་པ་གསུམ་ལ་ལོངས་སྤྱད་བྱར་བདེན་པར་ཞེན་པའི་རྣམ་རྟོག་
གི་བར་རྣམས་ཡོད་པའི་ཕྱིར། གསུམ་པ་ནི། སྒོམ་སྤང་གཟུང་བའི་རྣམ་པར་རྟོག་པ་
དང་པོ་འཇུག་པ་གཟུང་རྟོག་ཆོས་ཅན། སྒོམ་པའི་ལམ་རྩེ་སྦྱོར་གྱི་སྦྱོར་བ་ཉེར་བསྡོགས་
ཀྱི་གནས་སྐབས་ཀྱི་ཡུལ་ཅན་གྱིས་སྤང་བར་བྱ་བ་རྣམ་པ་དགུ་ཡོད་དེ། ཡུལ་གྱི་སྒོ་
ནས་ཕྱེ་བའི་ཁྱད་ཆོས་རྣམ་པ་དགུ་པོ་དེ་སྒོམ་ལམ་རྩེ་སྦྱོར་གྱི་སྦྱོར་བ་ཉེར་བསྡོགས་ཀྱི་
གནས་སྐབས་འདིར་སྤང་བར་བྱ་བ་ཉིད་ཀྱི་ཕྱིར།
དགུ་གང་ཞེ་ན། བཤད་དུ་ཡོད་དེ། མདོར་བསྡུས་པ་ལ་དགའ་བའི་སེམས་ཅན་
རྗེས་སུ་འཛིན་པའི་གསུང་རབ་ཀྱི་ཆོས་མདོར་བསྡུས་པ་བརྗོད་བྱ་དང་བཅས་པ་ལ་འཇུག་
བྱར་བདེན་པར་ཞེན་པ་ལྷན་སྐྱེས་དང་། རྒྱས་པ་ལ་དགའ་བའི་སེམས་ཅན་རྗེས་སུ་འཛིན་
པས་གསུང་རབ་ཀྱི་ཆོས་རྒྱས་པར་བརྗོད་བྱ་ཞེས་སོགས་སྔ་མ་བཞིན་དང་། ཇི་སྐད་
བཤད་པ་བཞིན་མདོ་རྒྱས་ཀྱི་དོན་ལ་སྒྲུབ་པ་ནན་ཏན་མི་བྱེད་པས་སངས་རྒྱས་ཀྱིས་མགོན་
བྱས་པའི་སྒོ་ནས་བསྟངས་ཏེ་ཡོངས་སུ་མ་བཟུང་བའི་གཉེན་པོ་ཤེར་ཕྱིན་གྱི་རྣལ་འབྱོར་



305
སྐབས་ལྔ་པ།
ཡིད་ལ་བྱེད་པ་ལ་འཇུག་བྱར་ཞེས་སོགས་སྔ་མ་བཞིན་དང་། མཐོང་ལམ་ལ་ལྟོས་ཏེ་
བྱུང་བ་འགགས་པ་ཉིད་ཀྱིས་སྦྱོར་བའི་ལམ་གྱི་ཡོན་ཏན་དོན་དམ་པར་མེད་ཅིང་ཐ་སྙད་
དུ་ཡོད་པ་ལ་འཇུག་བྱར་ཞེས་སོགས་སྔ་མ་བཞིན་དང་། ཡང་དག་པར་མཐའ་བཞིར་
སྐྱེ་བའི་རྒྱུ་དང་མི་ལྡན་པས་མཐོང་བའི་ལམ་གྱི་ཡོན་ཏན་དོན་དམ་པར་མེད་ཅིང་ཐ་སྙད་
དུ་ཡོད་པ་ལ་འཇུག་བྱར་ཞེས་སོགས་སྔ་མ་བཞིན་དང་། མ་འོངས་པ་རྫས་སུ་མེད་པ་
ཉིད་ཀྱི་མཐོང་ལམ་གྱི་དུས་ན་ཐེག་ཆེན་སྒོམ་པའི་ལམ་གྱི་ཡོན་ཏན་མེད་པ་ཡིན་ཡང་
སྒོམ་ལམ་གྱི་དུས་ན་ཡོད་པ་ལ་འཇུག་བྱར་ཞེས་སོགས་སྔ་མ་བཞིན་དང་། གཙང་བདེ་
རྟག་བདག་ཏུ་འཛིན་པའི་ཕྱིན་ཅི་ལོག་ཞི་བ་ཉིད་ལ་སོགས་པས་མྱ་ངན་ལས་འདས་པར་
སྦྱོར་བའི་ལམ་ལ་འཇུག་བྱར་ཞེས་སོགས་སྔ་མ་བཞིན་དང་། སྟོང་ཉིད་གསར་དུ་རྟོགས་
པ་མངོན་པར་སྒྲུབ་པ་སྟེ་སྒོམ་པར་བྱེད་པ་ཉིད་ཀྱིས་མཐོང་བའི་ལམ་ལ་འཇུག་བྱར་ཞེས་
སོགས་སྔ་མ་བཞིན་དང་། དོན་དམ་པར་རང་བཞིན་མེད་པར་རྟོགས་ཟིན་སྒོམ་པར་
བྱེད་པ་ཉིད་ཀྱིས་ཐེག་ཆེན་སྒོམ་པའི་ལམ་ལ་འཇུག་བྱར་བདེན་པར་ཞེན་པའི་འཛིན་
པ་ལྷན་སྐྱེས་རྣམས་སུ་ཡོད་པའི་ཕྱིར། རྟོག་པ་དག་པོ་དེ་ཆོས་ཅན། ཐེག་ཆེན་འཕགས་
པའི་སྒོམ་ལམ་སྦྱོར་བ་ཉེར་བསྡོགས་ཀྱིས་སྤང་བྱ་ཡིན་ཏེ། དེའི་དངོས་ཀྱི་གཞོམ་བྱ་
ཡིན་པའི་ཕྱིར། །
གཉིས་པ་ལྡོག་པ་གཟུང་རྟོག་ལ། མཚམས་སྦྱར། རྩ་བ། འགྲེལ་པའོ། །དང་པོ་
ནི༔ དེ་ལྟར་གཟུང་རྟོག་དང་པོ་བསྟན་ནས་གཟུང་བའི་རྣམ་པར་རྟོག་པ་གཉིས་པ་འཆད།
གཉིས་པ་ནི།
གཉིས་པ་སེམས་དང་སེམས་བྱུང་རྣམས། །འཇུག་པའི་ཡུལ་ཅན་ཡིན་བཞེད་དེ།།



ཕར་ཕྱིན་རྩ་ཊིཀ
306
ཐེག་ཆེན་གྱི་སྒོམ་སྤང་གཟུང་རྟོག་གཉིས་པ་ལྡོག་པ་གཟུང་རྟོག་ཆོས་ཅན། གཉེན་པོ་
གང་ཡང་རུང་བས་སྤོང་བ་མ་ཡིན་ཏེ། ཐེག་ཆེན་སྒོམ་པའི་ལམ་གྱིས་བསྡུས་པའི་སེམས་
དང་སེམས་བྱུང་འཇུག་པའི་ཡུལ་ཅན་བར་ཆད་མེད་ལམ་གྱིས་སྤོང་བ་ཡིན་པར་བཞེད་
པའི་ཕྱིར།
སེམས་མི་སྐྱེ་དང་བྱང་ཆུབ་ཀྱི། །སྙིང་པོ་ཡིད་ལ་མི་བྱེད་དང་། །
ཐེག་པ་དམན་པ་ཡིད་བྱེད་དང་། །རྫོགས་པའི་བྱང་ཆུབ་ཡིད་མི་བྱེད། །
སྒོམ་དང་སྒོམ་པ་མེད་པ་དང་། །དེ་དག་ལས་ནི་བཟློག་ཉིད་དང་། །
ཇི་བཞིན་དོན་མིན་རྣམ་རྟོག་པ། །སྒོམ་པའི་ལམ་ལ་ཤེས་པར་བྱ། །
ཐེག་ཆེན་སྒོམ་པའི་བར་ཆད་མེད་ལམ་གྱི་གནས་སྐབས་ལ་སྤང་བར་བྱ་བ་རྣམ་པ་དགུ་
ཡོད་པར་ཤེས་པར་བྱ་སྟེ། བྱང་ཆུབ་ཀྱི་སེམས་མི་སྐྱེ་བ་ལ་སོགས་པ་ལྡོག་ཡུལ་གྱི་སྒོ་
ནས་དགུ་ཡོད་པའི་ཕྱིར། གསུམ་པ་ནི། སྒོམ་སྤོང་གཟུང་བའི་རྣམ་པར་རྟོག་པ་གཉིས་
པ་ལྡོག་པ་གཟུང་རྟོག་ཆོས་ཅན། ཐེག་ཆེན་སྒོམ་པའི་ལམ་གྱི་སེམས་དང་སེམས་ལས་
བྱུང་བ་འཇུག་པ་བར་ཆད་མེད་པའི་གནས་སྐབས་ཀྱིས་གཞོམ་བྱ་ཡིན་ཏེ། གནས་སྐབས་
དེ་ན་སྤང་བར་བྱ་བ་ཉིད་ཀྱིས་ཕྱིར། དེ་ཆོས་ཅན། ཡུལ་ཅན་རྣམ་པ་དགུ་ཡོད་དེ།
ཡུལ་གྱི་སྒོ་ནས་དགུ་ཡོད་པའི་ཕྱིར། །
དགུ་པོ་གང་ཞེ་ན། བཤད་དུ་ཡོད་དེ། ཐབས་ཤེས་རྫོགས་པར་སྟོན་པའི་དགེ་
བའི་བཤེས་གཉེན་ལ་སོགས་པ་དང་བྲལ་བས་དམན་པའི་བྱང་ཆུབ་མ་ཐོབ་བར་དུ་བྱང་
ཆུབ་ཀྱི་སེམས་མི་སྐྱེ་བའི་བྱང་སེམས་ལམ་གྱི་ལྡོག་བྱའི་ཆོས་ལ་ལོངས་སྤྱོད་བྱར་བདེན་
པར་ཞེན་པ་དང་། སངས་རྒྱས་ལ་དམིགས་པའི་བསོད་ནམས་ཁྱད་པར་དུ་འཕགས་



307
སྐབས་ལྔ་པ།
པ་མེད་པས་བྱང་ཆུབ་ཀྱི་སྙིང་པོ་ཆོས་སྐུ་ཡིད་ལ་མི་བྱེད་པའི་ཞེས་སོགས་སྔ་མ་བཞིན་
དང་༑ ཉན་ཐོས་ཀྱི་རིགས་ཅན་ཉིད་ཀྱིས་ཕྱིར་ཉན་ཐོས་དེའི་ཐེག་པ་ཡིད་ལ་བྱེད་པའི་
ཞེས་སོགས་སྔ་མ་བཞིན་དང་། རང་སངས་རྒྱས་ཀྱི་རིགས་ཅན་ཉིད་ཀྱིས་ཕྱིར་རང་
རྒྱལ་དེའི་ཐེག་པ་མངོན་དུ་བྱེད་པའི་ཞེས་སོགས་སྔ་མ་བཞིན་དང་། ཤེས་རབ་ཀྱི་ཕ་
རོལ་ཏུ་ཕྱིན་པ་ནན་ཏན་གྱིས་བསྒྲུབ་པ་མེད་པས་ཡང་དག་པར་རྫོགས་པའི་བྱང་ཆུབ་
རེ་ཞིག་ཐོབ་བྱར་ཡིད་ལ་མི་བྱེད་པའི་ཞེས་སོགས་སྔ་མ་བཞིན་དང་། སྟོང་ཉིད་རྟོགས་
པའི་ཤེས་རབ་ཀྱིས་མ་ཟིན་པར་མི་རྟག་སོཊ་དམིགས་པ་དང་བཅས་པ་ཉིད་ཀྱིས་ཤེར་
ཕྱིན་གྱི་གཟུགས་བརྙན་སྒོམ་པའི་ཞེས་སོགས་སྔ་མ་བཞིན་དང་། གནས་ལུགས་ཀྱི་དོན་
དམིགས་པ་མེད་པ་ཉིད་ཀྱིས་གནས་ལུགས་ཀྱི་དོན་སྒོམ་པ་མེད་པའི་ཞེས་སོགས་སྔ་མ་
བཞིན་དང་། གནས་ལུགས་ཀྱི་དོན་དམིགས་པ་ཡང་མེད་པས་དེ་སྒོམ་པ་ཡང་མེད་པ་
དང་༑ མི་རྟག་པ་སོགས་མི་དམིགས་པ་ཡང་མེད་པས་མི་རྟག་པ་སོགས་བསྒོམ་པ་མེད་
པ་ཡང་མ་ཡིན་པའི་ཞེས་སོགས་སྔ་མ་བཞིན་དང་། གནས་ལུགས་ཀྱི་དོན་ལ་ཕྱིན་ཅི་
ལོག་ཏུ་མངོན་པར་ཞེན་པས་གནས་ལུགས་ཀྱི་དོན་ཇི་ལྟ་བ་བཞིན་མ་ཡིན་པ་ཉིད་ལ་ཞེན་
པའི་བྱང་སེམས་ལམ་གྱི་ལྡོག་བྱའི་ཆོས་ལ་ལོངས་སྤྱད་བྱར་བདེན་པར་ཞེན་པ་རྣམས་
སུ་ཡོད་པའི་ཕྱིར། རྟོག་པ་དགུ་པོ་ཆོས་ཅན། ཐེག་པ་ཆེན་པོ་སྒོམ་པའི་བར་ཆད་མེད་
ལམ་གྱིས་སྤང་བྱ་ཡིན་ཏེ། དེའི་དངོས་ཀྱི་གཞོམ་བྱ་ཡིན་པའི་ཕྱིར། །
གཉིས་པ་འཛིན་རྟོག་བཤད་པ་ལ། རྫས་འཛིན་རྟོག་པ་དང་། བཏགས་འཛིན་
རྟོག་པའོ།། དང་པོ། མཚམས་སྦྱར། རྩ་བ། འགྲེལ་པའོ། །དང་པོ་ནི། དེ་ལྟར་
གཟུང་རྟོག་གཉིས་པ་བསྟན་ནས། འཛིན་པའི་རྣམ་པར་རྟོག་པ་དང་པོ་དེ་འཆད། གཉིས་



ཕར་ཕྱིན་རྩ་ཊིཀ
308
སེམས་ཅན་བཏགས་པའི་སྤྱོད་ཡུལ་དང་། །ཆོས་བཏགས་པ་དང་སྟོང་མིན་ཉིད།།
ཆགས་དང་རབ་འབྱེད་བདག་ཉིད་དང་།།དངོས་པོར་བྱེད་དང་ཐེག་གསུམ་དང་།།
ཡོན་ནི་དག་པ་མ་ཡིན་དང་། །སྤྱོད་པ་རྣམ་པར་འཁྲུགས་པ་ལ། །
འཛིན་པར་བྱེད་པ་དང་པོར་དེ། །ཤེས་པར་བྱ་བ་བསྒྲགས་པ་ཡིན། ། །
སྒོམ་སྤང་འཛིན་པར་བྱེད་པ་དང་པོ་རྫས་འཛིན་རྟོག་པ་ཆོས་ཅན། རྣམ་པ་དགུར་ཤེས་
པར་བྱ་བར་ཡུམ་གྱི་མདོ་ལས་བསྒྲགས་པ་ཡིན་ཏེ། སེམས་ཅན་དུ་བཏགས་པའི་སྤྱོད་
ཡུལ་སོ་སོ་སྐྱེ་བོ་སོགས་ལ་ལོངས་སྤྱོད་བྱེད་དུ་བདེན་པར་ཞེན་པའི་རྟོག་པ་སོགས་ཡུལ་
གྱི་སྒོ་ནས་དབྱེ་བ་དགུ་ཡོད་བའི་ཕྱིར། གསུམ་པ་ནི། སྔ་མ་མཐོང་སྤང་རྟོག་པ་བཞིན་
དུ་སྒོམ་སྤང་འཛིན་པར་རྣམ་པར་རྟོག་པ་ཆོས་ཅན། སྒོམ་པའི་ལམ་གྱི་སྦྱོར་པའི་གནས་
སྐབས་ཀྱི་ཡུལ་གྱི་སྒོ་ནས་དབྱེ་ན་སྤང་བར་བྱ་བ་རྣམ་པ་དགུ་ཡོད་དེ། ཁྱོད་དགུ་པོ་
སྒོམ་ལམ་དེའི་གཞོམ་བྱ་ཡིན་པའི་ཕྱིར། །
དགུ་པོ་གང་ཞེ་ན། རང་དབང་བའི་རྫས་སུ་ཡོད་པར་མི་སྐྱེ་བས་སེམས་ཅན་དུ་བཏགས་
པའི་གང་ཟག་རྫས་ཡོད་དུ་འཛིན་པ་ལ་དམིགས་ནས་ལོངས་སྤྱོད་བྱེད་དུ་བདེན་པར་ཞེན་
པའི་རྟོག་པ་དང་། བློ་ལ་སྣང་བ་ཙམ་དུ་ཟད་པའི་ཕྱིར་ཕུང་སོགས་ལ་ཆོས་སུ་བཏགས་
པའི་གང་ཟག་རྫས་ཡོད་དུ་འཛིན་པ་ལ་དམིགས་པ་སོགས་སྔར་བཞིན་དང་། གཞི་ལམ་
རྣམ་པ་གསུམ་ཐམས་ཅད་དུ་འཇལ་བྱེད་དུ་འགྲོ་བའི་ཕྱིར། རྣམ་པ་ཐམས་ཅད་མཁྱེན་
པ་ཉིད་ལ་སོགས་པའི་ཆོས་ཐ་སྙད་དུ་ཡོད་པས་སྟོང་པ་མ་ཡིན་པའི་ཉིད་ལ་བརྟགས་པའི་
གང་ཟག་རྫས་ཡོད་དུ་འཛིན་པ་ལ་དམིགས་པ་སོགས་སྔར་བཞིན་དང་། རྣམ་པ་ཐམས་



309
སྐབས་ལྔ་པ།
ཅད་དུ་མངོན་པར་ཞེན་པ་མ་སྤངས་པས་ཆོས་ལ་བདེན་པར་ཆགས་པའི་གང་ཟག་རྫས་
ཡོད་དུ་འཛིན་པ་ལ་དམིགས་པ་སོགས་སྔར་བཞིན་དང་། དོན་དམ་པར་ངོ་བོ་ཉིད་མེད་
པར་རྟོགས་པས་གནས་ལུགས་ཀྱི་ཆོས་རབ་ཏུ་རྣམ་པར་འབྱེད་པའི་གང་ཟག་རྫས་ཡོད་
དུ་འཛིན་པ་ལ་དམིགས་པ་སོགས་སྔར་བཞིན་དང་། ཆེད་དུ་བྱ་བ་ཆེན་པོ་གསུམ་ཐོབ་
བྱར་མི་བྱེད་པས་སྡུག་བསྔལ་ཞི་བའི་དངོས་པོའི་ཆེད་དུ་བྱ་བ་བྱེད་པའི་གང་ཟག་རྫས་
ཡོད་དུ་འཛིན་པ་ལ་དམིགས་པ་སོགས་སྔར་བཞིན་དང་། གཟུགས་ལ་སོགས་པ་ལ་དོན་
དམ་པར་མི་དམིགས་པར་རྟོགས་པས་ཐེག་པ་གསུམ་གྱིས་ངེས་པར་འབྱུང་བའི་གང་ཟག་
རྫས་ཡོད་དུ་འཛིན་པ་ལ་དམིགས་པ་སོགས་སྔར་བཞིན་དང་། ཆོས་ཉིད་ལ་ཡང་དག་
པར་རབ་ཏུ་མ་ཞུགས་པ་ཉིད་ཀྱིས་སྦྱིན་བདག་སོགས་ཀྱི་ཡོན་མ་དག་པའི་གང་ཟག་རྫས་
ཡོད་དུ་འཛིན་པ་ལ་དམིགས་པ་ཞེས་སོགས་སྔར་བཞིན་དང༌། སྦྱིན་པ་ལ་སོགས་པར་
བདེན་པར་དམིགས་ཏེ་བསྒྲུབས་པས་ཕར་ཕྱིན་གྱི་སྤྱོད་པ་རྣམ་པར་འཁྲུག་པའི་གང་ཟག་
སྔ་མ་ལྟར་ཡོད་པར་འཛིན་པ་ལ་ལོངས་སྤྱོད་བྱེད་དུ་བདེན་པར་ཞེན་པའི་རྟོག་པ་རྣམས་
སུ་ཡོད་པའི་ཕྱིར། བམ་པོ་ལྔ་པ་འདི་ནས་འཆད། གཉིས་པ་ལ་མདོར་བསྟན། རྒྱས་
བཤད་དོ། །དང་པོ་ལ་མཚམས་སྦྱར། རྩ་བ། འགྲེལ་པའོ།། དང་པོ་ནི། དེ་ལྟར་
འཛིན་རྟོག་དང་པོ་བསྟན་ནས་འཛིན་པའི་རྣམ་པར་རྟོག་པ་གཉིས་པ་འཆད། གཉིས་
པ་ནི། །
སེམས་ཅན་བཏགས་དང་དེ་རྒྱུ་ཡི། །ཡུལ་ཅན་དེ་ཡིས་རྣམ་འཇོམས་པས། །
སྒོམ་པའི་ལམ་དང་འབྲེལ་བ་ཡི། །མི་མཐུན་ཕྱོགས་གཞན་རྣམ་པ་དགུ །
ཕུང་སོགས་ལ་སེམས་ཅན་དུ་བཏགས་པ་དང་། དེའི་ཡུལ་ཅན་སྒོམ་པའི་ལམ་དང་སྤང་



310
ཕར་ཕྱིན་རྩ་ཊིཀ
གཉེན་དུ་འབྲེལ་བ་ཡི་མི་མཐུན་ཕྱོགས་རྫས་འཛིན་ལས་གཞན་བཏགས་འཛིན་རྟོག་པ་
ཆོས་ཅན། རྣམ་པ་དགུ་ཡོད་དེ། ཁྱོད་དགུ་པོ་དེ་སྒོམ་ལམ་རྩེ་སྦྱོར་དེའི་རྣམ་པར་འཇོམས་
བྱ་ཡིན་པའི་ཕྱིར། གསུམ་པ་ནི། ཕུང་པོ་སོགས་ལ་སེམས་ཅན་དུ་བཏགས་པ་དང་།
དེ་རྣམ་པར་བཞག་པའི་རྒྱུ་སྣང་བ་ཙམ་གྱི་ཆོས་ལ་སྐྱེས་བུར་བཏགས་པར་འཛིན་པ་ལ་
ལོངས་སྤྱོད་བྱེད་དུ་བདེན་པར་ཞེན་པའི་ཡུལ་ཅན་བསྒོམ་པའི་ལམ་གྱི་མི་མཐུན་པའི་
ཕྱོགས་འཛིན་པའི་རྣམ་པར་རྟོག་པ་གཉིས་པ་བཏགས་འཛིན་རྟོག་པ་ཆོས་ཅན། སྒོམ་
ལམ་རྩེ་སྦྱོར་དེ་དང་སྤང་གཉེན་དུ་འབྲེལ་པ་རྣམ་པ་དགུ་ཡོད་དེ། དེ་དག་སྒོམ་ལམ་
རྩེ་སྦྱོར་གྱིས་ཡང་དག་པར་སྤང་བར་བྱ་བ་ཡིན་པའི་ཕྱིར། གཉི ས་པ་རྒྱས་
བཤད་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི། ཇི་ལྟར་སྒོམ་སྤང་
བཏགས་འཛིན་རྟོག་པ་དགུ་ཡིན་ཞེ་ན། གཉིས་པ་ནི། །
བདག་ཉིད་ཇི་བཞིན་ཀུན་མཁྱེན་ནི། །གསུམ་གྱི་སྒྲིབ་པ་རྣམ་གསུམ་དང་། །
ཞི་ལམ་དེ་བཞིན་ཉིད་སོགས་དང་། །མཚུངས་པར་ལྡན་དང་མི་ལྡན་དང་། །
མི་མཉམ་སྡུག་བསྔལ་ལ་སོགས་དང་། །ཉོན་མོངས་རྣམས་ཀྱི་རང་བཞིན་དང༌།།
གཉིས་སུ་མེད་ལ་ཀུན་རྨོངས་ལ། །རྣམ་པར་རྟོག་པ་ཐ་མར་བཞེད། །
སྒོམ་སྤང་བཏགས་འཛིན་རྟོག་པ་ཆོས་ཅན། རྣམ་པ་དགུར་བཞེད་དེ། མཁྱེན་པ་གསུམ་
ལ་རྨོངས་པའི་སྒྲིབ་པ་ལ་སྐྱེས་བུར་བཏགས་པར་འཛིན་པ་ལ་ལོངས་སྤྱོད་བྱེད་དུ་བདེན་
པར་ཞེན་པའི་རྟོག་པ་སོགས་དགུ་ཡོད་པའི་ཕྱིར། གསུམ་པ་ནི། སྔ་མ་བཞིན་དུ་འཛིན་
པའི་རྣམ་པར་རྟོག་པ་ཐ་མ་སྒོམ་སྤང་བཏགས་འཛིན་རྟོག་པ་ཆོས་ཅན། སྒོམ་པའི་ལམ་
རྩེ་སྦྱོར་གྱི་སེམས་དང་སེམས་ལས་བྱུང་བ་འཇུག་པ་བར་ཆད་མེད་ལམ་པའི་གནས་སྐབས་



311
སྐབས་ལྔ་པ།
ཀྱི་སྤང་བར་བྱ་བ་ཡུལ་ཅན་རྣམ་པ་དགུ་བཞེད་དེ། དགུ་པོ་ལམ་དེས་དངོས་སུ་གཞོམ་
པར་བྱ་བ་ཡིན་པའི་ཕྱིར། དགུ་པོ་གང་ཞེ་ན། བཤད་དུ་ཡོད་དེ། རྣམ་པ་ཐམས་
ཅད་བདེན་སྟོང་དུ་ཡོངས་སུ་མ་ཤེས་པས་རྣམ་པ་ཐམས་ཅད་མཁྱེན་པ་ཉིད་ཀྱི་སྒྲིབ་པ་
སྤོང་བ་ལ་ཀུན་ཏུ་རྨོངས་པ་ལ་སྐྱེས་བུར་བཏགས་པར་འཛིན་པ་ལ་དམིགས་ནས་ལོངས་
སྤྱོད་བྱེད་དུ་བདེན་པར་ཞེན་པའི་བདེན་འཛིན་དང་། ལམ་གསུམ་པོ་ཐམས་ཅད་བདེན་
སྟོང་དུ་ཡོངས་སུ་མ་ཤེས་པས། ལམ་ཤེས་པ་ཉིད་ཀྱི་སྒྲིབ་པ་སྤོང་བ་ལ་ཀུན་ཏུ་རྨོངས་
པ་ལ་སྐྱེས་བུར་ཞེས་སོགས་སྔར་བཞིན། གཞི་ཐམས་ཅད་བདེན་སྟོང་དུ་ཡོངས་སུ་མ་
ཤེས་པས་ཐམས་ཅད་ཤེས་པ་ཉིད་ཀྱི་སྒྲིབ་པ་སྤོང་བ་ལ་ཀུན་ཏུ་རྨོངས་པ་ལ་སྐྱེས་བུར་
ཞེས་སོགས་སྔར་བཞིན་དང་། གནས་ལུགས་རྟོགས་པའི་ཤེས་རབ་ཀྱི་ཕ་རོལ་ཏུ་ཕྱིན་
པ་ཡོངས་སུ་མ་ཤེས་པས་སྒྲིབ་པ་ཐམས་ཅད་ཞི་བའི་ལམ་ལ་ཀུན་ཏུ་རྨོངས་པ་ལ་སྐྱེས་
བུར་ཞེས་སོགས་སྔར་བཞིན་དང་། གཟུགས་ལ་སོགས་པའི་ཤེས་བྱ་དང་དེ་བཞིན་ཉིད་
དག་ཆོས་ཅན་དང་ཆོས་ཉིད་དུ་ཡོངས་སུ་མ་ཤེས་པས། དེ་བཞིན་ཉིད་ལ་སོགས་པ་
དང་གཟུགས་ལ་སོགས་པ་མཚུངས་པར་ལྡན་པ་སྟེ་དེ་གཉིས་ངོ་བོ་གཅིག་དང་། མི་
ལྡན་པ་དེ་གཉིས་ངོ་བོ་ཐ་དད་ལ་ཀུན་ཏུ་རྨོངས་པ་ལ་སྐྱེས་བུར་ཞེས་སོགས་སྔར་བཞིན་
དང་༑ བདུད་ལ་སོགས་པའི་རང་གི་ངོ་བོ་སྟོང་པ་ཉིད་དུ་ཡོངས་སུ་མ་ཤེས་པས་ཐེག་
པ་ཆེ་ཆུང་གི་ལམ་མི་མཉམ་པ་ཉིད་ལ་ཀུན་ཏུ་རྨོངས་པ་ལ་སྐྱེས་བུར་བཏགས་པར་ཞེས་
སོགས་སྔར་བཞིན་དང་། མི་རྟག་པ་སོགས་སྟོན་པའི་མདོའི་དོན་ལ་གནས་ལུགས་མཐར་
ཐུག་གི་སྒྲ་ཇི་བཞིན་དུ་འཛིན་པ་ཉིད་ཀྱིས་སྡུག་བསྔལ་ལ་སོགས་པའི་བདེན་པ་བཞིའི་
ཆོས་ཉིད་ལ་ཀུན་ཏུ་རྨོངས་པ་ལ་སྐྱེས་བུར་བཏགས་ཞེས་སོགས་སྔར་བཞིན་དང་། འདོད་



312
ཕར་ཕྱིན་རྩ་ཊིཀ
ཆགས་ལ་སོགས་པའི་ངོ་བོ་ཉིད་གློ་བུར་པ་དང་། སྟོང་བ་ཉིད་དུ་ཡོངས་སུ་མ་ཤེས་པས་
ཉོན་མོངས་པའི་རང་བཞིན་ལ་ཀུན་ཏུ་རྨོངས་པ་ལ་སྐྱེས་བུར་བཏགས་ཞེས་སོགས་སྔར་
བཞིན་དང་། གཟུང་བ་དང་འཛིན་པའི་མཚན་ཉིད་རྫས་གཞན་གྱིས་སྟོང་པར་ཡོངས་
སུ་མ་ཤེས་པས་གཟུང་འཛིན་གཉིས་སུ་མེད་པ་ལ་ཀུན་ཏུ་རྨོངས་པ་ལ་སྐྱེས་བུར་བཏགས་
པར་འཛིན་པའི་འཛིན་པ་ལ་དམིགས་ནས་ལོངས་སྤྱོད་བྱེད་དུ་བདེན་པར་ཞེན་པའི་བདེན་
འཛིན་རྟོག་པ་རྣམས་སུ་ཡོད་པའི་ཕྱིར། གསུམ་པ་དོན་བསྡུ་བ་ནི། རྣམ་པར་རྟོག་པ་
བཞིའི་གཉེན་པོ་རྣམ་པ་བཞི་ཡང་དེའི་དབྱེ་བས་ཐ་དད་དོ་ཞེས་བྱ་བར་ཁོང་དུ་ཆུད་པར་
བྱ་སྟེ། བསྒོམ་པའི་ལམ་གྱི་མི་མཐུན་པའི་ཕྱོགས་རྣམ་པ་བཞི་དག་སྤོང་བ་ཉིད་དུ་གྱུར་
པའི་ཕྱིར།
གསུམ་པ་གཉེན་པོས་སྤང་བྱ་སྤངས་པའི་ཕན་ཡོན་ལ། མཚམས་སྦྱར། རྩ་བ།
འགྲེལ་པའོ། །དང་པོ་ནི། བྱང་ཆུབ་སེམས་དཔའ་འཕགས་པ་སྒོམ་པའི་ལམ་ལ་གནས་
པ་ཆོས་ཅན། ཁྱོད་ལ་ཐེག་པ་གསུམ་གྱི་རྟོགས་པའི་ཡོན་ཏན་གྱི་རིགས་ཕུན་སུམ་ཚོགས་
པ་ཐམས་ཅད་བརྟེན་ཏོ་སྟེ་བརྟེན་པ་ཡིན་ཏེ། སྔ་མ་མཐོང་ལམ་རྩེ་སྦྱོར་གྱི་སྐབས་སུ་
བཤད་པ་བཞིན་དུ་སྒོམ་པའི་སྤང་བྱ་གཟུང་འཛིན་གྱི་རྣམ་པར་རྟོག་པ་བརྒྱ་རྩ་བརྒྱད་
སྤངས་པ་དང་དུས་མཉམ་པ་ཁོ་ནར་རྟོག་པ་དེ་དག་གིས་བསྡུས་པའི་ཉོན་མོངས་པ་བརྒྱ་
རྩ་བརྒྱད་སྤངས་པའི་ཕྱིར། འགྲེལ་ཆེན་ལྟར་ན། ཤེས་སྒྲིབ་རྟོག་པ་མངོན་གྱུར་དང་
ས་བོན་དུས་མཉམ་དུ་སྤངས་པ་ལ་བྱ་སྟེ། ས་བརྒྱད་པ་ཡན་ཆད་དུ་ཤེས་སྒྲིབ་རྟོག་པ་
མངོན་གྱུར་དུ་མི་འབྱུང་ཡང་དེ་སྤངས་པ་མ་ཡིན་ནོ། །གཉིས་པ་ནི།
ཡམས་ནད་འདི་རྣམས་ཟད་ནས་ནི། །ཡུན་རིང་ལོན་ནས་དབུགས་ཕྱིན་ལྟར།།



313
སྐབས་ལྔ་པ།
རྣམ་པ་ཀུན་ཏུ་འགྲོ་བ་ཡི། །བདེ་སྒྲུབ་ཡོན་ཏན་ཕུན་ཚོགས་ཀུན། །
རྒྱ་མཚོ་ཆེ་ལ་ཆུ་བོ་བཞིན། །འབྲས་བུ་མཆོག་གིས་སྦ་བ་ཡི། །
སེམས་དཔའ་ཆེན་པོ་དེ་ལ་ནི། །རྣམ་པ་ཀུན་ཏུ་རྟེན་པར་བྱེད་། ། །
ཐེག་པ་གསུམ་གྱི་སྤངས་རྟོགས་ཀྱི་འབྲས་བུ་མཆོག་གིས་མཛེས་ཤིང་སྦ་བ་ཡི་སེམས་
དཔའ་ཆེན་པོ་ས་བཅུ་པ་བ་དེ་ལ་ནི་ཆོས་ཅན། རྣམ་པ་ཀུན་ཏུ་འགྲོ་བ་ཡི་བདེ་བ་སྒྲུབ་
པའི་ཡོན་ཏན་ཕུན་སུམ་ཚོགས་པ་ཀུན་རྒྱ་མཚོ་ཆེ་ལ་ཆུ་བོ་བཞིན་དུ་རྣམ་པ་ཀུན་ཏུ་བསྟེན་
པར་བྱེད་དེ། དུ་མ་ལ་འཚེ་བར་བྱེད་པས་ཡམས་ནད་དང་འདྲ་བའི་སྒྲིབ་པ་འདི་རྣམས་
ཟད་ནས་ནི་ཡོན་ཏན་དེ་དག་བསྟེན་པ་ལ་འགལ་རྐྱེན་མེད་ཅིང་མཐུན་རྐྱེན་ཚང་བའི་
ཕྱིར༑ དཔེར་ན་ནད་པ་ནད་ལས་གྲོལ་ནས་ཡུན་རིང་ལོན་ནས་དགའ་བས་དབུགས་
ཕྱིན་པ་ཐོབ་པ་ལྟར་རོ། ། །
གསུམ་པ་ནི། བྱང་ཆུབ་སེམས་དཔའ་སྒོམ་པའི་ལམ་ལ་གནས་པ་ཐེག་པ་གསུམ་གྱི་
སྤངས་རྟོགས་ཀྱི་འབྲས་བུ་རབ་ཀྱི་མཐར་ཕྱིན་པ་ཐོབ་པ་དེ་དག་གིས་མཛེས་པར་གྱུར་
བ་ཆོས་ཅན། ཁྱོད་ལ་སྙིང་རྗེའི་གཞན་གྱི་དབང་དུ་གྱུར་པས་རྣམ་པ་ཐམས་ཅད་དུ་
འགྲོ་བའི་གནས་སྐབས་དང་མཐར་ཐུག་གི་བདེ་བ་བསྐྱེད་པར་མཁས་པའི་ཡོན་ཏན་ཕུན་
སུམ་ཚོགས་པ་ཐེག་པ་གསུམ་གྱིས་བསྡུས་པ་ཐམས་ཅད་རྒྱ་མཚོ་ཆེན་པོ་ལ་ཆུ་བོ་བཞི་
དག་ངང་གིས་འདུ་བ་བཞིན་དུ་རྣམ་པ་ཐམས་ཅད་མངོན་དུ་སོང་ཞིང་འོང་བའི་རྣམ་
པས་བསྟེན་པར་བྱེད་པ་ཡིན་ཏེ། བསྐལ་པ་གྲངས་མེད་དུ་མར་སྒོམ་པའི་ལམ་ལ་གོམས་
པས་ཤེས་སྒྲིབ་གཟུང་འཛིན་གྱི་རྣམ་པར་རྟོག་པའི་རིགས་བཞི་པོ་དུ་མ་ལ་འཚེ་བར་བྱེད་
པ་ཉིད་ཀྱིས་ཡམས་ཀྱི་ནད་དུ་གྱུར་པ་འདི་རྣམས་ཟད་ནས་ཡོན་ཏན་རྫོགས་པའི་མཐུན་



314
ཕར་ཕྱིན་རྩ་ཊིཀ
རྐྱེན་ཚང་ཞིང་འགལ་རྐྱེན་གྱི་གེགས་བྱེད་པ་མེད་པའི་ཕྱིར། དཔེར་ན་ནད་པ་ནད་ལས་
གྲོལ་བ་ཡུན་རིང་དུ་ལོན་ནས་དགའ་བས་དབུགས་ཕྱིན་པ་ཐོབ་པ་བཞིན་དུའོ། །
བཞི་པ་བར་ཆད་མེད་པའི་རྩེ་སྦྱོར་ལ་དངོས་དང་། ལོག་རྟོག་བསལ་བའོ། །དང་
པོ་ལ་བསོད་ནམས་མང་པོས་མཚོན་ཏེ་བསྟན་པ་དང་། དམིགས་རྣམ་བཤད་པའོ། །དང་
པོ་ལ་མཚམས་སྦྱར། རྩ་བ། འགྲེལ་པའོ། །དང་པོ་ནི། སྒོམ་པའི་ལམ་གྱི་རྩེ་མོ་
བཤད་པའི་རྗེས་ལ་བར་ཆད་མེད་པའི་ཏིང་ངེ་འཛིན་འཆད་དེ། རྩེ་མོ་འདི་ཉིད་སངས་
རྒྱས་ཀྱི་བར་ཆད་མེད་པའི་ལམ་ཡིན་པའི་ཕྱིར། གཉིས་པ་ནི། །
སྟོང་གསུམ་སྐྱེ་བོ་ཉན་ཐོས་དང་། །བསེ་རུའི་རྟོགས་པ་ཕུན་ཚོགས་དང་། །
བྱང་ཆུབ་སེམས་དཔའི་སྐྱོན་མེད་ལ། །བཀོད་པའི་དགེ་བ་དཔེར་མཛད་ནས།།
བསོད་ནམས་མང་པོ་ཉིད་ཀྱིས་ནི། །སངས་རྒྱས་ཉིད་ཀྱི་བར་མེད་དེ། །
བར་ཆད་མེད་པའི་ཏིང་ངེ་འཛིན། །དེ་ནི་རྣམ་པ་ཀུན་མཁྱེན་ཉིད། །
རྒྱུན་མཐའི་བར་ཆད་མེད་ལམ་པའི་ཏིང་ངེ་འཛིན་དེ་ནི་ཆོས་ཅན། བར་ཆད་མེད་པའི་
རྩེ་མོ་སྦྱོར་བ་ཡིན་ཏེ། རྣམ་པ་ཀུན་མཁྱེན་པ་ཉིད་ཀྱི་རང་བཞིན་སངས་རྒྱས་ཉིད་ཀྱི་
བར་ཆད་མེད་པའི་དངོས་རྒྱུ་མཐར་ཐུག་ཡིན་པའི་ཕྱིར། བར་ཆད་མེད་པའི་རྩེ་སྦྱོར་
དེ་རང་གི་འབྲས་བུ་བསོད་ནམས་མང་པོ་ཉིད་ཀྱིས་ནི་མཚོན་ནས་མདོ་ལས་བསྟན་པ་
ཡིན་ཏེ། སྟོང་གསུམ་སྐྱེ་བོ་ཉན་ཐོས་དང་བསེ་རུའི་རྟོགས་པ་ཕུན་ཚོགས་དང་བྱང་ཆུབ་
སེམས་དཔའི་སྐྱོན་མེད་པའི་ས་དང་པོ་ལ་བཀོད་པའི་དགེ་བ་རྣམས་བསོད་ནམས་མང་
བ་དཔེར་མཛད་ནས་དེ་བས་ཀྱང་བར་ཆད་མེད་པའི་རྩེ་མོའི་འབྲས་བུ་བསོད་ནམས་མང་
པོ་ཉིད་ཀྱིས་ནི་མཚོན་ནས་བསྟན་པའི་ཕྱིར་ཏེ། དངོས་འབྲས་བསོད་ནམས་མང་བས་



__
315
སྐབས་ལྔ་པ།
དངོས་རྒྱུ་བསོད་ནམས་མང་བར་མཚོན་པའི་ཕྱིར། གསུམ་པ་ནི། རྒྱུན་མཐའི་བར་
ཆད་མེད་པའི་རྩེ་མོ་སྦྱོར་བ་གང་ཡིན་པ་དེ་ནི་ཆོས་ཅན། འདི་བར་ཆད་མེད་པའི་ཏིང་
ངེ་འཛིན་ཅེས་བྱ་སྟེ། ཡང་དག་པར་རྫོགས་པའི་སངས་རྒྱས་ཉིད་ཐོབ་པའི་སྦྱོར་བ་མཐར་
ཐུག་ཡིན་པའི་ཕྱིར། དེ་ཆོས་ཅན། མདོ་ལས་འབྲས་བུ་བསོད་ནམས་མང་པོས་མཚོན་
ནས་བསྟན་པ་ཡིན་ཏེ། གང་ཟག་འགའ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་
རྟེན་གྱི་ཁམས་ཀྱི་སེམས་ཅན་རྣམས་ཉན་ཐོས་དང་རང་སངས་རྒྱས་དང་བྱང་ཆུབ་སེམས་
དཔའི་སྐྱོན་མེད་པ་ས་དང་པོ་ལ་བཀོད་ནས་བསོད་ནམས་བསྐྱེད་པ་གང་ཡིན་པ་དེ་བསོད་
ནམས་མང་བ་དཔེར་མཛད་ནས། དེ་བས་བར་ཆད་མེད་པའི་རྩེ་མོ་སྦྱོར་བའི་དངོས་
འབྲས་སངས་རྒྱས་ཁྱད་པར་དུ་འཕགས་པར་བསོད་ནམས་མང་བ་ཉིད་ཀྱིས་མཚོན་ནས་
བསྟན་པའི་ཕྱིར། དེའི་དངོས་འབྲས་བསོད་ནམས་མང་སྟེ། རྣམ་པ་ཐམས་ཅད་མཁྱེན་
པ་ཉིད་གང་ཡིན་པ་དེ་བར་ཆད་མེད་པའི་རྩེ་སྦྱོར་གྱི་དངོས་འབྲས་སུ་གྱུར་པའི་སངས་
རྒྱས་ཉིད་ཡིན་པའི་ཕྱིར། །
གཉིས་པ་དམིགས་རྣམ་བཤད་པ་ལ་དྲི་བ་དང་། ལན་ནོ། །དང་པོ་ནི། བར་ཆད་
མེད་པའི་རྩེ་སྦྱོར་དེའི་དམིགས་པ་ལ་སོགས་པ་གང་ཡིན་ཞེ་ན། བར་སྐབས་ཀྱི་ཚིགས་
སུ་བཅད་པས་དམིགས་པ་ལ་སོགས་པ་གསུངས། གཉིས་པ་ལན་ལ། རྩ་འགྲེལ་གཉིས་
ལས༑ དང་པོ་ནི། །
འདི་ཡི་དམིགས་པ་དངོས་མེད་དེ། །
བདེན་པའི་དངོས་མེད་སྒྱུ་མ་ལྟ་བུའི་ཆོས་ཐམས་ཅད་ཆོས་ཅན། བར་ཆད་མེད་པའི་
རྩེ་སྦྱོར་འདིའི་དམིགས་པ་ཡིན་ཏེ། འདིའི་སྒྲོ་འདོགས་བཅད་པར་བྱ་བའི་གཞི་ཡིན་པའི་



316
ཕར་ཕྱིན་རྩ་ཊིཀ
ཕྱིར༔
བདག་པོ་དྲན་པ་ཡིན་པར་བཞེད།།
རྒྱུན་མཐའི་སྦྱོར་བའི་ལམ་གྱིས་བསྡུས་པ་དྲན་པའི་མིང་གིས་བསྟན་པའི་ཐེག་ཆེན་སེམས་
བསྐྱེད་ཆོས་ཅན། དེའི་བདག་པོའི་རྐྱེན་ཡིན་པར་བཞེད་དེ། དེ་སྐྱེས་པ་ལ་རང་དབང་
དུ་གྱུར་པའི་རྐྱེན་ཡིན་པའི་ཕྱིར། །
རྣམ་པ་ཞི་ཉིད་་་་་།
བར་ཆད་མེད་རྩེ་ཆོས་ཅན། རང་བཞིན་གྱིས་ཞི་བ་ཉིད་ཀྱི་རྣམ་པ་ཡིན་ཏེ། གནས་
ལུགས་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར། །
་༌་་འདི་ལ་ནི། །རབ་ཏུ་སྨྲ་རྣམས་རྒྱུད་མར་རྒོལ།།
བར་ཆད་མེད་རྩེའི་དམིགས་རྣམ་འདི་ལ་ནི་བདེན་གཉིས་འགལ་བར་རབ་ཏུ་སྨྲ་བ་རྣམས་
རྒྱུན་མར་རྒོལ་བའི་རྒྱུ་མཚན་ཡོད་དེ། དམིགས་རྣམ་འདི་ཤིན་ཏུ་ཟབ་པ་ཡིན་པའི་ཕྱིར།
གཉིས་པ་ལ། དངོས་དང་། གནད་འདི་ཟབ་པར་བསྟན་པའོ། །
དང་པོ་ནི། ཆོས་ཐམས་ཅད་བདེན་པའི་དངོས་པོར་མེད་པ་བར་ཆད་མེད་པའི་
ཏིང་ངེ་འཛིན་འདིའི་དམིགས་པའི་རྐྱེན་ཡིན་ཏེ། དེས་དེ་ལ་དམིགས་པའི་ཕྱིར། རྒྱུན་
མཐའི་སྦྱོར་བའི་ལམ་གྱིས་བསྡུས་པ་དྲན་པའི་མིང་གིས་བསྟན་པའི་ཐེག་ཆེན་སེམས་
བསྐྱེད་ཆོས་ཅན། དེའི་བདག་པོའི་རྐྱེན་ཡིན་ཏེ། དེ་བསྐྱེད་པ་ལ་རང་དབང་དུ་གྱུར་
པའི་རྐྱེན་ཡིན་པའི་ཕྱིར། བར་ཆད་མེད་རྩེ་ཆོས་ཅན། རང་བཞིན་གྱིས་ཞི་བ་ཉིད་
ཀྱི་རྣམ་པ་ཡིན་ཏེ། གནས་ལུགས་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར།
གཉིས་པ་ནི། བར་ཆད་མེད་པའི་རྩེ་སྦྱོར་གྱི་དམིགས་རྣམ་ཀྱི་གནས་འདི་ལ་ནི་བདེན་



317
སྐབས་ལྔ་པ།
གཉིས་འགལ་བར་རབ་ཏུ་སྨྲ་བ་ཐབས་ལ་མཁས་པ་མ་གཏོགས་པ་རྣམས་ཀྱིས་ཀླན་ཀའི་
རྒོལ་བ་བརྒྱུད་མར་འབྱུང་བའི་རྒྱུ་མཚན་ཡོད་དེ། གནས་འདི་གཏིང་དཔག་དཀའ་བ་
ཡིན་པའི་ཕྱིར། ཀློན་ཀའི་རྒོལ་བ་བརྒྱུད་མར་འབྱུང་བ་བསྟན་པ་འདིས་ནི་བར་ཆད་
མེད་རྩེ་འདིའི་དམིགས་རྣམ་ཟབ་པ་ཉིད་བསྙད་དོ་སྙམ་དུ་དགོངས་པ་ཡིན་ཏེ། བདེན་
གཉིས་ཀྱི་རྣམ་དབྱེ་ཤེས་པའི་ཐབས་ལ་མཁས་པས་ཀླན་ཀ་དེ་དག་བསལ་བར་བྱ་བར་
བསྟན་པའི་ཕྱིར། །
གཉིས་པ་བསལ་བྱ་ལོག་རྟོག་བཤད་པ་ལ་མཚམས་སྦྱར། རྩ་བ། འགྲེལ་པའོ།།
དང་པོ་ནི། བར་ཆད་མེད་པའི་ཏིང་འཛིན་གྱི་འོག་ཏུ་བསལ་བྱ་ལོག་པར་རྟོག་པ་འཆད་
པའི་རྒྱུ་མཚན་ཡོད་དེ། བདེན་གཉིས་རྣམ་པར་འབྱེད་པའི་བློའི་ནོར་ཅན་རྣམས་ཀྱིས་
དང་པོར་ལོག་པར་རྟོག་པ་ཇི་ལྟ་བུ་ཞིག་བསལ་བས་ཏིང་ངེ་འཛིན་དེ་བསྐྱེད་པར་བྱ་སྙམ་
དུ་དོགས་པ་བཅད་པའི་ཆེད་ཡིན་པའི་ཕྱིར། གཉིས་པ་ནི། །
དམིགས་པ་འཐད་དང་དེ་ཡི་ནི། །ངོ་བོ་ཉིད་ངེས་གཟུང་བ་དང་། །
རྣམ་ཀུན་མཁྱེན་ཉིད་ཡེ་ཤེས་དང་། །དམ་པའི་དོན་དང་ཀུན་རྫོབ་དང་། །
སྦྱོར་དང་དཀོན་མཆོག་གསུམ་པོ་དང་།།ཐབས་བཅས་ཐུབ་པའི་རྟོགས་པ་དང་།།
ཕྱིན་ཅི་ལོག་ནི་ལམ་བཅས་དང་། །གཉེན་པོ་མི་མཐུན་ཕྱོགས་དག་དང་། །
མཚན་ཉིད་དང་ནི་སྒོམ་པ་ལ། །སྨྲ་བ་རྣམས་ཀྱི་ལོག་རྟོག་པ། །
རྣམ་པ་ཀུན་མཁྱེན་ཉིད་རྟེན་ཅན། །རྣམ་པ་བཅུ་དྲུག་དག་ཏུ་བཞེད། །
རྣམ་པ་ཀུན་མཁྱེན་པ་ཉིད་དང་བར་ཆད་མེད་རྩེའི་དམིགས་རྣམ་ལ་བརྟེན་པ་ཅན་བདེན་
གཉིས་འགལ་བར་སྨྲ་བ་རྣམས་ཀྱི་ལོག་པར་རྟོག་པ་ཆོས་ཅན། རྣམ་པ་བཅུ་དྲུག་དག་



318
ཕར་ཕྱིན་རྩ་ཊིཀ
ཏུ་བཞེད་དེ། ཡུལ་གྱི་སྒོ་ནས་དེ་ལྟར་ཡོད་པའི་ཕྱིར། གསུམ་པ་ལ། བསལ་བྱ་ལོག་
རྟོག་བཅུ་དྲུག་ངོས་བཟུང་། དེ་བསལ་ནས་བར་ཆད་མེད་པའི་རྩེ་སྦྱོར་བསྐྱེད་པར་གདམས་
པའོ༑ ༑དང་པོ་ནི། སྐྱེ་བོ་བྱང་ཆུབ་སེམས་དཔའ་བདེན་གཉིས་རྣམ་དབྱེའི་ཐབས་
ལ་མཁས་པ་མི་ཤེས་པའི་རབ་ཏུ་སྨྲ་བ་ཉིད་ཐམས་ཅད་ཀྱི་ལོག་པར་རྟོག་པ་ཆོས་ཅན།
སུན་འབྱིན་ཡང་དག་པའི་རྒྱུ་མ་ཡིན་ཏེ། ལེགས་པར་བརྟགས་ན་ཐེ་ཚོམ་གྱི་ངོ་བོ་ཉིད་
ལས་མ་འདས་པའི་ཕྱིར་ཏེ། རྣམ་མཁྱེན་གྱི་དམིགས་པ་དང་བདེན་སྟོང་མི་འགལ་བ་
བཞིན་དུ་ཕན་ཚུན་འགལ་བའི་དོན་བསྒྲུབས་པས། དེ་གཉིས་གཞི་མཐུན་དུ་འདུ་བ་མི་
འཐད་པར་བསམ་པ་ཉིད་ཀྱིས་ཕྱིན་ཅི་ལོག་ཏུ་རྟོག་པའི་བློ་ཡིན་པའི་ཕྱིར། ཇི་སྐད་བཤད་
པའི་ཡུལ་ཅན་ཉིད་ཀྱིས་བར་ཆད་མེད་རྩེ་དང་། རྣམ་པ་ཐམས་ཅད་མཁྱེན་པ་ཉིད་
ཀྱི་དམིགས་རྣམ་ལ་བརྟེན་པ་ཅན་གྱི་ལོག་པར་རྟོག་པ་ཆོས་ཅན། རྣམ་པ་བཅུ་དྲུག་
ཡོད་དེ། དམིགས་པའི་སྒོ་ནས་དེ་ལྟར་བརྗོད་པའི་ཕྱི པ།
བཅུ་དྲུག་པོ་གང་ཞེ་ན། བཤད་དུ་ཡོད་དེ། བར་ཆད་མེད་རྩེ་དང་རྣམ་མཁྱེན་
གྱི་དམིགས་པ་མི་འཐད་པར་ཐལ། འདུས་བྱས་དང་འདུས་མ་བྱས་ཀྱི་ཁམས་དག་བདེན་
པའི་དངོས་པོར་མེད་པ་ཉིད་ཀྱིས་ཕྱིར། ཞེས་དམིགས་པ་ལ་ལོག་པར་རྟོག་པ། དམིགས་
པའི་ངོ་བོ་ཉིད་སྤྲོས་བྲལ་དུ་ངེས་པར་བཟུང་བའི་རྣམ་པ་མི་འཐད་པར་ཐལ། ཆོས་ཀུན་
རྣམ་པ་ཐམས་ཅད་དུ་དོན་དམ་པར་རང་བཞིན་མེད་པའི་ཕྱིར། ཞེས་རྣམ་པ་ལ་ལོག་
པར་རྟོག་པ། རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་མི་འཐད་པར་ཐལ། དངོས་
པོ་དང་དངོས་པོ་མེད་པ་དོན་དམ་པར་མི་དམིགས་པའི་ཕྱིར་ཞེས་འབྲས་བུ་ལ་ལོག་པར་
རྟོག་པ། ཀུན་རྫོབ་དང་དོན་དམ་པའི་བདེན་པ་གཉིས་མི་འཐད་པར་ཐལ། བདེན་



319
སྐབས་ལྔ་པ།
པས་སྟོང་པ་དེ་བཞིན་ཉིད་ཀྱི་ངོ་བོ་ཉིད་ཀྱིས་ཕྱིར། ཞེས་བདེན་གཉིས་ལ་ལོག་པར་རྟོག་
པ་གཉིས། ཞི་ལྷག་ཟུང་འབྲེལ་གྱི་སྦྱོར་བ་མི་འཐད་པར་ཐལ། སྦྱིན་པ་ལ་སོགས་པ་
དོན་དམ་པར་མི་དམིགས་པའི་ཕྱིར་ཞེས་སྤྱོད་པའི་ངོ་བོ་ལ་ལོག་པར་རྟོག་པ། སངས་
རྒྱས་དཀོན་མཆོག་མི་འཐད་པར་ཐལ། ཤེས་བྱ་ལ་བློ་རྒྱས་པའི་རྟོགས་པར་བྱ་བ་དོན་
དམ་པར་མེད་པའི་ཕྱིར། ཆོས་དཀོན་མཆོག་མི་འཐད་པར་ཐལ། ཆོས་རྣམས་མིང་
དུ་བཏགས་པ་ཙམ་དུ་ཟད་པའི་ཕྱིར། དགེ་འདུན་དཀོན་མཆོག་མི་འཐད་པར་ཐལ།
གདགས་གཞི་གཟུགས་ལ་སོགས་པ་དོན་དམ་པར་དམིགས་པ་བཀག་པའི་ཕྱིར། ཞེས་
སྤྱོད་པའི་རྟེན་སྐྱབས་འགྲོ་ཡུལ་དང་བཅས་པ་ལ་ལོག་པར་རྟོག་པ། ཐབས་ལ་མཁས་
པ་མི་འཐད་པར་ཐལ། སྦྱིན་པ་ལ་སོགས་པ་དོན་དམ་པར་མི་དམིགས་པའི་ཕྱིར། ཞེས་
སྤྱོད་པའི་ཁྱད་པར་ལ་ལོག་པར་རྟོག་པ། དེ་བཞིན་གཤེགས་པའི་མངོན་པར་རྟོགས་
པ་མི་འཐད་པར་ཐལ། རྟོགས་བྱ་དངོས་པོ་དང་དངོས་པོ་མེད་པ་གཉིས་ཀའི་ངོ་བོ་དོན་
དམ་པར་རྟོགས་པ་བཀག་པའི་ཕྱིར། ཞེས་མངོན་རྟོགས་ལ་ལོག་པར་རྟོག་པ། ཕུང་
པོ་རྟག་པ་ལ་སོགས་པར་འཛིན་པ་ཕྱིན་ཅི་ལོག་པ་བཞི་མི་འཐད་པར་ཐལ། མི་རྟག་
པ་ཉིད་ལ་སོགས་པ་ཉིད་ཀྱིས་སྤྲོས་པ་རྣམ་པར་བཞག་པ་དོན་དམ་པར་མེད་པའི་ཕྱིར།
ཞེས་སྤང་བྱ་ལ་ལོག་པར་རྟོག་པ། ལམ་གྱི་ངོ་བོ་མི་འཐད་པར་ཐལ། ལམ་རྣམ་པར་
བསྒོམ་པའི་འབྲས་བུ་དོན་དམ་པར་བྱང་ཆུབ་མངོན་དུ་མི་བྱེད་པའི་ཕྱིར། ཞེས་ལམ་
གྱི་ངོ་བོ་ལ་ལོག་པར་རྟོག་པ། མི་མཐུན་པའི་ཕྱོགས་དང་གཉེན་པོ་དག་གི་དབྱེ་བ་མི་
འཐད་པར་ཐལ། དོར་བར་བྱ་བ་དང་བླང་བར་བྱ་བ་དོན་དམར་པར་མེད་པའི་ཕྱིར།
ཞེས་སྤང་གཉེན་གྱི་རྣམ་དབྱེ་ལ་ལོག་པར་རྟོག་པ། ཆོས་ཀྱི་མཚན་ཉིད་མི་འཐད་པར་



320
ཕར་ཕྱིན་རྩ་ཊིཀ
ཐལ༑ མཚན་གཞི་ཆོས་ཅན་དོན་དམ་པར་མེད་པའི་ཕྱིར། ཞེས་ཆོས་རྣམས་ཀྱི་མཚན་
ཉིད་ལ་ལོག་པར་རྟོག་པ། རང་སྤྱིའི་མཚན་ཉིད་བསྒོམ་པ་མི་འཐད་པར་ཐལ། བསྒོམ་
བྱ་རང་དང་སྤྱིའི་མཚན་ཉིད་དོན་དམ་པར་མི་འཐད་པའི་ཕྱིར། ཞེས་རང་སྤྱིའི་མཚན་
ཉིད་བསྒོམ་པ་ལ་ལོག་པར་རྟོག་པ་ཡིན་པའི་ཕྱིར། གཉིས་པ་དེ་བསལ་ནས་བར་ཆད་
མེད་པའི་རྩེ་སྦྱོར་བསྐྱེད་པར་གདམས་པ་ནི། བྱང་ཆུབ་སེམས་དཔའ་དགེ་བ་རང་དང་
གཞན་གྱི་དོན་ཕུན་སུམ་ཚོགས་པ་འདོད་པ་རྣམས་ཀྱིས་ཆོས་ཅན། ལོག་རྟོག་བསལ་
ནས་བར་ཆད་མེད་ལམ་པའི་ཏིང་འཛིན་བསྐྱེད་པར་བྱ་སྟེ། ཡུལ་བདེན་པ་གཉིས་ཀ་
ལ་བརྟེན་པའི་ཐབས་ལ་མཁས་པས་ཇི་སྐད་བཤད་པའི་ལོག་པར་རྟོག་པ་རྣམ་པ་སྟོང་
དུ་བསལ་བ་སྔོན་དུ་འགྲོ་བའི་བར་ཆད་མེད་རྩེ་དང་རྣམ་མཁྱེན་གྱི་དམིགས་རྣམ་ཕྱིན་
ཅི་མ་ལོག་པར་ངེས་པ་རྣམ་པ་ཐམས་ཅད་དུ་ཡང་དག་པར་བསྐྱེད་ནས་བར་ཆད་མེད་
རྩེ་བསྐྱེད་པར་བྱ་བའི་ཕྱིར། བདེན་གཉིས་ཀྱི་རྣམ་དབྱེ་ལ་མཁས་དགོས་ཏེ། དབུ་མ་
པས་ཁས་བླངས་པའི་ཀུན་རྫོབ་རྟགས་སུ་བཀོད་ནས་དོན་དམ་སུན་འབྱིན་པར་བྱེད་པ་
ཀུན་རྫོབ་སྒོ་ཅན་གྱི་ཀླན་ཀ་ལ་གོ་རིམས་བཞིན་དུ་དོན་དམ་པ་ཁས་བླངས་པའི་སྒོ་ནས་
ལན་གདབ་པར་བྱ་དགོས། དབུ་མ་པའི་དོན་དམ་གྱི་ཁས་བླངས་རྟགས་སུ་བཀོད་ནས་
ཀུན་རྫོབ་སུན་འབྱིན་པར་བྱེད་པ་དོན་དམ་པའི་སྒོ་ཅན་གྱི་ཀླན་ཀ་ལ་ཀུན་རྫོབ་ཁས་བླངས་
པའི་སྒོ་ནས་ལན་གདབ་དགོས་ཏེ། བདེན་གཉིས་འགལ་བའི་ཀླན་ཀ་བརྒྱུད་མར་འབྱུང་
བ་དེ་ལ་བདེན་གཉིས་མི་འགལ་བའི་ལན་གདབ་དགོས་པ་དེ་བས་ན་སྟེ་དེའི་ཕྱིར། སྙིང་
པོར་དྲིལ་ན་ཀུན་རྫོབ་སྒོ་ཅན་གྱི་ཀླན་ཀ་དང་། དོན་དམ་སྒོ་ཅན་གྱི་ཀླན་ཀ་གཉིས་ལ་
དབུ་མ་པས་ཕལ་ཆེར་ཁྱབ་མེད་ཀྱི་ལན་བྱེད་པ་ཡིན་ནོ། །གསུམ་པ་སྐབས་བསྡུ་བ་ནི།



321
སྐབས་ལྔ་པ།
321 སྐ བས་ལྔ་པ།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་ཅེས་བྱ་བ་ལས། །རྩེ་མོའི་མངོན་པར་རྟོགས་པའི་སྐབས་ཏེ་ལྔ་བའོ།། །།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་
ཅེས་བྱ་བའི་འགྲེལ་པའི་རྣམ་བཤད་སྙིང་པོ་རྒྱན་གྱི་དགོངས་འགྲེལ་རྣམ་བཤད་ཚིག་
དོན་རབ་གསལ་ཞེས་བྱ་བ་ལས་སྐབས་ལྔ་པའི་རྣམ་པར་བཤད་པའོ།། །།
ལ མདོ་རྒྱན་གཞུང་ལ་མོས་པའི་བློ་གྲོས་ཀྱིས། །
མཚོན་བྱེད་ཆོས་བརྒྱད་ཀྱིས་ནི་བརྒྱན་པ་ཡི། །
རྩེ་སྦྱོར་བརྗོད་བྱར་བྱེད་པའི་ལེའུ་གང་། །
ཚིག་དོན་མ་ལུས་ཇི་བཞིན་གསལ་བར་བཤད། །



323
སྐབས་དྲུག་པ།
སྐབས་དྲུག་པ།
༈ གཉིས་པ་བརྟན་པ་རྒྱུ་འབྲས་བཤད་པ་དེ་ལ་གཉིས། བརྟན་པ་ཐོབ་དོན་དུ་
སྒོམ་པ་མཐར་གྱིས་སྦྱོར་དང་། བརྟན་པ་ཐོབ་པ་སྐད་ཅིག་སྦྱོར་རོ། །དང་པོ་ལ་འབྲེལ་
བཀོད་པས་མཚམས་སྦྱར། ལེའུའི་གཞུང་བཤད། སྐབས་བསྡུ་བའོ། །
དང་པོ་ནི། རྩེ་སྦྱོར་བཤད་ཟིན་པའི་འོག་ཏུ་མཐར་གྱིས་པའི་མངོན་པར་རྟོགས་
པ་འཆད་པའི་རྒྱུ་མཚན་ཡོད་དེ། རྩེ་མོའི་མངོན་པར་རྟོགས་པ་ཐོབ་པའི་བྱང་ཆུབ་སེམས་
དཔའ་སྐབས་དང་པོ་གསུམ་ནས་བསྟན་པའི་མཁྱེན་གསུམ་གྱི་རྣམ་པ་སོ་སོ་བ་དང་རྣམ་
རྫོགས་སྦྱོར་བའི་སྐབས་སུ་བསྟན་པ་མཁྱེན་གསུམ་གྱི་རྣམ་པ་བསྡུས་པ་ཉིད་དུ་རྟོགས་
པའི་དོན་རྣམས་སྐྱེ་ཚུལ་གྱིས་གོ་རིམས་བཞིན་དུ་ཀླགས་ནས་རྣམ་པར་སྒོམ་པར་བྱེད་
པས་དེའི་ཆེད་དུ་བསྟན་པའི་ཕྱིར། དེ་ལྟར་སྒོམ་པ་ལ་དགོས་པ་ཡོད་དེ། མཁྱེན་གསུམ་
གྱི་རྣམ་པ་ལ་སྒོམ་པ་བརྟན་པོར་བྱ་བའི་ཆེད་ཡིན་པའི་ཕྱིར། གཉིས་པ་ལ། རྩ་བ།
འགྲེལ་པའོ། །དང་པོ་ནི། །
སྦྱིན་པ་ཤེས་རབ་བར་དག་དང་། །སངས་རྒྱས་ལ་སོགས་དྲན་དང་ཆོས། །
དངོས་མེད་ངོ་བོ་ཉིད་ཀྱིས་དེ། །མཐར་གྱིས་པ་ཡི་བྱ་བར་བཞེད། །
སྦྱིན་པ་ནས་ཤེས་རབ་ཀྱི་ཕར་ཕྱིན་གྱི་བར་དྲུག་པོ་དག་དང་། སངས་རྒྱས་ལ་སོགས་
པ་རྗེས་དྲན་དྲུག་དང་། དངོས་མེད་ངོ་བོ་ཉིད་རྟོགས་པ་ཉིད་ཀྱིས་ཟིན་པའི་བྱང་འཕགས་
ཀྱི་མཁྱེན་པ་ཆོས་ཅན། མཐར་གྱིས་པ་ཡི་བྱ་བར་བཞེད་དེ། སྦྱིན་སོགས་ཆོས་བཅུ་
གསུམ་གྱིས་ཟིན་པའི་སྒོ་ནས་མཁྱེན་གསུམ་གྱི་རྣམ་པ་གོ་རིམས་ངེས་ཅན་དུ་སྒོམ་པའི་
སེམས་དཔའི་རྣལ་འབྱོར་ཡིན་པའི་ཕྱིར། །



324
ཕར་ཕྱིན་རྩ་ཊིཀ
གཉིས་པ་ནི། ཆོས་སྔ་མ་བཅུ་གཉིས་དང་གཟུགས་ལ་སོགས་པའི་ཆོས་ཐམས་ཅད་
དོན་དམ་པར་དངོས་པོ་མེད་པའི་ངོ་བོ་ཉིད་དུ་ཁོང་དུ་ཆུད་པས་མཁྱེན་གསུམ་གྱི་རྣམ་
པ་རིམ་ཅན་དུ་རྟོགས་པའི་བྱ་བ་གང་ཡིན་པའི་བྱང་སེམས་ཀྱི་མཁྱེན་པ་ཆོས་ཅན། འདིར་
མཐར་གྱིས་པའི་ཕྱེ་བར་བཞེད་དེ། རྟགས་རྩ་བ་བཞིན་ནོ། །མཁྱེན་གསུམ་གྱི་རྣམ་
པ་རིམ་ཅན་དུ་བསྒོམ་པའི་ཚེ་ཕར་ཕྱིན་དྲུག་གིས་ཟིན་པའི་སྒོ་ནས་བསྒོམ་པར་བྱ་བ་ཡིན་
ཏེ༑ སྦྱིན་པའི་འཁོར་གསུམ་རྣམ་པར་དག་པས་རབ་ཏུ་ཕྱེ་བ་སྦྱིན་པའི་ཕ་རོལ་ཏུ་ཕྱིན་
པ་ལ་སོགས་པ་དྲུག་རྣམ་པ་ཐམས་ཅད་དུ་ཡོངས་སུ་རྫོགས་པས་ས་བཅུ་ཡང་དག་པར་
སྒྲུབ་པར་བྱེད་པ་དེས་ཟིན་པའི་སྒོ་ནས་སྒོམ་དགོས་པའི་ཕྱིར། །
ས་བཅུ་རྫོགས་པ་ལ་ཕར་ཕྱིན་བཅུ་རྫོགས་དགོས་པ་མ་ཡིན་ནམ་ཞེ་ན། དེའི་སྐྱོན་
མེད་དེ། ཐབས་མཁས། སྨོན་ལམ། སྟོབས། ཡེ་ཤེས་ཀྱི་ཕ་རོལ་ཏུ་ཕྱིན་པ་བཞི་ནི་
ཤེས་རབ་ཀྱི་ཕ་རོལ་ཏུ་ཕྱིན་པའི་ནང་དུ་འདུས་པའི་ཕྱིར། སངས་རྒྱས་རྗེས་དྲན་གྱིས་
ཟིན་པའི་སྒོ་ནས་སྒོམ་པར་བྱ་བ་ཡིན་ཏེ། གོ་རིམས་བཞིན་དུ་ངེས་པར་འབྱེད་པའི་ཆ་
དང་མཐུན་པ་བརྗོད་པར་བྱེད་པ་དྲན་པ་ཉེ་བར་བཞག་པ་ལ་སོགས་པ་དང་མཐོང་བའི་
ལམ་བརྗོད་པར་བྱེད་པ་བྱང་ཆུབ་ཀྱི་ཡན་ལག་གི་རྣམ་པ་དང་སྒོམ་པའི་ལམ་བརྗོད་པར་
བྱེད་པ་འཕགས་པའི་ལམ་ཡན་ལག་བརྒྱད་པ་སྟེ་རྒྱུའི་སྒོ་ནས་སངས་རྒྱས་རྗེས་དྲན་རྣམ་
པ་གསུམ་པོ་དོན་དམ་པར་དྲན་པ་མེད་ཅིང་ཐ་སྙད་དུ་མཚན་ཉིད་ཇི་ལྟ་བ་བཞིན་དུ་དྲན་
པས་ཟིན་པའི་སྒོ་ནས་བསྒོམ་པར་བྱ་བ་ཡིན་པའི་ཕྱིར། ཆོས་རྗེས་སུ་དྲན་པས་ཟིན་པའི་
སྒོ་ནས་བསྒོམ་པར་བྱ་བ་ཡིན་ཏེ། སྔ་མ་དེ་བཞིན་དུ་དགེ་བ་དང་མི་དགེ་བ་དང་ལུང་
དུ་མ་བསྟན་པའི་ཆོས་སྟོང་ཉིད་རྟོགས་པའི་ཤེས་རབ་ཀྱིས་ཟིན་པའི་སྒོ་ནས་བསྒོམ་པར་



325
སྐབས་དྲུག་པ།
བྱ་བ་ཡིན་པའི་ཕྱིར། དགེ་འདུན་རྗེས་སུ་དྲན་པའི་སྒོ་ནས་བསྒོམ་པར་བྱ་བ་ཡིན་ཏེ།
སྔ་མ་བཞིན་དུ་བྱང་ཆུབ་སེམས་དཔའ་འཕགས་པ་ཕྱིར་མི་ལྡོག་པའི་དགེ་འདུན་སྟོང་
ཉིད་རྟོགས་པའི་ཤེས་རབ་ཀྱིས་ཟིན་པའི་སྒོ་ནས་བསྒོམ་པར་བྱ་བ་ཡིན་པའི་ཕྱིར། ལྷག་
མ་གསུམ་དྲན་པའི་སྒོ་ནས་བསྒོམ་པར་བྱ་བའང་ཡིན་ཏེ། སྔ་མ་དེ་བཞིན་དུ་ཉེས་སྤྱོད་
ལས་ལྡོག་པར་མཚོན་པ་ཚུལ་ཁྲིམས་དང་། དགེ་བ་ལ་འཇུག་པར་མཚོན་པ་གཏོང་
བ་དང་། དཔང་པོ་ལྷ་རྗེས་སུ་དྲན་པ་རྣམས་སྟོང་ཉིད་རྟོགས་པའི་ཤེས་རབ་ཀྱིས་ཟིན་
པའི་སྒོ་ནས་བསྒོམ་པར་བྱ་བ་ཡིན་པའི་ཕྱིར། གསུམ་པ་སྐབས་བསྡུ་བ་ནི།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་ཅེས་བྱ་བ་ལས། མཐར་གྱིས་པའི་མངོན་པར་རྟོགས་པའི་སྐབས་ཏེ་དྲུག་པའོ།།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་
ཅེས་བྱ་བའི་འགྲེལ་པའི་རྣམ་བཤད་སྙིང་པོ་རྒྱན་གྱི་དགོངས་འགྲེལ་རྣམ་བཤད་ཚིག་
དོན་རབ་གསལ་ཞེས་བྱ་བ་ལས་སྐབས་དྲུག་པའི་རྣམ་པར་བཤད་པའོ།། །།



327
སྐབས་བདུན་པ།
༈ གཉིས་པ་བརྟན་པ་ཐོབ་པ་སྐད་ཅིག་སྦྱོར་བཤད་པ་ལ། འབྲེལ་བཀོད་པས་
མཚམས་སྦྱར། ལེ་འུའི་གཞུང་བཤད། སྐབས་བསྡུས་བའོ། །དང་པོ་ནི། མཐར་
གྱིས་སྦྱོར་བའི་རྗེས་སུ་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་འཆད་
པའི་རྒྱུ་མཚན་ཡོད་དེ། མཐར་གྱིས་མངོན་པར་རྟོགས་པ་རྣམ་པར་སྒོམ་པ་ནི་གོམས་
པ་རབ་ཀྱི་མཐར་ཕྱིན་པ་ན། དེ་དག་ཉིད་སྐད་ཅིག་མ་གཅིག་གིས་སྒོམ་ནུས་པའི་ཕྱིར།
དེ་ལྟར་སྒོམ་ནུས་ཏེ། བྱང་སེམས་དེས་བསྐལ་པ་གྲངས་མེད་མང་པོར་མཁྱེན་གསུམ་
གྱི་རྣམ་པ་ཤིན་ཏུ་གོམས་པར་བྱས་པའི་ཕྱིར། སྐད་ཅིག་མའི་སྦྱོར་བ་དེ་ཡང་ཆོས་ཅན།
བཞི་ཡོད་དེ། ངོ་བོ་གཅིག་ལ་ལྡོག་པས་ཕྱེ་བའི་མཚན་ཉིད་ཀྱིས་རྣམ་པ་བཞི་ཡོད་པས་
ཏེ་ཡོད་པའི་ཕྱིར། གཉིས་པ་ལ། རྣམ་པར་སྨིན་པ་མ་ཡིན་པའི་སྐད་ཅིག་སྦྱོར། རྣམ་
པར་སྨིན་པའི་སྐད་ཅིག་སྦྱོར། མཚན་ཉིད་མེད་པའི་སྐད་ཅིག་སྦྱོར། གཉིས་སུ་མེད་
པའི་སྐད་ཅིག་སྦྱོར་རོ། །དང་པོ་ལ་དངོས་དང་། མཚོན་བྱེད་དོ། །དང་པོ་ལ་མཚམས་
སྦྱར༑ རྩ་བ། འགྲེལ་པའོ། །དང་པོ་ནི། སྐད་ཅིག་མའི་སྦྱོར་བ་བཞི་ཡོད་པའི་དང་
པོ་རྣམ་པར་སྨིན་པ་མ་ཡིན་པ། ཟག་པ་མེད་པའི་ཆོས་ཐམས་ཅད་མངོན་དུ་བྱེད་པ་
སྐད་ཅིག་མ་གཅིག་པའི་མཚན་ཉིད་ཀྱི་སྐད་ཅིག་མ་གཅིག་པའི་མངོན་པར་རྫོགས་པར་
བྱང་ཆུབ་པ་དེ་འཆད། གཉིས་པ་ནི། །
སྦྱིན་པ་ལ་སོགས་རེ་རེས་ཀྱང་། །ཟག་མེད་ཆོས་ཀུན་བསྡུས་པའི་ཕྱིར། །
ཐུབ་པའི་སྐད་ཅིག་གཅིག་པ་ཡི། །རྟོགས་པ་འདི་ནི་ཤེས་པར་བྱ། །
རྒྱུན་མཐའི་བར་ཆད་མེད་ལམ་ལ་གནས་པའི་ཐུབ་པའི་རྒྱུད་ཀྱི་སྐད་ཅིག་གཅིག་པ་ཡི་



328
ཕར་ཕྱིན་རྩ་ཊིཀ
ཡེ་ཤེས་རྟོགས་པ་འདི་ནི་ཆོས་ཅན། རྣམ་པར་སྨིན་པ་མ་ཡིན་པའི་སྐད་ཅིག་སྦྱོར་དུ་
ཤེས་པར་བྱ་སྟེ། ཟག་མེད་རྣམ་པར་སྨིན་པ་མ་ཡིན་པའི་ཡོན་ཏན་གྱི་རིགས་རྣམས་
སྐད་ཅིག་གཅིག་ལ་མངོན་དུ་བྱེད་ནུས་པའི་སེམས་དཔའི་སྦྱོར་བ་མཐར་ཐུག་ཡིན་པའི་
ཕྱིར༈ དེའི་ཚེ་ཟག་མེད་ཀྱི་ཡེ་ཤེས་གཅིག་མངོན་དུ་བྱས་ན་གཞན་རྣམས་མངོན་དུ་
བྱེད་ནུས་ཏེ། སྦྱིན་པ་ལ་སོགས་པ་རེ་རེས་ཀྱང་ཟག་པ་མེད་པའི་ལམ་གྱི་ཆོས་ཀུན་བསྡུས་
པའི་ཕྱིར། །
གསུམ་པ་ནི། རྒྱུན་མཐའི་བར་ཆད་མེད་ལམ་ལ་གནས་པའི་ཐུབ་པ་བྱང་ཆུབ་
སེམས་དཔའི་རྟོགས་པ་ནི་ཆོས་ཅན། སྐད་ཅིག་མ་གཅིག་པའི་མངོན་པར་རྫོགས་པར་
བྱང་ཆུབ་པའོ་ཞེས་བྱ་བར་ཤེས་པར་བྱ་སྟེ། ནགས་ཚལ་གྱིས་ཤ་པ་བསྡུས་པ་ལྟ་བུ་
མང་པོས་གཅིག་བསྡུས་པ་འབའ་ཞིག་ཏུ་མ་ཟད་ཀྱི། འོན་ཀྱང་སྦྱིན་པ་ལ་སོགས་པའི་
ཡེ་ཤེས་དམིགས་པར་བྱ་བའི་སྐད་ཅིག་མ་གཅིག་པོ་སྒོམ་པའི་རྒྱུན་མཐའི་ཡེ་ཤེས་དེ་
ཉིད་ཀྱིས་སྦྱིན་པ་ལ་སོགས་པ་ནས་དཔེ་བྱད་བཟང་པོ་བརྒྱད་ཅུའི་བར་གྱི་ཆོས་རྣམས་
བསྡུས་ནས་སྒོམ་པའི་སྦྱོར་བ་མཐར་ཐུག་པ་ཡིན་པའི་ཕྱིར། དེའི་ཚེ་དེ་ལྟར་བསྒོམ་
ནུས་ཏེ། དེ་ལྟར་བསྒོམ་པའི་མཐུན་རྐྱེན་ཚང་ཞིང་འགལ་རྐྱེན་བདེན་གཉིས་ཀྱི་དངོས་
པོ་ངོ་བོ་སོ་སོར་ངེས་པར་འཛིན་པའི་ཕྱིན་ཅི་ལོག་མཐའ་དག་དང་བྲལ་བའི་ངོ་བོས་དེ་
ལྟར་ནུས་པའི་ཕྱིར་ཏེ། འཕགས་པ་ལྷའི་ལུགས་ལས་ཆོས་ཐམས་ཅད་བདེན་པས་སྟོང་
པའི་ཆོས་ཀྱི་དབྱིངས་ཀྱི་ངོ་བོར་གཅིག་པ་ལ་དགོངས་ནས། དངོས་གཅིག་དངོས་པོ་
ཀུན་གྱི་ངོ་བོ་ཉིད། །དངོས་ཀུན་དངོས་པོ་གཅིག་གི་ངོ་བོ་ཉིད། །གང་གིས་དངོས་གཅིག་
དེ་བཞིན་ཉིད་མཐོང་བ། །དེ་ཡིས་དངོས་ཀུན་དེ་བཞིན་ཉིད་དུ་མཐོང་། ཞེས་འབྱུང་



329
སྐབས་བདུན་པ།
བའི་ཕྱིར། གཉིས་པ་མཚོན་བྱེད་ཀྱི་དཔེ་བཤད་པ་ལ། མཚམས་སྦྱར། རྩ་བ། འགྲེལ་
པའོ༑ ༑དང་པོ་ནི། ཡང་ཇི་ལྟར་ན་ཟག་པ་མེད་པའི་ཡེ་ཤེས་གཅིག་དམིགས་ན་ཟག་
པ་མེད་པ་ཐམས་ཅད་བསྡུས་པ་ཡིན་ཞེ་ན། འཇིག་རྟེན་པའི་དཔེའི་སྒོ་ནས་འཆད། གཉིས་
པ་ནི། །
ཇི་ལྟར་སྐྱེས་བུས་ཟོ་ཆུན་རྒྱུད། །རྡོག་ཐབས་གཅིག་གིས་བསྐྱོད་པ་ན།།
ཐམས་ཅད་ཅིག་ཅར་འགུལ་བ་ལྟར། །སྐད་ཅིག་གཅིག་ཤེས་དེ་བཞིན་ནོ།།
རྒྱུན་མཐའི་ཡེ་ཤེས་སྐད་ཅིག་མ་གཅིག་གིས་ཟག་མེད་ཀྱི་ཡེ་ཤེས་གཅིག་ཤེས་པ་ན་དེ་
ཐམས་ཅད་ཤེས་ནུས་ཏེ། ཇི་ལྟར་སྐྱེས་བུས་ཟོ་ཆུན་གྱི་རྒྱུད་རྡོག་ཐབས་གཅིག་གིས་
སྐྱེད་པ་ན་ཐམས་ཅད་ཅིག་ཅར་འགུལ་བ་ལྟར་གྱི་དཔེ་དེ་བཞིན་དུ་ཤེས་ནུས་པའི་ཕྱིར།
གསུམ་པ་ནི། རྒྱུན་མཐའི་བར་ཆད་མེད་ལམ་ཆོས་ཅན། སྐད་ཅིག་མ་ཁོ་ན་ལ་ཟག་
པ་མེད་པའི་ཡེ་ཤེས་ཀྱི་དམིགས་ན་དེ་དངརིགས་མཐུན་པ་ཐམས་ཅད་མངོན་དུ་བྱེད་
ནུས་ཏེ། ཐམས་ཅད་སྐད་ཅིག་མ་གཅིག་ལ་མངོན་དུ་བྱེད་ནུས་པར་གྱུར་ཅིག་སྙམ་
པའི་སྔོན་གྱི་སྨོན་ལམ་གྱི་འཕེན་པ་དང་། ཆོས་ཀྱི་དབྱིངས་ཀྱི་མཐུས་དེ་ལྟར་ནུས་པའི་
ཕྱིར༔ དཔེར་ན་སྐྱེས་བུ་རྡོག་ཐབས་གཅིག་གིས་བསྐྱེད་ན་བཟོ་བོ་མཁས་པས་སྔོན་བཟོ་
ལེགས་པར་བྱས་པའི་མཐུས་ཟོ་ཆུན་གྱི་རྒྱུད་ཐམས་ཅད་ཅིག་ཅར་དུས་གཅིག་ཏུ་འགུལ་
བ་དེ་བཞིན་དུའོ། །
གཉིས་པ་རྣམ་པར་སྨིན་པའི་སྐད་ཅིག་སྦྱོར་ལ་མཚམས་སྦྱར། རྩ་བ། འགྲེལ་པའོ།།
དང་པོ་ནི། དེ་ལྟར་སྐད་ཅིག་སྦྱོར་དང་པོ་བསྟན་ནས་གཉིས་པ་རྣམ་པར་སྨིན་པའི་ཆོས་
ཉིད་ཀྱི་གནས་སྐབས་ཀྱི་ཟག་པ་མེད་པར་ཆོས་ཐམས་ཅད་སྐད་ཅིག་མ་གཅིག་པའི་མཚན་



330
ཕར་ཕྱིན་རྩ་ཊིཀ
ཉིད་ཀྱི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་དེ་འཆད། གཉིས་
པ་ནི། །
གང་ཚེ་ཆོས་དཀར་ཐམས་ཅད་ཀྱི། རང་བཞིན་ཤེས་རབ་ཕ་རོལ་ཕྱིན། །
རྣམ་སྨིན་ཆོས་ཉིད་གནས་སྐབས་སྐྱེས། །དེ་ཚེ་སྐད་ཅིག་གཅིག་ཡེ་ཤེས། །
གང་གི་ཚེ་དྲི་མ་དང་བྲལ་བས་ཆོས་དཀར་པོ་ཐམས་ཅད་ཀྱི་རང་བཞིན་ཤེས་རབ་ཀྱི་
ཕ་རོལ་ཏུ་ཕྱིན་པ་རྩལ་མེད་དུ་ཐོབ་པའི་ཟག་མེད་རྣམས་པར་སྨིན་པའི་ཆོས་ཉིད་ཀྱི་གནས་
སྐབས་རྒྱུན་མཐའི་ཡེ་ཤེས་སྐྱེས་པ་དེའི་ཚེ། རྒྱུན་མཐའི་བར་ཆད་མེད་ལམ་ཆོས་ཅན།
སྐད་ཅིག་མ་གཅིག་ལ་མངོན་པར་རྫོགས་པར་བྱང་ཆུབ་པ་ཡིན་ཏེ། བྱང་ཆུབ་སེམས་
དཔའི་ཡེ་ཤེས་མཐར་ཐུག་ཡིན་པའི་ཕྱིར། གསུམ་པ་ནི། གང་གི་ཚེ་རྒྱུན་མཐའི་ཡེ་
ཤེས་སྐྱེས་པ་དེའི་ཚེ་སྐད་ཅིག་མ་གཅིག་ཁོ་ན་ལ་རྣམ་པར་སྨིན་པའི་གནས་སྐབས་སུ་
གྱུར་པའི་ཟག་པ་མེད་པ་རྣམས་གས་པའི་རྒྱུན་མཐའི་བར་ཆད་མེད་ལམ་གྱི་ཡེ་ཤེས་
ནི་ཆོས་ཅན། ཤེས་རབ་ཀྱི་ཕ་རོལ་ཏུ་ཕྱིན་པའི་སྐད་ཅིག་མ་གཅིག་པའི་མངོན་པར་
རྫོགས་པར་བྱང་ཆུབ་པ་གཉིས་པ་ཡིན་ཏེ། རྣམ་པར་སྨིན་པའི་ཡེ་ཤེས་སྐད་ཅིག་མ་
གཅིག་ལ་རྟོགས་པའི་སྦྱོར་བ་མཐར་ཐུག་ཡིན་པའི་ཕྱིར། རྒྱུན་མཐའི་བར་ཆད་མེད་
ལམ་དེས་དེ་ལྟར་ནུས་ཏེ། བྱང་ཆུབ་སེམས་དཔས་བསྐལ་པར་གཉེན་པོ་བདག་མེད་
རྟོགས་པའི་ཤེས་རབ་བསྒོམས་པས་སྒྲིབ་གཉིས་ཀྱི་མི་མཐུན་པའི་ཕྱོགས་ཐམས་ཅད་དང་
བྲལ་བས་ན། གཉེན་པོ་རྣམ་པར་བྱང་བའི་ཕྱོགས་རྣམ་པར་སྨིན་པའི་ཆོས་ཉིད་ཀྱི་གནས་
སྐབས་དྲི་མ་ཐམས་ཅད་དང་བྲལ་བས་དཀར་བའི་ངོ་བོ་ཉིད་དུ་སྐྱེས་པས་དེ་ལྟར་ནུས་
པའི་ཕྱིར་ཏེ། དཔེར་ན་རྡུལ་དུ་བ་ཁུག་རྣ་སོགས་ཀྱི་སྒྲིབ་བྱེད་དང་བྲལ་བས་སྟོན་ཀའི་



331
སྐབས་བདུན་པ།
ཟླ་བའི་འོད་བཞིན་དུའོ། །
གསུམ་པ་མཚན་ཉིད་མེད་པའི་སྐད་ཅིག་སྦྱོར་ལ། མཚམས་སྦྱར། རྩ་བ།
འགྲེལ་པའོ། དང་པོ་ནི། དེ་ལྟར་སྐད་ཅིག་སྦྱོར་གཉིས་པ་བསྟན་ནས། གསུམ་པ་
མཚན་ཉིད་མེད་པར་ཆོས་ཐམས་ཅད་སྐད་ཅིག་མ་གཅིག་པའི་མཚན་ཉིད་ཀྱི་སྐད་ཅིག་
མ་གཅིག་པའི་མངོན་པར་རྫོགས་པར་བྱང་ཆུབ་པ་དེ་འཆད། གཉིས་པ་ནི། །
སྦྱིན་པ་ལ་སོགས་སྤྱོད་པ་ཡི། །ཆོས་ཀུན་རྨི་ལམ་འདྲར་གནས་ནས། །
ཆོས་རྣམས་མཚན་ཉིད་མེད་པ་ཉིད། །སྐད་ཅིག་མ་ནི་གཅིག་གིས་རྟོགས། །
རྒྱུན་མཐའི་བར་ཆད་མེད་ལམ་ཆོས་ཅན། མཚན་ཉིད་མེད་པའི་སྐད་ཅིག་སྦྱོར་ཡིན་
ཏེ༑ ཀུན་བྱང་གིས་ཆོས་རྣམས་དོན་དམ་པར་མཚན་ཉིད་མེད་པ་ཉིད་དུ་སྐད་ཅིག་མ་
ནི་གཅིག་གིས་མངོན་པར་རྟོགས་པའི་ཕྱིར། ཁྱོད་ཀྱིས་དེ་ལྟར་རྟོགས་ནུས་ཏེ། སྦྱིན་
པ་ལ་སོགས་པའི་ཕར་ཕྱིན་དྲུག་གིས་སྤྱོད་པ་ཡིས་ཆོས་ཀུན་རྨི་ལམ་དང་འདྲ་བར་རྟོགས་
པ་ལ་གནས་ནས་གོམས་པའི་སྦྱོར་བ་མཐར་ཐུག་ཡིན་པའི་ཕྱིར། །
གསུམ་པ་ནི། དེ་ཆོས་ཅན། སྐད་ཅིག་མ་གཅིག་པའི་མངོན་པར་རྫོགས་པ་བྱང་
ཆུབ་པ་གསུམ་པ་ཡིན་ཏེ། སྦྱིན་པ་ལ་སོགས་པའི་ངོ་བོ་ཉིད་ངེས་པར་རྟོགས་པའི་རྣམ་
པ་ཅན་གྱི་སྦྱོར་བ་མཐར་ཐུག་གང་ཞིག །དུས་སྐད་ཅིག་མ་གཅིག་ཁོ་ནས་ཆོས་ཐམས་
ཅད་ནི་དོན་དམ་པར་མཚན་ཉིད་མེད་པའོ་ཞེས་ཀུན་ནས་ཉོན་མོངས་པ་དང་རྣམ་པར་
བྱང་བའི་ཆོས་རྣམས་དོན་དམ་པར་མཚན་ཉིད་མེད་པ་ཉིད་དུ་ཤེས་པས་ན་སྟེ་དེའི་ཕྱིར༔
བྱང་སེམས་དེས་དེ་ལྟར་ཤེས་པ་ཡིན་ཏེ། ཉེ་བར་ལེན་པའི་ཕུང་པོ་ལ་སོགས་པ་སྣང་
ལ་དེ་ཁོ་ན་ཉིད་དུ་མེད་པ་རྨི་ལམ་གྱི་ངོ་བོ་ཉིད་ཀྱི་ཆོས་ཐམས་ཅད་ལ་དེ་ལྟར་གནས་ཤིང་



332
ཕར་ཕྱིན་རྩ་ཊིཀ
སྦྱིན་པ་ལ་སོགས་པའི་ཕ་རོལ་དུ་ཕྱིན་པ་དྲུག་སྒྲུབ་པས་གནས་ཏེ་བསྐལ་པར་གོམས་པར་
བྱས་པའི་ཕྱིར་ཏེ། སྔོན་ས་དགུ་པ་མན་ཆད་དུ་ཆོས་ཐམས་ཅད་རྨི་ལམ་ལྟ་བུར་གོམས་
པས་ཚོགས་གཉིས་ཉམས་སུ་མྱོང་བར་བྱས་ནས་རྟོགས་པའི་གནས་སྐབས་ཐོབ་ཅིང་གོམས་
པ་སྔོན་དུ་འགྲོ་བའི་ཕྱིར།
བཞི་པ་གཉིས་སུ་མེད་པའི་སྐད་ཅིག་སྦྱོར་ལ། མཚམས་སྦྱར། རྩ་བ། འགྲེལ་
པའོ༑ ༑དང་པོ་ནི། དེ་ལྟར་སྐད་ཅིག་སྦྱོར་གསུམ་པ་བསྟན་ནས་བཞི་པ་གཉིས་སུ་
མེད་པའི་མཚན་ཉིད་དུ་ཆོས་ཐམས་ཅད་སྐད་ཅིག་མ་གཅིག་པའི་མཚན་ཉིད་ཀྱི་མངོན་
པར་རྫོགས་པར་བྱང་ཆུབ་པ་དེ་འཆད། གཉིས་པ་ནི།
རྨི་ལམ་དང་ནི་དེ་མཐོང་ཉིད། །གཉིས་ཀྱི་ཚུལ་དུ་མི་མཐོང་ལྟར། །
ཆོས་རྣམས་གཉིས་སུ་མེད་པ་ཡི། །དེ་ཉིད་སྐད་ཅིག་གཅིག་གིས་མཐོང་། །
རྒྱུན་མཐའི་བར་ཆད་མེད་ལམ་ཆོས་ཅན། གཉིས་སུ་མེད་པའི་སྐད་ཅིག་སྦྱོར་ཡིན་ཏེ།
གཟུང་འཛིན་གྱི་ཆོས་རྣམས་རྫས་གཉིས་སུ་མེད་པ་ཡི་དེ་ཉིད་སྐད་ཅིག་གཅིག་གིས་མཐོང་
ནུས་པའི་སེམས་དཔའི་རྣལ་འབྱོར་མཐར་ཐུག་ཡིན་པའི་ཕྱིར། དཔེར་ན་རྨི་ལམ་གྱི་
ཁང་ཁྱིམ་དང་ནི་དེ་མཐོང་གི་ཤེས་པ་ཉིད་རྫས་གཉིས་ཀྱི་ཚུལ་དུ་མི་མཐོང་བ་ལྟར་རོ།།
གསུམ་པ་ནི། དེ་ཆོས་ཅན། སྐད་ཅིག་མ་གཅིག་པའི་མངོན་པར་རྫོགས་པར་བྱང་
ཆུབ་པ་བཞི་པ་ཡིན་ཏེ། གཟུང་འཛིན་གྱི་ཆོས་ཐམས་ཅད་ཀྱང་རྫས་གཉིས་སུ་མེད་པ་
སྐད་ཅིག་མ་གཅིག་ཁོ་ནས་མངོན་སུམ་དུ་རྟོགས་པས་ན་སྟེ་རྟོགས་ནུས་པའི་སེམས་དཔའི་
རྣལ་འབྱོར་མཐར་ཐུག་ཡིན་པའི་ཕྱིར། བྱང་ཆུབ་སེམས་དཔའ་དེས་དེ་ལྟར་རྟོགས་
ནུས་པ་ཡིན་ཏེ་གཟུང་འཛིན་གཉིས་སུ་སྣང་བའི་འཁྲུལ་པའི་བག་ཆགས་དྲུངས་ནས་ཕྱུང་



333
སྐབས་བདུན་པ།
བའི་ཕྱིར་ཏེ། དུས་ཡུན་རིང་མོ་ཞིག་ནས་བར་ཆད་མེད་པར་གཉིས་སུ་སྣང་བའི་འཁྲུལ་
པ་སྤོང་བ་ལ་གོམས་པར་ངང་དུ་གྱུར་པས་མཐར་ཐུག་པའི་ཕྱིར། དཔེར་ན་གང་གི་
ཚེ་རྫས་ཐ་དད་པའི་གཟུང་བ་དང་འཛིན་པའི་ཚུལ་དུ་རྨི་ལམ་གྱི་རི་ཁང་ཁྱིམ་སོགས་ལ་
གཟུང་བ་དོན་གཞན་དང་། རྨི་ལམ་མཐོང་བ་ལ་རྫས་ཐ་དད་པའི་འཛིན་པར་མི་མཐོང་
བ་དེའི་ཚེ་སྟེ་དེ་བཞིན་དུའོ། །
གསུམ་པ་སྐབས་བསྡུ་བ་ནི།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་ཅེས་བྱ་བ་ལས། །སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་
པའི་སྐབས་ཏེ་བདུན་པའོ།། །། །
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་
ཅེས་བྱ་བའི་འགྲེལ་པའི་རྣམ་བཤད་སྙིང་པོ་རྒྱན་གྱི་དགོངས་འགྲེལ་རྣམ་བཤད་ཚིག་
དོན་རབ་གསལ་ཞེས་བྱ་བ་ལས་སྐབས་བདུན་པའི་རྣམ་པར་བཤད་པའོ།། །།



335
སྐབས་བརྒྱད་པ།
༈ གསུམ་པ་ཆོས་སྐུ་རྒྱས་པར་བཤད་པ་ལ་གསུམ། འབྲེལ་བཀོད་པས་མཚམས་
སྦྱར༑ ལེའུའི་གཞུང་བཤད། སྐབས་བསྡུ་བའོ། དང་པོ་ནི། སྐད་ཅིག་སྦྱོར་གྱི་རྗེས་
སུ་ཆོས་ཀྱི་སྐུ་འཆད་པའི་རྒྱུ་མཚན་ཡོད་དེ། ཆོས་ཐམས་ཅད་སྐད་ཅིག་མ་གཅིག་པའི་
མངོན་པར་རྫོགས་པར་བྱང་ཆུབ་པའི་སྦྱོར་བ་རྣམ་པར་བསྒོམ་པའི་སྐད་ཅིག་མ་གཉིས་
པ་ལ་ཆོས་ཀྱི་སྐུར་མངོན་པར་རྫོགས་པར་བྱང་ཆུབ་པ་འབྱུང་བ་ཡིན་ཏེ་དེའི་ཕྱིར། ཆོས་
ཀྱི་སྐུ་དེ་ཡང་ཆོས་ཅན། རྣམ་པ་བཞི་ཡིན་ཏེ། ངོ་བོ་ཉིད་ཀྱི་སྐུ་ལ་སོགས་པའི་དབྱེ་
བས་རྣམ་པ་བཞི་ཡིན་པའི་ཕྱིར། གཉིས་པ་ལ་སྐུའི་རྣམ་གཞག་དང་མཛད་པ་འཕྲིན་
ལས་སོ། །དང་པོ་ལ། ངོ་བོ་ཉིད་ཀྱི་སྐུ། ཡེ་ཤེས་ཆོས་ཀྱི་སྐུ། ལོངས་སྤྱོད་རྫོགས་
པའི་སྐུ། མཆོག་གི་སྤྲུལ་པའི་སྐུའོ།། དང་པོ་ལ་མཚམས་སྦྱར། རྩ་བ། འགྲེལ་པའོ།།
དང་པོ་ནི། སྐུ་བཞིའི་དང་པོ་ངོ་བོ་ཉིད་ཀྱི་སྐུ་འཆད། གཉིས་པ་ནི། །
ཐུབ་པའི་ངོ་བོ་ཉིད་སྐུ་ནི། །ཟག་པ་མེད་པའི་ཆོས་གང་དག །
ཐོབ་འགྱུར་རྣམ་ཀུན་རྣམ་དག་པ། །དེ་དག་རང་བཞིན་མཚན་ཉིད་ཅན། །
ཐུབ་པའི་ངོ་བོ་ཉིད་ཀྱི་སྐུ་ནི་ཆོས་ཅན། ཁྱད་ཆོས་གསུམ་དང་ལྡན་ཏེ། ཟག་པ་མེད་
པའི་ཆོས་སྡེ་ཚན་ཉེར་གཅིག་པོ་གང་དག་ཐོབ་པར་གྱུར་པ་ལྡན་པའི་ཁྱད་པར། སྒྲིབ་
གཉིས་བག་ཆགས་དང་བཅས་པ་རྣམ་པ་ཀུན་ཏུ་རྣམ་པར་དག་པ་བྲལ་བའི་ཁྱད་པར།
ཟག་པ་མེད་པའི་ཡེ་ཤེས་དེ་དག་གི་རང་བཞིན་བདེན་པས་སྟོང་པའི་མཚན་ཉིད་ཅན་ངོ་
བོའི་ཁྱད་པར་ཏེ་གསུམ་དང་ལྡན་པའི་ཕྱིར།
གསུམ་པ་ལ་དངོས་དང་། ཆོས་ཅན་གྱི་སྐུ་གསུམ་ཆོས་ཉིད་ཀྱི་སྐུ་ལས་ཐ་དད་



336
ཕར་ཕྱིན་རྩ་ཊིཀ
དུ་བཞག་པའི་དགོས་པའོ། །དང་པོ་ནི། ཐུབ་པ་སངས་རྒྱས་བཅོམ་ལྡན་འདས་ཀྱི་ངོ་
བོ་ཉིད་ཀྱི་སྐུ་ནི་ཆོས་ཅན། ཁྱད་ཆོས་གསུམ་དང་ལྡན་ཏེ། ལྡན་པའི་ཁྱད་པར་དྲན་
པ་ཉེ་བར་བཞག་པ་ལ་སོགས་པ་ཟག་པ་མེད་པའི་ཡེ་ཤེས་ཀྱི་བདག་ཉིད་འཇིག་རྟེན་ལས་
འདས་པའི་ཆོས་ཀྱི་དབྱིངས་ཀྱི་ངོ་བོ་ཉིད་ཀྱིས་ཟག་པ་མེད་པ་དང་། བྲལ་བའི་ཁྱད་
པར་དྲི་མ་རྣམས་གློ་བུར་བ་ཡིན་པ་ཉིད་ཀྱིས་སྒྲིབ་གཉིས་བག་ཆགས་དང་བཅས་པ་རྣམ་
པ་ཐམས་ཅད་དུ་རྣམ་པར་དག་ཅིང་དབེན་པ་དང་། ངོ་བོའི་ཁྱད་པར་དོན་དམ་པར་
རང་བཞིན་གྱིས་དབེན་པའི་མཚན་ཉིད་དུ་གྱུར་པ་ཟག་པ་མེད་པའི་ཡེ་ཤེས་གང་དག་
ཡིན་པ་དེ་དག་གི་གནས་ལུགས་ཀྱི་རང་གི་ངོ་བོ་ཉིད་ཡིན་པ་ཉིད་ཀྱིས་དོན་དམ་པར་སྐྱེ་
བ་མེད་པའི་ངོ་བོ་ཉིད་ནི་འདི་ཡིན་ཏེ་ཡིན་པའི་ཕྱིར། དེ་ཆོས་ཅན། རྒྱུས་གསར་དུ་
སྐྱེས་པ་མ་ཡིན་ཏེ། རྒྱུ་རྐྱེན་གྱིས་གསར་དུ་བཅོས་མ་མ་ཡིན་པའི་དོན་གྱིས་ཡིན་པའི་
ཕྱིར༑ དེ་ཆོས་ཅན། འཇིག་རྟེན་པའི་ལམ་ལ་སོགས་པ་ཐབས་གང་ཡང་རུང་བ་ཙམ་
ལས་ཐོབ་པ་མ་ཡིན་ཏེ། འཇིག་རྟེན་ལས་འདས་པའི་ལམ་གྱིས་འཐོབ་ཀྱི། རྐྱེན་གཞན་
གྱིས་བྱས་པ་མ་ཡིན་པས་ཐབས་ཀྱི་ཆ་རྒྱ་ཆེན་པོས་ཟིན་ཅིང་། རྣམ་པར་ཤེས་པ་སྒྱུ་
མ་ལྟ་བུས་ཆོས་ཐམས་ཅད་བདེན་སྟོང་དུ་རྟོགས་པས་ཐོབ་པ་ཡིན་པའི་ཕྱིར།
གཉིས་པ་ནི། ཆོས་ཅན་གྱི་སྐུ་ལྷག་མ་གསུམ་པོ་ཆོས་ཅན། ངོ་བོ་ཉིད་ཀྱི་སྐུ་དང་
ངོ་བོ་ཐ་དད་མ་ཡིན་ཏེ། དོན་དམ་པར་བདེན་པས་སྟོང་པའི་ཆོས་ཉིད་ཀྱི་ངོ་བོར་གྱུར་
པའི་སྐུ་ཡིན་པའི་ཕྱིར་དང་། འཕགས་པ་ལྷའི་ལུགས་ལས། སྟོང་ཉིད་ཅེས་བྱ་ཤེས་
པ་ལས། །གཞན་ནི་འགའ་ཡང་ཡོད་མིན་ཏེ། །གང་ཕྱིར་དབེན་པ་དབེན་གྱུར་ལས།།
ཐ་མི་དད་པ་ཉིད་དུ་འདོད། །ཅེས་དབེན་པ་ཆོས་ཉིད་དེ་དབེན་གྱུར་སྟོང་གཞི་ཆོས་ཅན་



337
སྐབས་བརྒྱད་པ།
ལས་ངོ་བོ་ཐ་མི་དད་པར་གསུངས་པའི་ཕྱིར། དེ་དང་ངོ་བོ་ཐ་མི་དད་ཀྱང་། ཁྱེད་
གསུམ་ཐ་དད་པར་རྣམ་པར་བཞག་སྟེ། དེ་དང་ངོ་བོ་ཐ་མི་དད་ཀྱང་ཁྱེད་རྣམས་ཡང་
དག་པའི་ཀུན་རྫོབ་ཏུ་སྣང་བ་ཇི་ལྟར་མོས་པ་ཐ་དད་པས་བཞག་ཅིང་རབ་ཏུ་ཕྱེ་བ་ཡིན་
པའི་ཕྱིར། ཐ་དད་པ་གསུམ་དུ་བཞག་པ་ལ་དགོས་པ་ཡོད་དེ། སངས་རྒྱས་ཁོ་ན་དང་
བྱང་ཆུབ་སེམས་དཔའ་དང་ཉན་ཐོས་ལ་སོགས་པའི་མངོན་སུམ་གྱི་སྤྱོད་ཡུལ་དུ་ཐ་དད་
དུ་རྣམ་པར་བཞག་པ་ཡིན་ནོ་ཞེས་བསྟན་པའི་དགོས་པ་ཡོད་པའི་ཕྱིར། གཉིས་པ་ཡེ་
ཤེས་ཆོས་སྐུ་བཤད་པ་ལ། དངོས་ཀྱི་དོན་དང་དེའི་ཁྱད་པར་བཤད་པ། དེ་ལ་རྩོད་
པ་སྤང་བའོ། །དང་པོ་ལ། ཡེ་ཤེས་ཆོས་སྐུ་སྐུ་གསུམ་ལས་ཐ་དད་དུ་བསྟན་པ། ཐ་
དད་དུ་མི་འདོད་པ་དགག་པ། ཐ་དད་དུ་འདོད་པ་ལ་རྩོད་པ་སྤང་བའོ། །དང་པོ་ལ་
མཚམས་སྦྱར། རྩ་བ། འགྲེལ་པའོ། །
དང་པོ་ནི། དེ་ལྟར་སྐུ་དང་པོ་བསྟན་ནས་སྐུ་གཉིས་པ་ཡེ་ཤེས་ཆོས་ཀྱི་སྐུ་དོན་
དམ་པར་སྤྲོས་པ་མེད་པའི་ཡེ་ཤེས་ཀྱི་བདག་ཉིད་ཟག་པ་མེད་པའི་དྲན་པ་ཉེ་བར་བཞག་
པ་ལ་སོགས་པའི་ངོ་བོ་དེ་འཆད། གཉིས་པ་ནི། །
བྱང་ཆུབ་ཕྱོགས་མཐུན་ཚད་མེད་དང་། །རྣམ་པར་ཐར་དང་མཐར་གྱིས་ནི།།
སྙོམས་འཇུག་དགུ་ཡི་བདག་ཉིད་དང་། །ཟད་པར་བཅུ་ཡི་བདག་ཉིད་དང་།།
ཟིལ་གྱིས་གནོན་པའི་སྐྱེ་མཆེད་ནི། །རབ་ཏུ་དབྱེ་བས་རྣམ་བརྒྱད་དང་།།
ཉོན་མོངས་མེད་དང་སྨོན་མཁྱེན་དང་། །མངོན་ཤེས་སོ་སོ་ཡང་དག་རིག།
རྣམ་པ་ཐམས་ཅད་དག་བཞི་དང་། །དབང་བཅུ་དང་ནི་སྟོབས་བཅུ་དང་།།
མི་འཇིགས་པ་ནི་བཞི་དག་དང༌། །བསྲུང་བ་མེད་པ་རྣམ་གསུམ་དང་།།



338
ཕར་ཕྱིན་རྩ་ཊིཀ
དྲན་པ་ཉེར་གཞག་རྣམ་གསུམ་དང་། །བསྙེལ་བ་མི་མངའི་ཆོས་ཉིད་དང་། །
བག་ཆགས་ཡང་དག་བཅོམ་པ་དང་། །སྐྱེ་ལ་ཐུགས་རྗེ་ཆེན་པོ་དང་། །
ཐུབ་པ་ཁོ་ནའི་མ་འདྲེས་ཆོས། །བཅོ་བརྒྱད་བཤད་པ་གང་ཡིན་དང་། །
རྣམ་པ་ཐམས་ཅད་མཁྱེན་ཉིད་དང་། །ཆོས་ཀྱི་སྐུ་ཞེས་བརྗོད་པ་ཡིན། །
ཡེ་ཤེས་ཆོས་སྐུ་ལ་སྡེ་ཚན་ཉི་ཤུ་རྩ་གཅིག་ཏུ་དབྱེར་ཡོད་དེ། བྱང་ཆུབ་ཕྱོགས་མཐུན་
ནས་སངས་རྒྱས་ཀྱི་སའི་མཁྱེན་གསུམ་གྱི་བར་དུ་ཡོད་པའི་ཕྱིར་རོ། ། །
གསུམ་པ་ལ། དབྱེ་བ་དང་། དེ་དག་ཡེ་ཤེས་ཆོས་སྐུར་བཞག་པའོ། །དང་པོ་
ནི༑ ཟག་མེད་ཀྱི་ཡེ་ཤེས་སྡེ་ཚད་ཉེར་གཅིག་ཡོད་ལ། དེ་ཡང་སྡེ་ཚན་དང་པོ་གཉིས་
ཡོད་དེ། སངས་རྒྱས་ཀྱི་སའི་དྲན་པ་ཉེ་བར་བཞག་པ་ལ་སོགས་པ་ནས་འཕགས་པའི་
ལམ་ཡན་ལག་བརྒྱད་པའི་བར་བྱང་ཆུབ་ཀྱི་ཕྱོགས་མཐུན་རྣམས་དང་། སྔ་མ་བཞིན་
དུ་བྱམས་པ་ལ་སོགས་པ་ཚད་མེད་པ་བཞི་ཚངས་པའི་གནས་པ་རྣམས་ཡོད་པའི་ཕྱིར།
སྡེ་ཚན་གསུམ་པ་ཡོད་དེ། ནང་རྣལ་འབྱོར་པ་རང་ལ་གཟུགས་ཅན་གྱི་འདུ་ཤེས་བཞག་
པ་དང་། གཟུགས་ཅན་མ་ཡིན་པར་མིང་བཞིའི་ཕུང་པོ་ཙམ་གྱི་འདུ་ཤེས་བཞག་པས་
ཕྱི་རོལ་གྱི་གཟུགས་རྣམས་ལ་ཆེ་ཆུང་ལ་སོགས་པའི་རྣམ་པར་བལྟ་བ་ཞེས་བྱ་བ་གཟུགས་
ཅན་གཟུགས་ལ་བལྟ་བ་དང་། གཟུགས་མེད་གཟུགས་ལ་བལྟ་བའི་རྣམ་ཐར་གཉིས་
དང་༑ སྡུག་པའི་རྣམ་པར་ཐར་པ་ལུས་ཀྱིས་མངོན་སུམ་དུ་བྱས་ཏེ་རྫོགས་པར་བྱས་
ནས་གནས་པ་ཞེས་བྱ་བ་གཅིག་དང་། རོ་མྱང་གི་སྒྲིབ་པ་ལས་གྲོལ་བའི་ནམ་མཁའ་
མཐའ་ཡས། རྣམ་པར་ཤེས་པ་མཐའ་ཡས་དང་། ཅི་ཡང་མེད་པ་དང་འདུ་ཤེས་མེད་
འདུ་ཤེས་མེད་མིན་སྐྱེ་མཆེད་ཅེས་བྱ་བ་བཞི་དང་། འདུ་ཤེས་དང་ཚོར་བ་རགས་པ་



339
སྐབས་བརྒྱད་པ།
ལས་གྲོལ་བའི་ཆེད་དུ་འདུ་ཤེས་དང་ཚོར་བ་འགོག་པ་ཞེས་བྱ་བ་གཅིག་སྟེ་དེ་ལྟར་རྣམ་
པར་ཐར་པ་མཐར་ཐུག་པ་བརྒྱད་ཡོད་པའི་ཕྱིར། སྡེ་ཚན་བཞི་པ་དང་ལྔ་པ་ཡོད་དེ།
གཟུགས་ཀྱི་ཁམས་ཀྱི་བསམ་གཏན་བཞི་པའི་སྙོམས་འཇུག་དང་གཟུགས་མེད་པའི་སྙོམས་
པར་འཇུག་པ་བཞི་དང་། འགོག་པའི་སྙོམས་པར་འཇུག་པ་ཞེས་བྱ་བ་མཐར་ཐུག་པའི་
མཐར་གྱིས་གནས་པའི་སྙོམས་པར་འཇུག་པ་དགུ་དང་། ས་དང་ཆུ་དང་མེ་དང་རླུང་
སྟེ་འབྱུང་བ་ལ་བརྟེན་པ་བཞི་དང༌། སྔོན་པོ་དང་སེར་པོ་དང་དམར་པོ་དང་དཀར་པོ་
སྟེ་འབྱུང་འགྱུར་ལ་བརྟེན་པ་བཞི་དང༌། ནམ་མཁའ་དང་རྣམ་པར་ཤེས་པ་ལ་དམིགས་
པ་ཞེས་བྱ་བ་མཐར་ཐུག་པའི་ཟད་པར་རྣམ་པ་བཅུ་ཡོད་པའི་ཕྱིར། སྡེ་ཚན་དྲུག་པ་
ཡོད་དེ། རང་ལ་ནང་གཟུགས་སུ་འདུ་ཤེས་པ་དང་། གཟུགས་མེད་པ་འདུ་ཤེས་པ་
དག་གིས་སོ་སོར་རེ་རེ་ལ་ཡང་གཟུགས་ཆུང་ངུ་དང་ཆེན་པོའི་རྣམ་པ་བཟང་ངན་དག་
ཏུ་ཕྱི་རོལ་གྱི་གཟུཊ་རྣམས་ལ་བལྟ་ཞིང་། གཟུགས་དེ་དག་ཟིལ་གྱིས་མནན་ནས་ཞི་
གནས་ཀྱིས་ཤེས་ཤིང་ལྷག་མཐོང་གིས་མཐོང་ཞེས་བྱ་བ་དབྱིབས་ཟིལ་གནོན་བཞི་དང་།
ནང་གཟུགས་མེད་པར་འདུ་ཤེས་པ་དག་ཁོ་ནས། སྔོན་པོ་དང་སེར་པོ་དང་དམར་པོ་
དང་༑ དཀར་པོ་དག་ཟིལ་གྱིས་མནན་ནས་ཞི་གནས་ཀྱིས་ཤེས་ཤིང་ལྷག་མཐོང་གིས་
མཐོང་ཞེས་བྱ་བ་ཁ་དོག་ཟིལ་གནོན་རྣམ་པ་བཞི་སྟེ། དེ་ལྟར་ཟིལ་གྱིས་གནོན་པའི་
སྐྱེ་མཆེད་མཐར་ཐུག་པ་རྣམ་པ་བརྒྱད་ཡོད་པའི་ཕྱིར། སྡེ་ཚན་བདུན་པ་བརྒྱད་པ་དགུ་
པ་བཅུ་པ་རྣམས་ཡོད་དེ། དེ་བཞིན་གཤེགས་པའི་ཉོན་མོངས་མེད་པའི་ཏིང་ངེ་འཛིན་
གྱི་མཐུས་སེམས་ཅན་ཕ་རོལ་གྱི་རྒྱུད་དུ་གཏོགས་པའི་ཉོན་མོངས་པའི་དགྲའི་རྒྱུན་དྲུངས་
འབྱིན་པའི་ཏིང་ངེ་འཛིན་ཅེས་བྱ་བ་གང་ཡིན་པ་ཉོན་མོངས་པ་མེད་པའི་ཏིང་ངེ་འཛིན་



340
ཕར་ཕྱིན་རྩ་ཊིཀ
དང་༑ ཡང་དག་པར་འབད་རྩོལ་གྱི་མཚན་མ་ཐམས་ཅད་དང་བྲལ་ཞིང་། ཤེས་བྱ་
ཐམས་ཅད་ལ་བདེན་པར་ཆགས་པ་བཅོམ་པ་དང་། གཞན་གྱི་ཐེ་ཚོམ་སེལ་བར་མཛད་
པའི་སྨོན་ལམ་གྲུབ་པས་འཁོར་བ་ཇི་སྲིད་པ་དང་། སེམས་ཅན་ཐམས་ཅད་ཀྱིས་རྣམ་
པར་གྲོལ་བ་ཐོབ་པ་ཇི་སྲིད་པའི་གནས་སྐབས་སུ་ཆགས་ཐོགས་མེད་པའི་མཁྱེན་པ་འཇུག་
པ་ཞེས་བྱ་བ་མཐར་ཐུག་པའི་སྨོན་གནས་མཁྱེན་པ་དང་། སྔར་བཤད་པའི་མངོན་པར་
ཤེས་པ་དྲུག་མཐར་ཐུག་པ་དང་། སོ་སོ་ཡང་དག་པར་རིག་པ་བཞི་མཐར་ཐུག་པ་རྣམས་
སུ་ཡོད་པའི་ཕྱིར། སྡེ་ཚན་བཅུ་གཅིག་པ་བཅུ་གཉིས་པ་བཅུ་གསུམ་པ་བཅུ་བཞི་པ་རྣམས་
ཡོད་དེ། རྟེན་ལུས་དག་པ་དང་། དམིགས་པ་ལོངས་སྤྱོད་དག་པ་དང་། ཐུགས་ཏིང་
ངེ་འཛིན་དག་པ་དང་། ཡེ་ཤེས་ཡོངས་སུ་དག་པ་ཞེས་བྱ་བ་དག་པ་བཞི་མཐར་ཐུག་
པ་དང་། ཚེ་བསྐལ་བའི་བར་དུ་གནས་ནུས་པ་ཚེ་ལ་དབང་བ་དང་། ཏིང་ངེ་འཛིན་
གྲངས་མེད་པ་ལ་དབང་ཐོབ་པ་སེམས་ལ་དབང་བ་དང་། ནམ་མཁའ་མཛོད་ལ་མངའ་
བརྙེས་པ་ཡོ་བྱད་ལ་དབང་བ་དང་། བཟོ་དང་སྒྱུ་རྩལ་སོགས་ལས་ཀྱི་འབྲས་བུ་སྟོན་
པ་ལ་དབང་བ་ལས་ལ་དབང་བ་དང༌། ཇི་ལྟར་འདོད་པ་སྐྱེ་ནུས་པ་སྐྱེ་བ་ལ་དབང་བ་
དང་༑ འཇིག་རྟེན་གྱི་ཁམས་སངས་རྒྱས་ཀྱི་སྐུས་གང་བར་སྟོན་ནུས་པ་མོས་པ་ལ་དབང་
བ་དང་། བྱང་ཆུབ་ཆེན་པོའི་སྤྲུལ་པ་སྟོན་ནུས་པ་སྨོན་ལམ་ལ་དབང་བ་དང་། དུས་
གཅིག་ཏུ་རྫུ་འཕྲུལ་དུ་མ་སྟོན་ནུས་པ་རྫུ་འཕྲུལ་ལ་དབང་བ་དང་། ཤེས་བྱ་ཐམས་ཅད་
ཐོགས་མེད་དུ་མཁྱེན་པ་ཡེ་ཤེས་ལ་དབང་བ་དང་། ཆོས་ཀྱི་ཚིག་དོན་ལ་མཁས་པ་ཆོས་
ལ་དབང་བ་ཞེས་བྱ་བ་མཐར་ཐུག་པའི་དབང་བཅུ་དང་། སྔར་བཤད་པའི་སྟོབས་བཅུ་
དང་༑ མི་འཇིགས་པ་བཞི་རྣམས་ཡོད་པའི་ཕྱིར། སྡེ་ཚན་བཅོ་ལྔ་པ། བཅུ་དྲུག་པ།



341
སྐབས་བརྒྱད་པ།
བཅུ་བདུན་པ་རྣམས་ཡོད་དེ། དེ་བཞིན་གཤེགས་པའི་སྐུ་དང་གསུང་དང་ཐུགས་ཀྱི་
སྤྱོད་པ་ཡོངས་སུ་དག་པ་སྟེ། དག་པ་མཐར་ཐུག་པ་དང་ལྡན་པ་འདི་ལ་སྒོ་གསུམ་གྱི་
ཕྱིན་ཅི་ལོག་ཀུན་ཏུ་སྤྱོད་པ་གཞན་གྱིས་ཡོངས་སུ་ཤེས་དོགས་པའི་བསྙེངས་པས་ཉེས་
པ་བཅབ་བར་བྱའོ་སྙམ་པའི་དགོངས་པ་མི་མངའ་བ་ཞེས་བྱ་བ་མཐར་ཐུག་པ་བསྲུང་
བ་མེད་པ་རྣམ་པ་གསུམ་དང་། ཆོས་སྟོན་པ་ན་གུས་པས་ཉན་པར་འདོད་པ་ལ་གོ་རིམས་
བཞིན་དུ་རྗེས་སུ་ཆགས་པ་དང་། གུས་པས་ཉན་པར་མི་འདོད་པ་ལ་ཁོང་ཁྲོ་བ་དང་།
འདོད་མི་འདོད་གཉིས་ཀ་དག་ལ་ཆགས་སྡང་གཉིས་ཀས་དབེན་པ་ཁོ་ནར་བཏང་སྙོམས་
སུ་དྲན་པ་དང་ལྡན་པར་གནས་སོ་ཞེས་བྱ་བ་མཐར་ཐུག་པའི་དྲན་པ་ཉེ་བར་བཞག་པ་
རྣམ་པ་གསུམ་དང་། སེམས་ཅན་གྱི་དོན་མཛད་པའི་དུས་ལས་ནམ་ཡང་མི་འདའ་བའི་
མཚན་ཉིད་ཅེས་བྱ་བ་བསྙེལ་བ་མི་མངའ་བའི་ཆོས་ཉིད་རྣམས་སུ་ཡོད་པའི་ཕྱིར། སྡེ་
ཚན་བཅོ་བརྒྱད་པ། བཅུ་དགུ་པ། ཉི་ཤུ་པ་ཉེར་གཅིག་པ་རྣམས་ཡོད་དེ། ཉོན་མོངས་
པ་དང་ཤེས་བྱའི་སྒྲིབ་པའི་བག་ལ་ཉལ་གྱི་ངོ་བོའི་ས་བོན་ཟད་པར་སྤངས་པས་སྒོ་གསུམ་
གྱི་བག་ཆགས་ཡང་དག་པར་བཅོམ་པ་དང་ལྡན་པ་དང་། སྐྱེ་བོ་མཐའ་དག་ལ་ཉིན་
མཚན་ལན་དྲུག་ཏུ་སུ་ནི་སྨིན་སུ་ནི་མ་སྨིན། སུ་ནི་མངོན་མཐོའི་སྣོད། སུ་ནི་ངེས་
ལེགས་ཀྱི་སྣོད་ཅེས་གནས་སྐབས་དང་མཐར་ཐུག་གི་ཕན་པའི་བསམ་པ་ཉིད་ཅེས་བྱ་
བ་སྐྱེ་བོ་མཐའ་དག་ལ་དགོངས་པའི་ཐུགས་རྗེ་ཆེན་པོ་ཉིད་དང་། སྔར་བཤད་པའི་སངས་
རྒྱས་ཀྱི་ཆོས་མ་འདྲེས་པ་བཅོ་བརྒྱད་དང༌། རྣམ་པ་ཐམས་ཅད་མཁྱེན་པ་ཉིད་དང་།
དང་ཞེས་བྱ་བའི་སྒྲས་བསྡུས་པ་ལམ་ཤེས་པ་ཉིད་དང༌། གཞི་ཤེས་པ་ཉིད་ལ་སོགས་
པ་སྔར་སྐབས་གཉིས་པ་དང་གསུམ་པར་བཤད་པ་མཐར་ཐུག་པ་དག་ཀྱང་ཡོད་པ་ཡིན་



342
ཕར་ཕྱིན་རྩ་ཊིཀ
པའི་ཕྱིར། གཉིས་པ་དེ་དག་ཡེ་ཤེས་ཆོས་སྐུར་བཞག་པ་ནི། བྱང་ཆུབ་ཀྱི་ཕྱོགས་དང་
མཐུན་པ་ལ་སོགས་པ་རྣམ་རྟོག་གི་སྤྲོས་པ་མེད་པའི་ཡེ་ཤེས་ཀྱི་བདག་ཉིད་ཟག་བཅས་
གནས་ཡོངས་སུ་གྱུར་པས་ཟག་མེད་དུ་གྱུར་པ་ཉེར་གཅིག་པོ་ཐམས་ཅད་ཀྱང་སྐུ་གསུམ་
ལས་ཐ་དད་པའི་ཡེ་ཤེས་ཆོས་ཀྱི་སྐུར་མངོན་པར་བརྗོད་པ་ཡིན་ནོ་ཞེས་བྱ་བ་མཁན་
པོ་རྣམ་སྣང་མཛད་དང་སློབ་དཔོན་ལ་སོགས་པ་ཁ་ཅིག་གི་བཞེད་པའོ། །
གཉིས་པ་ཐ་དད་དུ་མི་འདོད་པ་དགག་པ་ལ། སྔར་གྱི་ཚིགས་བཅད་སྔ་ཕྱི་གཉིས་
ཀ་ངོ་བོ་ཉིད་སྐུ་སྟོན་པའི་བསྟན་བཤད་དུ་འདོད་པའི་ལུགས་བརྗོད་པ་དང་། སྐུ་མི་འདྲ་
བ་གཉིས་སོ་སོར་བསྟན་ཡང་ཚིག་དོན་ལ་མ་ཞུགས་པའི་ཉེས་པ་མེད་པའི་བཞེད་པའོ།།
དང་པོ་ནི། འཕགས་པ་གྲོལ་སྡེ་ལ་སོགས་པ་གཞན་དག་ནི། །ཐུབ་པའི་ངོ་བོ་ཉིད་སྐུ་
ནི༑ །ཟག་པ་མེད་པའི་ཆོས་གང་དག །ཐོབ་གྱུར་རྣམ་ཀུན་རྣམ་དག་པ། །དེ་དག་
རང་བཞིན་མཚན་ཉིད་ཅན། ཞེས་བྱ་བའི་ཚིགས་བཅད་དང་པོ་སྒྲ་ཇི་བཞིན་ཉིད་དུ་
ཟག་པ་མེད་པའི་ཆོས་གང་དག་ཅེས་པས་འཇིག་རྟེན་ལས་འདས་པའི་ཟག་པ་མེད་པའི་
ཆོས་འདུས་བྱས་ཀྱི་བསྡུས་པ་རྣམས་ཁོ་ན་དངོས་སུ་བསྟན་པར་ཁས་བླངས་ནས་ངོ་བོ་
ཉིད་ཀྱི་སྐུ་ནི་ཡེ་ཤེས་དེ་དག་གི་རང་བཞིན་དོན་དམ་པར་སྐྱེ་བ་མེད་པོའི་ཆོས་ཉིད་གང་
ཡིན་པ་དེའི་མཚན་ཉིད་ཅན་ཡིན་ཏེ། རྒྱས་བཤད་ཀྱི་སྐབས་སུ་ཟག་པ་མེད་པའི་ཡེ་ཤེས་
ཉེར་གཅིག་པའི་ཆོས་ཉིད་དེ་ཉིད་ཀྱང་ཆོས་ཉིད་ཀྱི་སྐུའོ་ཞེས་བརྗོད་རིགས་པ་ཡིན་པ་
ལས། སྡེབ་སྦྱོར་གྱི་ངོར་དྷ་རྨ་ཏ་ཀཱ་ཡ་ཞེས་པོའི་ངོ་བོའི་རྐྱེན་ཏ་ཕྱིས་ཏེ་མི་མངོན་པར་
བྱས་ནས་ཆོས་ཀྱི་སྐུ་ཞེས་བརྗོད་པ་ཡིན་ཞེས་བསྟན་ཏོ་ཞེས་རྣམ་པར་བཤད་ནས་ཆོས་
ཀྱི་སྐུ་ཟག་པ་མེད་པའི་སེམས་སེམས་བྱུང་གང་དག་གི་རང་བཞིན་གྱི་མཚན་ཉིད་ཅན་



343
སྐབས་བརྒྱད་པ།
ཡིན་པའི་ཟག་པ་མེད་པའིཆོས་དེ་དག་ཀྱང་གང་དག་ཅིག་ཡིན་ཞེས་འདྲི་ན། བྱང་ཆུབ་
ཕྱོགས་མཐུན་ཚད་མེད་དང་། ཞེས་བྱ་བ་ལ་སོགས་པའི་ཚིག་ལེའུར་བྱས་པ་འཆད་
པ་ལ་འཇུག་པར་བྱེད་དོ། །
བ།ཉིས་པ་ནི། སྐུ་བཞིར་འདོད་པ་གཞན་དག་ན་རེ། ཟག་མེད་ཀྱི་ཡེ་ཤེས་དེ་
དག་སྐུ་གསུམ་ལས་གཞན་དུ་མི་འདོད་པ་དེ་དག་གི་ལྟར་ན་སངས་རྒྱས་ཀྱི་སར་གདོན་
མི་ཟ་བར་ཁས་བླང་དགོས་པ་བྱེད་ལས་ཀྱི་ཁྱད་པར་རྣལ་འབྱོར་པའི་ཀུན་རྫོབ་ཏུ་དོན་
ཁྱད་པར་ཅན་རང་འབྲས་གཟུགས་སྐུ་གཉིས་ཀྱི་སྣང་བ་བསྐྱེད་པའི་སྒོ་ནས་ཆོས་སྟོན་
པ་ལ་སོཊ་པའི་དོན་གྱི་བྱ་བ་མཛད་པ་དང་། སྤངས་པའི་ཁྱད་པར་ཟག་བཅས་གནས་
ཡོངས་སུ་གྱུར་པས་ཟག་མེད་དུ་གྱུར་པ་དང་། ངོ་བོའི་ཁྱད་པར་གཟུང་འཛིན་གཉིས་
སུ་མེད་པའི་སེམས་དང་སེམས་ལས་བྱུང་བས་ཁྱད་པར་དུ་བྱས་པའི་ཡེ་ཤེས་རྣམས་ཆོས་
ཅན། སངས་རྒྱས་ཀྱི་སས་ཇི་ལྟར་བསྡུས་ཏེ་བསྡུས་པ་མི་འཐད་པར་ཐལ། སྐུ་གཞན་
གསུམ་གང་གིས་ཀྱང་མ་བསྡུས་པའི་ཕྱིར། ཁྱབ་པ་ཁས་བླངས་སོ། །ཆོས་ཉིད་ཀྱིས་
ཆོས་ཅན་བསྡུས་པས་ངོ་བོ་ཉིད་སྐུས་བསྡུས་སོ། །ཞེ་ན། འོ་ན་ལོངས་སྤྲུལ་གཉིས་
ཀྱང་གཞན་དུ་བསྟན་པ་མི་འཐད་པར་ཐལ། རིགས་པ་དེ་མཚུངས་པའི་ཕྱིར། གལ་
ཏེ་གསུང་རབ་དང་ཐེག་པ་ཆེན་པོ་རྒྱུད་བླ་མ་སོགས་ལས་སྐུ་གསུམ་གསུངས་པས་སྐུ་
གསུམ་གྱི་གྲངས་ངེས་པར་ཁས་བླང་དགོས་སོ་ཞེ་ན། འོ་ན་ཡེ་ཤེས་ཆོས་སྐུ་ཡང་ལོངས་
སྤྲུལ་བཞིན་དུ་སྐུའི་དབྱེ་བ་གཞན་དུ་བཞག་རིགས་པར་ཐལ། གསུང་རབ་དང་ཚད་
མར་གྱུར་པའི་དགོངས་འགྲེལ་ཁ་ཅིག་ལས་སྐུ་བཞིར་ཡང་བསྟན་པའི་ཕྱིར་ཞེས་ཟེར།
གསུམ་པ་ཐ་དད་དུ་འདོད་པ་ལ་རྩོད་པ་སྤང་བ་ལ། རྩོད་པ་དང་ལན་ནོ། །དང་པོ་



344
ཕར་ཕྱིན་རྩ་ཊིཀ
ནི༑ སྐུ་གསུམ་དུ་འདོད་པ་ཁ་ཅིག་ན་རེ། ངོ་བོ་ཉིད་ལོངས་རྫོགས་བཅས་དང་། དེ་
བཞིན་གཞན་པ་སྤྲུལ་པ་ནི། །ཆོས་སྐུ་མཛད་པར་བཅས་པ་སྟེ། །རྣམ་པ་བཞིར་ནི་
ཡང་དག་བརྗོད། ཅེས་སྐུ་གསུམ་གྱི་རྗེས་སུ་བསྟན་པའི་ཆོས་སྐུ་ཞེས་པའི་ཚིག་ནི་ལུས་
མདོར་བསྟན་དང་། ལུས་རྒྱས་བཤད་སྦྱོར་བའི་ཚིག་ཏུ་བྱ་དགོས་ཏེ། སྐང་ས་གཞན་
གྱི་ལུས་ལ་མདོར་བསྟན་རྒྱས་བཤད་སྦྱོར་བའི་ཚིག་གསུངས་ནས་བརྒྱད་པ་ལ་མི་སྦྱོར་
བ་མི་འཐད་པའི་ཕྱིར། ཁྱེད་འདོད་པ་ལྟར་ཆོས་སྐུ་ཞེས་པའི་ཚིག་དེའི་རྒྱས་བཤད་བྱང་
ཆུབ་ཕྱོགས་མཐུན་ཚད་མེད་དང་། ཞེས་སོགས་ཡིན་ཞིང་། དེས་སྐུ་གསུམ་ལས་གཞན་
ཡེ་ཤེས་ཀྱི་སྐུ་བསྟན་པར་འདོད་ན། ཆོས་སྐུའི་ལུས་མདོར་བསྟན་གྱི་ཚིག་ལེ་འུར་བྱས་
པ་འདི་ལས་ངོ་བོ་ཉིད་ཅེས་བྱ་བའི་སྒྲའི་འཇུག་ཐོགས་སུ་དེ་མ་ཐག་ཆོས་ཀྱི་སྐུ་ཞེས་བྱ་
བའི་སྒྲ་འབྱུང་རིགས་པ་ལ་དེ་མི་འབྱུང་བས་སྐུ་ནི་གསུམ་ཁོ་ནའོ་ཞེས་ཟེར་།
གཉིས་པ་སྐུ་བཞི་འདོད་པ་གཞན་དག་ན་རེ། རྒྱས་བཤད་ཀྱི་གོ་རིམས་དང་མི་
མཐུན་པར་ལུས་རྣམ་གཞག་ཏུ་ཆོས་སྐུ་མཛད་པ་དང་བཅས་པ་ཞེས་དེ་སྐད་དུ་གསུངས་
པ་དགོས་པ་དང་བཅས་པ་ཡིན་ཏེ། ཡེ་ཤེས་ཆོས་སྐུ་ཁོ་ན་དང་མཛད་པ་འཕྲིན་ལས་
ལྷན་ཅིག་སྦྱར་བའི་ཆེད་ཡིན་ཞིང་། དེ་ལྟར་ན་ཡང་ཡེ་ཤེས་མཛད་པ་དང་བཅས་པ་
ཞེས་མི་སྨོས་པ་ནི་རྒྱན་གྱི་ཚིག་ལེའུར་བྱས་པ་སྦྱར་སླ་བའི་ངོར་ཏེ་ཡིན་པ་དང་། དེ་
ལྟར་ཡེ་ཤེས་ཆོས་སྐུ་དང་མཛད་པ་ལྷན་ཅིག་ཏུ་ཉེ་བར་བསྟན་པའི་ཤུགས་ཀྱིས་སངས་
རྒྱས་ཀྱི་འཕྲིན་ལས་ཐམས་ཅད་ཡེ་ཤེས་ཆོས་སྐུའི་མཛད་པར་རྟོགས་ནུས་པའི་ཕྱིར་ཏེ།
དེ་ལྟར་སྐུ་བཞིར་དབྱེ་བ་རྒྱན་གྱི་ཚིག་དོན་ལ་མ་ཞུགས་པའི་ཉེས་པ་མེད་པ་དེའི་ཕྱིར།
ཕྱོགས་གཞན་སྔགས་ཀྱི་ཐེག་པ་ནས་སྐུ་བཞིར་གསུངས་པ་ཐམས་ཅད་ལུང་རིགས་དང་



སྐབས་བརྒྱད་པ།
་
345
མི་འགལ་བར་འཐད་པར་འགྱུར་རོ་ཞེས་ཟེར། གཉིས་པ་དེའི་ཁྱད་པར་བཤད་པ་ལ།
ཉོན་མོངས་མེད་པའི་ཏིང་འཛིན། སྨོན་གནས་མཁྱེན་པའི་ཏིང་ངེ་འཛིན་ཏོ། །དང་
པོ་ལ་མཚམས་སྦྱར། རྩ་བ། འགྲེལ་པའོ། །དང་པོ་ནི། ཉན་ཐོས་ལ་སོགས་པའི་ཉོན་
མོངས་པ་མེད་པའི་ཏིང་ངེ་འཛིན་ལས་སངས་རྒྱས་ཀྱི་ཉོན་མོངས་པ་མེད་པའི་ཏིང་ངེ་
འཛིན་ཁྱད་པར་དུ་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་པ། གཉིས་པ་ནི།
ཉན་ཐོས་ཉོན་མོངས་མེད་པའི་ལྟ། །མི་ཡི་ཉོན་མོངས་ཡོངས་སྤོང་ཉིད།།
གྲོང་སོགས་སུ་དེའི་ཉོན་མོངས་རྣམས།།རྒྱན་གཅོད་རྒྱལ་བའི་ཉོན་མོངས་མེད།།
ཉན་ཐོས་ཀྱི་ཉོན་མོངས་མེད་པའི་ཏིང་ངེ་འཛིན་ལས་སངས་རྒྱས་ཀྱི་ཉོན་མོངས་མེད་
པའི་ཏིང་ངེ་འཛིན་ཁྱད་པར་དུ་འཕགས་ཏེ། ཉན་ཐོས་ཀྱི་ཉོན་མོངས་མེད་པའི་ཏིང་
ངེ་འཛིན་ནི་རང་ལ་བལྟ་བའི་མིའི་ཉོན་མོངས་ཀྱི་དམིགས་རྐྱེན་བྱེད་པ་ཡོངས་སུ་སྤོང་
བ་ཉིད་དུ་ཟད་ལ། རྒྱལ་བའི་ཉོན་མོངས་མེད་པའི་ཏིང་ངེ་འཛིན་ནི་གྲོང་དང་གྲོང་ཁྱེར་
སོགས་སུ་བྱོན་པ་ན་རང་ལ་དམིགས་པའི་མི་ལ་སོགས་པ་དེའི་ཉོན་མོངས་རྣམས་རྩ་བ་
ནས་རྒྱུན་གཅོད་པར་མཛད་པའི་ཕྱིར། གསུམ་པ་ནི། ཉན་ཐོས་ལ་སོགས་པའི་ཉོན་
མོངས་མེད་པའི་ཏིང་ངེ་འཛིན་ལས། དེ་བཞིན་གཤེགས་པ་རྣམས་ཀྱི་ཉོན་མོངས་པ་
མེད་པའི་ཏིང་ངེ་འཛིན་ཁྱད་པར་དུ་འཕགས་ཏེ། སྔ་མ་ནི། བདག་མཐོང་བ་ལས་
འགའ་ཞིག་གི་ཉོན་མོངས་པ་སྐྱེ་བར་འགྱུར་ན་མི་རུང་ངོ་ཞེས་མིའི་ཉོན་མོངས་པ་སྐྱེ་བ་
ཡོངས་སུ་སྤོང་བ་ཉིད་ཙམ་ཡིན། ཕྱི་མ་ནི་གྲོང་ལ་སོགས་པར་སྐྱེ་བོ་མཐའ་དག་གི་ཉོན་
མོངས་པའི་རྒྱུན་དྲུངས་ནས་འབྱིན་པར་མཛད་པ་ཡིན་པའི་ཕྱིར། །
གཉིས་པ་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི། ཉན་ཐོས་ལ་



346
ཕར་ཕྱིན་རྩ་ཊིཀ
སོགས་པའི་སྨོན་གནས་ཤེས་པ་བས་དེ་བཞིན་གཤེགས་པའི་སྨོན་གནས་མཁྱེན་པ་ཁྱད་
པར་དུ་འཕགས་པར་བསྟན་པའི་ཕྱིར་བར་སྐབས་ཀྱི་ཚིགས་སུ་བཅད་པ། གཉིས་པ་
སངས་རྒྱས་སྨོན་ནས་མཁྱེན་པ་ནི། །ལྷུན་གྱིས་གྲུབ་དང་ཆགས་སྤངས་དང་། །
ཐོགས་པ་མེད་དང་རྟག་གནས་དང་། །འདྲི་བ་ཀུན་ལན་འདེབས་པར་བཞེད། །
སངས་རྒྱས་ཀྱི་སྨོན་གནས་མཁྱེན་པ་ནི་ཉན་ཐོས་ཀྱི་སྨོན་གནས་ཤེས་པ་ལས་ཁྱད་པར་
འཕགས་ཏེ། སངས་རྒྱས་ཀྱི་ནི་རང་གི་ངང་གིས་འཇུག་པས་ལྷུན་གྱིས་གྲུབ་པ་དང་།
གཟུགས་སོགས་ལ་ཆགས་པ་སྤངས་པ་དང་སྒྲིབ་གཉིས་སྤངས་པས་ཡེ་ཤེས་ཐོགས་པ་
མེད་པ་དང་། ཏིང་ངེ་འཛིན་གྱི་བྱེད་པ་རྟག་ཏུ་གནས་པ་དང༌། འདྲི་བའི་ལན་ཀུན་
འདེབས་པར་མཛད་པ་ཡིན་པར་བཞེད་པའི་ཕྱིར། གསུམ་པ་ནི། དེ་བཞིན་གཤེགས་
པའི་སྨོན་གནས་མཁྱེན་པ་ནི་ཆོས་ཅན། ཉན་ཐོས་ཀྱི་སྨོན་གནས་ཤེས་པ་ལས་ཁྱད་པར་
དུ་འཕགས་ཏེ། འབད་རྩོལ་གྱི་མཚན་མ་མེད་པ་ཉིད་དུ་རང་གི་ངང་གིས་འཇུག་པ་དང་།
དངོས་པོ་ལ་མངོན་པར་མ་ཞེན་པས་གཟུགས་ལ་སོགས་པ་ལ་ཆགས་པ་དང་བྲལ་བ་དང་།
ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་བཅས་ཏེ་སྤངས་པས་ཤེས་བྱ་ཐམས་
ཅད་ལ་ཐོགས་པ་མེད་པ་དང་། འཁོར་བ་ཇི་སྲིད་པར་ཏིང་ངེ་འཛིན་གྱི་བྱེད་པ་གནས་
པའི་ཕྱིར་རྟག་ཏུ་གནས་པ་དང་། ཡང་དག་པའི་སོ་སོར་རིག་པ་བཞི་བརྙེས་པས་འདྲི་
བའི་ལན་ཀུན་འདེབས་པར་མཛད་པ་ཡིན་པར་བཞེད་པའི་ཕྱིར། ཉན་ཐོས་ལ་སོགས་
པའི་སྨོན་གནས་མཁྱེན་པ་ནི་ཆོས་ཅན། སངས་རྒྱས་ཀྱི་སྨོན་གནས་མཁྱེན་པ་དང་ཆ་
ཀུན་ནས་མཚུངས་པ་དེ་ལྟ་མ་ཡིན་ཏེ། ཁྱད་ཆོས་ལྔ་པོ་དེ་ལས་བཟློག་པའི་སྨོན་གནས་



347
སྐབས་བརྒྱད་པ།
མཁྱེན་པ་ཉིད་ཡིན་པའི་ཕྱིར། །
གསུམ་པ་དེ་ལ་རྩོད་པ་སྤོང་བ་ལ། ཆོས་སྐུ་རྟག་པ་ལ་རྩོད་པ་སྤང་། ཁྱབ་
རྟགས་གཉིས་ཀ་ལ་རྩོད་པ་སྤང་བའོ། །དང་པོ་ལ། རྩོད་པས་མཚམས་སྦྱར། ལན་
གཉིས། དང་པོ་ནི། ཐུབ་པ་སངས་རྒྱས་ཉིད་རྟག་ཏུ་སེམས་ཅན་ཐམས་ཅད་སྡུག་བསྔལ་
དང་བྲལ་བར་འདོད་པའི་ཐུགས་རྗེ་ཆེན་པོའི་ངོ་བོ་ཉིད་ཀྱི་ཆོས་ཀྱི་སྐུ་ལ་བཞུགས་ན་ཡང་
སྟེ་བཞུགས་པས་དུས་རྟག་ཏུ་ཇི་ལྟར་སེམས་ཅན་ཁ་ཅིག་ལ་སྐུ་དངོས་སུ་སྣང་བའི་སྒོ་
ནས་རེས་འགའ་དོན་མི་མཛད་པ་མི་འཐད་དོ་ཞེས་བྱ་བའི་ལན་གདབ་པའི་བར་སྐབས་
ཀྱི་ཚིགས་སུ་བཅད་པ། གཉིས་པ་ནི། སེམས་ཅན་རང་རྒྱུད་ཀྱི་ཚོགས་ཀྱི་ཁྱད་པར་
ལ་ལྟོས་པ། སེམས་ཅན་རང་རྒྱུད་རྐྱེན་མ་ཚང་ན་སྐུ་དངོས་སུ་མི་སྣང་བ་དཔེས་བཤད་
པའོ༑ ༑དང་པོ་ལ་རྩ་བ། འགྲེལ་པའོ།། དང་པོ་ནི།
རྒྱུ་ནི་ཡོངས་སུ་སྨིན་གྱུར་ནས། །གང་དང་གང་ལ་གང་དང་ནི། །
གང་ཚེ་བྱ་བ་ཕན་གྱུར་པ། །དེ་དང་དེ་ལ་དེ་སྣངངོ༌། །
སངས་རྒྱས་ཀྱི་སྐུ་དངོས་སུ་སྣང་ནས་དོན་མཛད་པ་སེམས་ཅན་རང་གི་ཚོགས་བསགས་
པ་ལ་ལྟོས་པ་ཡིན་ཏེ། དད་པ་སོགས་སངས་རྒྱས་ལ་དངོས་སུ་ཆོས་ཉན་པའི་རྒྱུ་དགེ་
བའི་རྩ་བ་ནི་ཡོངས་སུ་སྨིན་པར་གྱུར་ནས་གདུལ་བྱ་གང་དང་གང་ལ་ཡུལ་གང་དང་
ནི་དུས་གང་གི་ཚེ་དངོས་སུ་ཆོས་སྟོན་པའི་བྱ་བ་མཛད་པས་ཕན་པར་གྱུར་པ་དེ་དང་དེ་
ལ་སྐུ་དེ་དངོས་སུ་སྣང་ནས་དོན་མཛད་ཅིང་ཚོགས་མ་བསགས་པ་ལ་མི་སྣང་བའི་ཕྱིར།
གཉིས་པ་ནི། སངས་རྒྱས་ལ་དངོས་སུ་ཆོས་ཐོས་པ་ལ་ནི་ཕྱི་ནང་གི་རྐྱེན་ཁྱད་པར་ཅན་
གཉིས་ལ་ལྟོས་པ་ཡིན་ཏེ། ནང་གི་རྐྱེན་དགེ་བའི་བཤེས་གཉེན་ལ་སོགས་པ་དང་ཕྲད་



348
ཕར་ཕྱིན་རྩ་ཊིཀ
པས་སྔོན་བསྐྱེད་པའི་དགེ་བའི་རྩ་བའི་ས་བོན་སངས་རྒྱས་ལ་སོགས་པ་ལ་དམིགས་པའི་
རྒྱུ་ནུས་པ་མཐུ་ཅན་ཡོངས་སུ་བརྟས་པར་གྱུར་ནས་དོན་དུ་འགྱུར་བ་དེ་དང་གདུལ་བྱ་
དེའི་དོན་བྱ་བའི་ཕྱིར་དུ་སྔོན་བཏབ་པའི་སྨོན་ལམ་གྱི་མཐུ་གྲུབ་པའི་ཕྱིར་དང་། ཕྱིའི་
རྐྱེན་སེམས་ཅན་གང་ལ་གང་གི་དུས་སུ་དངོས་སུ་ཆོས་བསྟན་པ་ལ་སོགས་པ་མཛད་པ་
ན་ཡུན་དུ་འཕྲོད་ཅིང་ཕན་པར་གྱུར་པ་དེའི་ཚེ་དངོས་སུ་ཆོས་སྟོན་པའི་བྱ་བ་མཛད་པའི་
ཕྱིར༑ བཅོམ་ལྡན་འདས་ཉིད་གདུལ་བྱ་ཡོད་པའི་ཡུལ་དུས་དེ་དང་དེར་སྣང་བ་དང་
འཚམས་པར་དོན་གྱི་བྱ་བ་མཛད་པས་དུས་ཐམས་ཅད་དུ་ཡིད་བཞིན་གྱི་ནོར་བུ་ལྟར་
ཉེ་བར་གནས་ཀྱང་དེའི་འབྲས་བུ་སེམས་ཅན་ཁ་ཅིག་དངོས་སུ་སྨིན་པར་མཛད་པར་མི་
སྣང་ངོ་སྙམ་དུ་དགོངས་པ་ཡིན་ཏེ། སེམས་ཅན་རང་གི་ལས་ཀྱི་ཉེས་པས་བསྐྱེད་པ་
ལ་སངས་རྒྱས་དངོས་སུ་སྣང་བའི་རྒྱུ་མ་ཚང་བའི་ཕྱིར། གཉིས་པ་ལ་མཚམས་སྦྱར།
རྩ་བ། འགྲེལ་པའོ། །དང་པོ་ནི། དེ་ཇི་ལྟ་བུ་ཞིག་ཡིན་སྙམ་པ་ལ་བར་སྐབས་ཀྱི་
ཚིགས་སུ་བཅད་པས་དེ་འཆད། གཉིས་པ་ནི།
ལྷ་ཡི་རྒྱལ་པོས་ཆར་ཕབ་ཀྱང་། །ས་བོན་མི་རུང་མི་འཁྲུང་ལྟར། །
སངས་རྒྱས་རྣམས་ནི་བྱུང་གྱུར་ཀྱང་། །སྐལ་བ་མེད་པས་བཟང་མི་མྱོང་། །
སངས་རྒྱས་རྣམས་ནི་འཇིག་རྟེན་དུ་དངོས་སུ་བྱུང་བར་གྱུར་ཀྱང་སེམས་ཅན་ཁ་ཅིག་
དེ་དང་དངོས་སུ་མི་འཕྲད་པའི་རྒྱུ་མཚན་ཡོད་དེ། དེ་དངོས་སུ་མཐོང་བའི་སྐལ་བ་
མེད་པས་དམ་པའི་ཆོས་མཉན་པ་ལ་སོགས་པའི་བཟང་པོ་མི་མྱོང་བའི་ཕྱིར། དཔེར་
ན༑ ལྷ་ཡི་རྒྱལ་པོས་ཆར་ཕབ་ཀྱང་། མེས་ཚིག་པ་ལ་སོགས་པའི་ས་བོན་མི་རུང་བ་
ལ་མྱུ་གུ་སྔོན་པོ་མི་འཁྲུངས་པ་ལྟར་རོ། །གསུམ་པ་ནི། སངས་རྒྱས་གནས་སྐབས་



349
སྐབས་བརྒྱད་པོ།
དང་མཐར་ཐུག་གི་ཡིད་ལ་རེ་བ་མཐའ་དག་ཡོངས་སུ་རྫོགས་པར་མཁས་པ་རྣམས་བྱུང་
ཡང་སེམས་ཅན་ཁ་ཅིག་གིས་དམ་པའི་ཆོས་མཉན་པ་ལ་སོགས་པའི་བཟང་པོ་ཐོབ་པར་
མི་འགྱུར་བའི་རྒྱུ་མཚན་ཡོད་དེ། ཁ་ཅིག་ལ་དེའི་སྐལ་བ་མེད་པའི་ཕྱིར་ཏེ། དཔེར་
ན༑ ལྷའི་དབང་པོས་ཆར་ཕབ་ཏུ་ཟིན་ཀྱང་ཏིལ་ལ་སོགས་པའི་ས་བོན་རུལ་བའི་ངོ་བོ་
ལ་སོགས་པས་ས་བོན་མི་རུང་བར་གྱུར་པ་ལ་མྱུ་གུ་སྔོན་པོ་མི་འཁྲུངས་པར་གྱུར་པ་དེ་
བཞིན་དུའོ། །
གཉིས་པ་ཁྱབ་རྟགས་གཉིས་ཀ་ལ་རྩོད་པ་སྤོང་བ་ལ། དྲི་བ་དང་ལན་ནོ། །དང་པོ་
ནི༑ འདུས་བྱས་ཀྱིས་བསྡུས་པའི་ཟག་པ་མེད་པའི་ཡེ་ཤེས་ཀྱི་བདག་ཉིད་ཀྱི་ཆོས་ཀྱི་
སྐུ་ནི་འོག་མིན་ན་བཞུགས་པའི་རྣལ་འབྱོར་པ་སོ་སོར་ངེས་པའི་རྒྱུད་ཀྱི་རྟེན་ཁོ་ན་ལ་ཡོད་
པས་ཁྱབ་པ་ཞེས་ཇི་ལྟར་བརྗོད་ཅིང་། སྐད་ཅིག་རེ་རེ་ལ་སྐྱེ་ཞིང་འབྱུང་བས་རྟག་པ་
ཞེས་ཀྱང་ཇི་ལྟར་བརྗོད་ཅེ་ན། གཉིས་པ་ལན་ལ་མཚམས་སྦྱར། རྩ་བ། འགྲེལ་
པའོ༑ ༑དང་པོ་ནི། བར་སྐབས་ཀྱི་ཚིགས་སུ་བཅད་པས་གསུངས་པ། གཉིས་པ་ནི།
དེ་ལྟར་མཛད་པ་རྒྱ་ཆེའི་ཕྱིར། །སངས་རྒྱས་ཁྱབ་པར་ངེས་པར་བརྗོད། །
དེ་ཉིད་ཟད་པ་མེད་པའི་ཕྱིར། །རྟག་པ་ཞེས་ཀྱང་བརྗོད་པ་ཡིན། །
སངས་རྒྱས་ཆོས་ཅན། ཁྱབ་པར་ངེས་པར་བརྗོད་པ་ཡིན་ཏེ། སྔར་བཤད་པ་དེ་ལྟར་
མཛད་པ་སེམས་ཅན་ཐམས་ཅད་ལ་འཇུག་པས་རྒྱ་ཆེ་བའི་ཕྱིར། རྒྱན་ལ་བསམ་ནས་
རྟག་པ་ཞེས་ཀྱང་བརྗོད་པ་ཡིན་ཏེ། འཁོར་བ་ཇི་སྲིད་པར་སེམས་ཅན་གྱི་དོན་དུ་བཞུཊ་
ཀྱང་ཁྱོད་ཀྱི་ངོ་བོ་དེ་ཉིད་ཟད་པ་མེད་པའི་ཕྱིར། གསུམ་པ་ནི། གོ་རིམས་བཞིན་དུ་
སངས་རྒྱས་ཁྱབ་པ་ཞེས་བརྗོད་དེ། དེ་སྐད་སྔར་བཤད་པའི་ཚུལ་གྱིས་གདུལ་བྱ་དངོས་



350
ཕར་ཕྱིན་རྩ་ཊིཀ 350
སུ་འདུལ་བའི་དུས་ལ་བབ་པའི་དུས་ཐམས་ཅད་དུ་སྐུ་དངོས་སུ་སྣང་བའི་སྒོ་ནས་གཞན་
དོན་གྱི་བྱ་བ་མཛད་པ་རྒྱ་ཆེ་བའི་ཕྱིར། རྒྱུན་ལ་བསམས་ནས་རྟག་པ་ཞེས་མངོན་པར་
བརྗོད་དེ། བཅོམ་ལྡན་འདས་ཀྱིས་རྒྱུན་ཆགས་སུ་འཁོར་བ་ཇི་སྲིད་པར་གཞུགས་ཀྱང་
རྒྱུན་ལ་ཟད་པ་མི་མངའ་བའི་ཕྱིར། གསུམ་པ་ལོངས་སྤྱོད་རྫོགས་པའི་སྐུ་ལ། མཚན་
ཉིད་ཀྱི་སྒོ་ནས་མདོར་བསྟན། ཡོན་ཏན་རྒྱས་པར་བཤད་པའོ། །དང་པོ་ལ་མཚམས་
སྦྱར༑ རྩ་བ། །འགྲེལ་པའོ། །
དང་པོ་ནི། དེ་ལྟར་སྐུ་གཉིས་བསྟན་ནས་གསུམ་པ་ལོངས་སྤྱོད་རྫོགས་པའི་
སྐུ་གཟུགས་ཀྱི་སྐུའི་ངོ་བོ་ཉིད་མཚན་དང་དཔེ་བྱད་བཟང་པོས་འབར་བ་དེ་འཆད། གཉིས་
པ་ནི།
མཚན་ནི་སུམ་ཅུ་རྩ་གཉིས་དང་། །དཔེ་བྱད་བརྒྱད་ཅུའི་བདག་ཉིད་འདི། །
ཐེག་ཆེན་ཉེ་བར་ལོངས་སྤྱོད་ཕྱིར། །ཐུབ་པའི་ལོངས་སྤྱོད་རྫོགས་སྐུར་བཞེད། །
མཚན་ནི་སུམ་ཅུ་རྩ་གཉིས་དང་དཔེ་བྱད་བརྒྱད་ཅུའི་བདག་ཉིད་ཅན་འོག་མིན་ཁོ་ནར་
བཞུགས་པའི་ཐུབ་པའི་གཟུགས་སྐུ་འདི་ཆོས་ཅན། ལོངས་སྤྱོད་རྫོགས་པའི་སྐུར་བཞེད་
དེ༑ ཐེག་པ་ཆེན་པོའི་ཆོས་ལ་རྫོགས་པར་ཉེ་བར་ལོངས་སྤྱོད་པ་སོགས་ངེས་པ་ལྔས་
ཁྱད་པར་དུ་བྱས་པའི་སྐུ་ཡིན་པའི་ཕྱིར། གསུམ་པ་ནི། མཚན་སུམ་ཅུ་རྩ་གཉིས་དང་
དཔེ་བྱད་བཟང་པོ་བརྒྱད་ཅུའི་ངོ་བོ་ཉིད་འོག་མིན་ཁོ་ནར་བཞུགས་པའི་གཟུཊ་སྐུ་འདི་
ནི་ཆོས་ཅན། སངས་རྒྱས་བཅོམ་ལྡན་འདས་ཀྱི་ལོངས་སྤྱོད་རྫོགས་པའི་སྐུ་ཡིན་ཏེ། འཁོར་
བྱང་ཆུབ་སེམས་དཔའ་ཆེན་པོ་ས་བཅུ་ལ་བཞུགས་པ་རྣམས་དང་ཐབས་གཅིག་ཏུ་ཐེག་
པ་ཆེན་པོའི་ཆོས་ཀྱི་ལོངས་སྤྱོད་ཀྱི་དགའ་བ་དང་བདེ་བ་ཤིན་ཏུ་ཁ་ན་མ་ཐོ་མེད་པ་ཉེ་



351
སྐབས་བརྒྱད་པ
ལ
བར་སྤྱོད་པ་སོགས་ངེས་པ་ལྔ་ལྡན་གྱི་སྐུ་ཡིན་པའི་ཕྱིར། །
གཉིས་པ་ལ་མཚན་དང་། དཔེ་བྱད་དོ། དང་པོ་ལ་འབྲས་བུ་མཚན། རྒྱུ་
འབྲས་ཀྱི་འབྲེལ་པ། རྒྱུ་མདོ་ལས་འབྱུང་བ་བཤད་པའོ། །དང་པོ་ལ་མཚམས་སྦྱར།
རྩ་བ། འགྲེལ་པའོ། །དང་པོ་ནི། མཚན་སུམ་ཅུ་རྩ་གཉིས་པོ་དེ་དག་གང་དག་ཅིག་
ཡིན་ཞེ་ན། བར་སྐབས་ཀྱི་ཚིགས་སུ་བཅད་པ་ལྔ་གསུངས། གཉིས་པ་ནི།
ཕྱག་ཞབས་འཁོར་ལོའི་མཚན་དང་རུས་སྦལ་ཞབས། །ཕྱག་དང་ཞབས་སོར་དྲ་
བས་འབྲེལ་བ་དང་། ། །
ཕྱག་ནི་ཞབས་བཅས་འཇམ་ཞིང་གཞོན་ཤ་ཆགས། །འདི་ཡི་སྐུ་ནི་བདུན་དག་མཐོ་
བ་དང་། །
སོར་མོ་རིང་དང་རྟིང་ཡངས་སྐུ་ཆེ་དྲང་། །ཞབས་འབུར་མི་མངོན་སྤུ་ནི་གྱེན་དུ་
ཕྱོགས། །
བྱིན་པ་ཨེ་ན་ཡའི་འདྲ་ཕྱག་རིང་མཛེས། །འདོམས་ཀྱི་སྦ་བ་སྦུབས་སུ་ནུབ་པའི་
མཆོག །
ལྤགས་པ་གསེར་མདོག་ལྤགས་པ་སྲབ་པ་དང་། །སྤུ་ནི་རེ་རེ་ནས་གཡས་ལེགས་
འཁྲུངས་དང་། །
ཞལ་མཛོད་སྤུས་རྒྱན་རོ་སྟོད་སེང་གེའི་འདྲ། །འདི་ཡི་དཔུང་པའི་མགོ་ཟླུམ་ཐལ་
གོང་རྒྱས། །
འདི་ལ་རོ་མི་ཞིམ་པའང་རོ་མཆོག་སྣང་། །སྐུ་ནི་གྲོ་དྷ་ལྟར་ཆུ་ཞིང་གབ། །
གཙུག་ཏོར་དབུར་ལྡན་ལྗགས་རིང་མཛེས་པ་དང་། །ཚངས་དབྱངས་འགྲམ་པ་



352
ཕར་ཕྱིན་རྩ་ཊིཀ
སེང་གེའི་འདྲ་དང་ཚེམས། །ཤིན་ཏུ་དཀར་དང་ཚད་མཉམ་ཐགས་བཟང་དང་།།
གྲངས་ནི་བཞི་བཅུ་ཐམ་པ་ཚང་བ་དང་།།སྤྱན་ནི་མཐོན་མཐིང་སྤྱན་རྫི་བ་མཆོག་གི།
འདྲ་བ་འདི་དག་སུམ་ཅུ་རྩ་གཉིས་མཚན། །
ལོངས་སྐུའི་མཚན་སུམ་ཅུ་རྩ་གཉིས་ཡོད་དེ། ཕྱག་ཞབས་འཁོར་ལོའི་མཚན་དང་རུས་
སྦལ་ཞབས། ཞེས་པ་ནས། འདྲ་བ་འདི་དག་སུམ་ཅུ་རྩ་གཉིས་མཚན། ཞེས་པའི་
བར་དུཡོད་པའི་ཕྱིར། གསུམ་པ་ནི། ཐུབ་པའི་ཕྱག་དང་ཞབས་འཁོར་ལོའི་མཚན་
དང་ལྡན་པ་ཉིད་ཡིན་ཏེ། སྔོན་སློབ་པའི་དུས་སུ་བླ་མ་རྣམས་སྐྱེལ་བ་དང་བསུ་བ་ལ་
སོགས་པ་ལ་གོམས་པས་དེ་ལྟར་འབྱུང་བའི་ཕྱིར། རུས་སྦལ་བཞིན་དུ་ཞབས་ཀྱི་མཐིལ་
གཉིས་མ་རྙོངས་པར་ས་ལ་ཤིན་ཏུ་མཉམ་པར་གནས་པ་ཉིད་དང་ལྡན་ཏེ། སྔོན་སྡོམ་
པ་ཡང་དག་པར་བླངས་པ་ལ་ཡི་དམ་བརྟན་པ་ཉིད་ཀྱིས་ཕྱིར། ཕྱག་དང་ཞབས་ཀྱི་
སོར་མོ་ངང་པའི་རྒྱལ་པོ་ལྟ་བུར་དྲ་བས་འབྲེལ་པ་ཉིད་དང་ལྡན་ཏེ། སྔོན་སྦྱིན་པ་ལ་
སོགས་བསྡུ་བའི་དངོས་པོ་བཞི་བསྟེན་པའི་ཕྱིར། ཕྱག་དང་ཞབས་འཇམ་ཤིང་གཞོན་
ཤ་ཆགས་པ་ཉིད་དང་ལྡན་ཏེ། སྔོན་བཟའ་བ་དང་བཅའ་བ་ལ་སོགས་པ་གྱ་ནོམ་པ་སྦྱིན་
པས་ཡིན་པའི་ཕྱིར། ཕྱག་གཉིས་དང་ཞབས་གཉིས་ཀྱི་རྒྱབ་བཞི་དང་། ཕྲག་པའི་བར་
གཉིས་དང་ལྟག་པའི་ཕྱོགས་ཤས་ཁེངས་པས་མཐོ་བའི་ཕྱིར་བདུན་མཐོ་བ་ཉིད་དང་ལྡན་
ཏེ༑ སྔོན་བདོག་པ་ལ་སོགས་པ་ཤིན་ཏུ་གྱ་ནོམ་པ་བྱིན་པ་ལས་ཡིན་པའི་ཕྱིར། ཕྱག་
ཞབས་སོར་མོ་རིང་བ་ཉིད་དང་ལྡན་ཏེ། སྔོན་བསད་པར་བྱ་བ་བཅིངས་པ་སོགས་ལས་
ཐར་བར་བྱས་པ་ཡིན་པའི་ཕྱིར། ཞབས་མཐིལ་བཞི་ཆ་ཕྱིར་འཕགས་པ་རྟིང་པ་ཡངས་
པ་ཉིད་དང་ལྡན་ཏེ། སྔོན་གཞན་གྱི་སྲོག་འཚོ་བ་ལ་ཕན་བཏགས་པ་ཉིད་ཀྱིས་ཕྱིར། སྐུ་



སྐབས་བརྒྱད་པོ།
353
ཆེ་ཞིང་དྲང་བ་ཉིད་དང་ལྡན་ཏེ། སྔོན་སྲོག་གཅོད་པ་སྤངས་པ་ཉིད་ཀྱིས་ཕྱིར། ཞབས་
པུས་མོའི་ལྷ་ང་དང་ལོང་བུ་ཕྱིར་མི་མངོན་པ་ཉིད་དང་ལྡན་ཏེ། སྔོན་སྦྱིན་པ་སོགས་
དགེ་བའི་ཆོས་ཡང་དག་པར་བླངས་པའི་ཕྱིར། སྐུའི་སྤུ་རེ་རེ་ནས་གྱེན་དུ་ཕྱོགས་པ་
ཉིད་དང་ལྡན་ཏེ། སྔོན་དགེ་བ་ཡང་དག་པར་བླངས་བ་གཞན་ལ་སྤེལ་བའི་ཕྱིར། རིམ་
པར་འཚམས་ལ་ཟླུམ་པ་བྱིན་པ་རི་དྭགས་མེ་ ་ཡའི་ལྟ་བུ་དང་ལྡན་ཏེ། སྔོན་གསོ་བ་
རིག་པ་དང་བཟོ་ལ་སོགས་པ་གུས་པར་བྱས་ཏེ་གཞན་ལ་བྱིན་པའི་ཕྱིར། ཕྱག་རིང་
ཞིང་མཛེས་པ་ཉིད་དང་ལྡན་ཏེ། སྔོན་ནོར་བདོག་པ་སློང་བ་ལ་སློང་བ་པོའི་སྐྱེ་བོ་ཕྱིར་
མ་སྤངས་པའི་ཕྱིར། འདོམས་ཀྱི་སྦ་བ་སྦུབས་སུ་ནུབ་པ་ཉིད་དང་ལྡན་ཏེ། སྔོན་སྐྱེ་
བོ་ཐམས་ཅད་ཚངས་པར་སྤྱོད་པ་ཡང་དག་པར་ལེན་དུ་འཇུག་པ་དང་། གཞན་ལ་
གསང་བའི་གསང་ཚིག་བསྲུངས་པའི་ཕྱིར། པགས་པའི་མདོག་གསེར་འདྲ་བ་དག་ཅིང་
གསལ་བ་ཉིད་དང་ལྡན་ཏེ། སྔོན་གཞན་ལ་གདིང་བ་གྱ་ནོམ་པ་བྱིན་པའི་ཕྱིར། པགས་
པ་འཇམ་པ་ཉིད་དང་ལྡན་ཏེ། སྔོན་གཞན་ལ་ཁང་བཟང་ལ་སོགས་པ་དམ་པ་བྱིན་པའི་
ཕྱིར༔ བ་སྤུའི་ཁུང་བུ་རེ་རེ་སྤུ་རེ་རེ་ནས་གཡས་ཕྱོགས་སུ་འཁྱིལ་བ་ཉིད་དང་ལྡན་ཏེ།
སྔོན་འདུ་འཛི་དང་རྣམ་གཡེང་ལ་སོགས་པ་ཡོངས་སུ་སྤངས་པའི་ཕྱིར། ཞལ་མཛོད་
སྤུས་བརྒྱན་པ་སྨིན་མཚམས་ཀྱི་བར་ཐིག་ལེའི་གནས་ན་འཇམ་པ་དཀར་བ་མཉེན་པ་
དྲངས་ན་ཁྲུ་གསུམ་ལ་སོགས་པའི་ཚད་འབྱུང་བ། བཏང་ན་གཡས་སུ་འཁྱིལ་བ་རྩེ་མོ་
གྱེན་དུ་ཕྱོགས་པ་སྐྱུར་རུ་རའི་འབྲུའི་ཚད་ཙམ་པ་དངུལ་འབུར་གྱི་རྣམ་པ་ལྟ་བུ་ཉིད་དང་
ལྡན་ཏེ། སྔོན་སྐྱེ་བོ་བླ་མ་ཐམས་ཅད་མིའི་གནས་ཇི་ལྟ་བ་བཞིན་དུ་བཀུར་ཞིང་བཀོད་
པའི་ཕྱིར། རོ་སྟོད་སེང་གེ་འདྲ་བ་འཕེལ་ཀ་ཆེ་བ་ཉིད་དང་ལྡན་ཏེ། སྔོན་གཞན་རྣམ་



354
ཕར་ཕྱིན་རྩ་ཊིཀ
པ་ཐམས་ཅད་དུ་ཁ་དྲག་གི་ཚིག་གིས་ཁྱད་དུ་མ་བསད་པའི་ཕྱིར། དཔུང་མགོ་ཤིན་
ཏུ་ཟླུམ་པ་ཉིད་དང་ལྡན་ཏེ། སྔོན་གཞན་གྱིས་སྙན་པར་སྨྲ་བ་དང་ལེགས་པར་སྨྲ་བའི་
རྗེས་སུ་མཐུན་པར་བྱས་པའི་ཕྱིར། དཔུང་མགོ་ཕན་ཚུན་གྱི་བར་དར་བ་ཐལ་གོང་རྒྱས་
པ་ཉིད་དང་ལྡན་ཏེ། སྔོན་གཞན་ལ་སྨན་དང་སྨན་པ་ལ་སོགས་པ་བྱིན་པའི་ཕྱིར། རོ་
མི་ཞིམ་པ་ལའང་རོ་བྲོ་བའི་མཆོག་ཏུ་སྣང་ཞིང་མཁྱེན་པ་ཉིད་དང་ལྡན་ཏེ། སྔོན་སྐྱེ་
བོ་ནད་པའི་གཡོག་དང་རིམ་གྲོ་སོགས་བྱས་པའི་ཕྱིར། སྐུའི་ཡན་མན་དང་འདོམ་མཉམ་
པ༑ ཤིང་གྲོ་དྷ་ལྟར་ཆུ་ཞེང་གབ་པ་ཉིད་དང་ལྡན་ཏེ། སྔོན་ནགས་ཚལ་དང་ཀུན་དགའ་
ར་བ་ལ་སོགས་པ་བྱེད་པ་གཞན་ཡང་དག་པར་ལེན་དུ་བཅུག་པའི་ཕྱིར། དབུའི་གཙུག་
ཏོར་ཟླུམ་ཞིང་མཉམ་པ་ཉིད་དང་ལྡན་ཏེ། སྔོན་གཙུག་ལག་ཁང་ལ་སོགས་པ་གཞན་
ལ་ལྷག་པར་བྱིན་པའི་ཕྱིར། ཨུསྒྲཎལ་དམར་པོའི་ཁ་དོག་འདྲ་བའི་ལྗགས་རིང་པོ་ཉིད་
དང་ལྡན་ཏེ། སྔོན་བསྐལ་བ་གྲངས་མེད་གསུམ་དུ་ཚིག་འཇམ་པོ་མཉེན་ལ་སྙན་པ་ལ་
སོགས་པ་གསུངས་པའི་ཕྱིར། ཡན་ལག་ལྔ་ལྡན་གྱི་ཚངས་པའི་དབྱངས་ཉིད་དང་ལྡན་
ཏེ༑ སྔོན་གསུང་གཅིག་གིས་འཇིག་རྟེན་གྱི་ཁམས་ཐམས་ཅད་ཀྱི་སེམས་ཅན་ལ་དམ་
པའི་ཆོས་གོ་བར་བྱས་པའི་ཕྱིར། ཟླུམ་ཞིང་རྒྱས་པ་འགྲམ་པ་སེང་གེའི་འདྲ་བ་ཉིད་ལྡན་
ཏེ༑ སྔོན་ཚིག་ཀྱལ་བ་སྤངས་པའི་ཕྱིར། ཚེམས་དཀར་བ་ཉིད་དང་ལྡན་ཏེ། སྔོན་
སྐྱེ་བོ་ཐམས་ཅད་ལ་བཀུར་བ་དང་ལ་སོགས་པ་བསྔགས་པ་ཡིན་པའི་ཕྱིར། མཐོ་དམན་
མེད་པར་ཚེམས་མཉམ་པ་ཉིད་དང་ལྡན་ཏེ། སྔོན་ལོག་འཚོ་སྤངས་པའི་འཚོ་བ་རྣམ་
པར་དག་པ་ཉིད་ཀྱིས་ཕྱིར། ཚེམས་ཐགས་བཟང་བ་ཉིད་དང་ལྡན་ཏེ། སྔོན་བདེན་
པའི་ཚིག་ཀུན་ཏུ་སྤྱད་པའི་ཕྱིར། ཚེམས་བཞི་བཅུ་མངའ་བ་ཉིད་དང་ལྡན་ཏེ། སྔོན་



_355
སྐབས་བརྒྱད་པ།
ཕྲ་མའི་ཚིག་སྤངས་པའི་ཕྱིར། སྤྱན་ནོར་བུ་མཐོན་མཐིང་དང་འདྲ་བ་ཉིད་དང་ལྡན་
ཏེ༔ སྔོན་སེམས་ཅན་ཐམས་ཅད་ལ་བུ་གཅིག་པར་འདྲ་བར་བལྟས་པའི་ཕྱིར། སྟེང་
འོག་གི་རྫི་མ་རྣམས་ལེགས་པར་གཞོལ་ཞིང་མ་འདྲེས་པ་བའི་རྫི་མ་ལྟ་བུ་ཉིད་དང་ལྡན་
ཏེ༑ སྔོན་ཁོང་ཁྲོ་བ་དང་ཆགས་པ་ལ་སོགས་པ་མེད་པར་བལྟས་པས་དེ་ལྟར་འབྱུང་
བའི་ཕྱིར། གཉིས་པ་རྒྱུ་འབྲས་ཀྱི་འབྲེལ་པ་ལ། མཚམས་སྦྱར། རྩ་བ། འགྲེལ་
པའོ༑༑ དང་པོ་ནི། མཚན་གྱི་རྒྱུ་གྲུབ་པས་མཚན་གྲུབ་བོ་ཞེས་བར་སྐབས་ཀྱི་ཚིགས་
སུ་བཅད་པ། གཉིས་པ་ནི། །
འདི་ལ་མཚན་ནི་གང་གང་གི །སྒྲུབ་པར་བྱེད་པའི་རྒྱུ་གང་ཡིན། །
དེ་དང་དེ་ནི་རབ་རྫོགས་པས། །མཚན་ནི་འདི་དག་ཡང་དག་འགྲུབ། །
ལོངས་སྐུ་འདི་ལ་ཆོས་ཅན། མཚན་ནི་སོ་གཉིས་པོ་འདི་དག་ཡང་དག་པར་འགྲུབ་སྟེ།
མཚན་སོ་གཉིས་ནི་གང་དང་གང་གིས་སྒྲུབ་པར་བྱེད་པའི་རྒྱུ་གང་ཡིན་པ་དེ་དང་དེ་ནི་
རབ་ཏུ་རྫོགས་པའི་ཕྱིར། གསུམ་པ་ནི། མཚན་གང་གིས་སྒྲུབ་པར་བྱེད་པའི་རྒྱུ་གང་
ཡིན་པ་དེ་རབ་ཏུ་རྫོགས་པས་མཚན་སུམ་ཅུ་རྩ་གཉིས་པོ་འདི་དག་འབྱུང་ངོ་།།གསུམ་
པ་མདོ་ལས་འབྱུང་བ་བཤད་པ་ལ། མཚམས་སྦྱར། རྩ་བ། འགྲེལ་པའོ།།དང་པོ་ནི།
མཚན་གྱི་རྒྱུ་དེ་གང་ཡིན་ཞེ་ན། དེའི་འོག་ཏུ་བར་སྐབས་ཀྱི་ཚིགས་སུ་བཅད་པ་དག་
གིས་འཆད། གཉིས་པ་ནི།
བླ་མ་སྐྱེལ་ལ་སོགས་པ་དང་། །ཡང་དག་བླངས་པ་བརྟན་པ་དང་། །
བསྡུ་བ་བསྟེན་དང་གྱ་ནོམ་པའི། །དངོས་པོ་སྦྱིན་དང་གསད་བྱ་བ། །
ཐར་བར་བྱེད་དང་དགེ་བ་ནི། །ཡང་དག་བླངས་པ་སྤེལ་ལ་སོགས། །



356
ཕར་ཕྱིན་རྩ་ཊིཀ
སྒྲུབ་བྱེད་རྒྱུ་ཡི་མཚན་ཉིད་དེ། །མདོ་ལས་ཇི་སྐད་འབྱུང་བ་བཞིན།། །
སྔར་བཤད་པའི་མཚན་གྱི་རྒྱུ་དེ་དག་གོམས་པར་བྱས་པས་འབྲས་བུ་མཚན་བཟང་འགྲུབ་
སྟེ༑ མཚན་སོ་གཉིས་སྒྲུབ་པར་བྱེད་པའི་རྒྱུའི་མཚན་ཉིད་བླ་མ་སྐྱེལ་བ་ལ་སོགས་པ་
དང་ཡང་དག་པར་བླངས་པ་བརྟན་པ་དང་། བསྡུ་བ་བསྟེན་དང་གྱ་ནོམ་པའི་དངོས་
པོ་བྱིན་དང་བསད་པར་བྱ་བ་ཐར་པར་བྱེད་པ་དང་། དགེ་བ་ནི། ཡང་དག་བླངས་
པ་སྤེལ་བ་ལ་སོགས་པ་སྒྲུབ་བྱེད་རྒྱུའི་མཚན་ཉིད་དེ་ཡུམ་གྱི་མདོ་ལས་ཇི་སྐད་འབྱུང་
བ་བཞིན་ཡིན་ལ། དེ་རྣམས་གོམས་པར་བྱས་པས་འབྲས་བུ་མཚན་ངེས་པར་འགྲུབ་
པའི་ཕྱིར། གསུམ་པ་ནི། ཇི་སྐད་བཤད་པའི་ཚིག་ལེའུར་བྱས་པའི་འདི་གཉིས་ནི་ཡང་
འདིར་རྒྱས་པར་མི་བྲི་བའི་རྒྱུ་མཚན་ཡོད་དེ། གོང་ཉིད་དུ་མཚན་གྱི་ངོ་བོ་བཤད་པ་
རྒྱས་པར་དཀྲོལ་ཟིན་པས་མི་འབྲི་བའི་ཕྱིར།
གཉིས་པ་དཔེ་བྱད་བཤད་པ་ལ། མཚམས་སྦྱར། རྩ་བ། འགྲེལ་པའོ། །དང་
པོ་ནི། དེ་ལྟར་མཚན་རྣམས་བརྗོད་ནས་བར་སྐབས་ཀྱི་ཚིགས་སུ་བཅད་པ་བཅུ་གཉིས་
ཀྱིས་དཔེ་བྱད་བཟང་པོ་གསུངས་པ། གཉིས་པ་ནི།
ཐུབ་པའི་སེན་མོ་ཟངས་མདོག་དང་། །མདོག་སྣུམ་མཐོ་དང་སོར་མོ་རྣམས། །
ཟླུམ་རྒྱས་བྱིན་གྱིས་ཕྲ་བ་དང་། །རྩ་མི་མངོན་དང་མདུད་པ་མེད། །
ལོང་བུ་མི་མངོན་ཞབས་ཉམས་དང་། །སེང་གེ་གླང་ཆེན་བྱ་དང་ནི། །
ཁྱུ་མཆོག་སྟབས་གཤེགས་གཡས་ཕྱོགས་དང་། །མཛེས་གཤེགས་དྲང་དང་འཁྲིལ་བག་ཆགས།།



357
སྐབས་བརྒྱད་པ།
བྱི་དོར་བྱས་འདྲ་རིམ་པར་འཚམ། །གཙང་དང་འཇམ་དང་དག་པའི་སྐུ། །
མཚན་ནི་ཡོངས་སུ་རྫོགས་པ་དང་། །སྐུ་ཡི་ཁོ་ལག་ཡངས་ཞིངབཟང་། །
གོམ་སྙོམས་པ་དང་སྤྱན་གཉིས་ནི། །དག་དང་གཞོན་ཤ་ཅན་ཉིད་དང་། །
སྐུ་ཞུམ་མེད་དང་རྒྱས་པ་དང་། །ཤིན་ཏུ་གྲིམས་པའི་སྐུ་ཉིད་དང་། ། །
ཡན་ལག་ཤིན་ཏུ་རྣམ་འབྱེས་དང་། །གཟིགས་པ་སྒྲིབ་མེད་དག་པ་དང༌། །
སྐུ་ཟླུམ་སྐབས་ཕྱིན་མ་རྙོངས་དང་། །ཕྱང་ངེ་བ་དང་ལྟེ་བ་ནི། །
ཟབ་དང་གཡས་ཕྱོགས་འཁྱིལ་བ་དང་། །ཀུན་ནས་ལྟ་ན་སྡུག་པ་དང་། །
ཀུན་སྤྱོད་གཙང་དང་སྐུ་ལ་ནི། །སྨེ་བ་གནག་བག་མེད་པ་དང་། །
ཕྱག་ནི་ཤིང་བལ་ལྟར་འཇམ་དང་།།ཕྱག་རིས་མདངས་ཡོད་ཟབ་རིང་དང་། །
ཞལ་ནི་ཧ་ཅང་མི་རིང་དང་། །མཆུ་ནི་བིམ་པ་ལྟར་དམར་དང་། །
ལྗགས་མཉེན་པ་དང་སྲབ་པ་དང་། །དམར་དང་འབྲུག་གི་སྒྲ་ཉིད་དང་། །
གསུང་མཉེན་འཇམ་དང་མཆེ་བ་ཟླུམ། །རྣོ་དང་དཀར་དང་མཉམ་པ་དང་། །
བྱིན་གྱིས་ཕྲ་དང་ཤངས་མཐོ་དང་། །མཆོག་ཏུ་དག་པ་དག་དང་ནི། །
སྤྱན་ཡངས་པ་དང་རྫི་མ་སྟུག །པདྨའི་འདབ་མ་འདྲ་བ་དང་། །
སྨིན་ཚུགས་རིང་དང་འཇམ་པ་དང་། །སྣུམ་དང་སྤུ་ནི་མཉམ་པ་དང་། ། །
ཕྱག་རིང་རྒྱས་དང་སྙན་མཉམ་དང་། །ཉམས་པ་རྣམ་པར་སྤངས་པ་དང་། །
དཔྲལ་བར་ལེགས་པར་འབྱེས་པ་དང་།།དབྱེས་ཆེ་བ་དང་དབུ་རྒྱས་དང་། །
དབུ་སྐྲ་བུང་བ་ལྟར་གནག་དང་། །སྡུག་དང་འཇམ་དང་མ་འཛིངས་དང་། །
མི་གཤོར་དྲི་ཞིམ་སྐྱེས་བུ་ཡི། །ཡིད་ནི་འཕྲོག་པར་བྱེད་པ་དང༌། །



358
ཕར་ཕྱིན་རྩ་ཊིཀ
དཔལ་གྱི་བེའུ་དང་བཀྲ་ཤིས་ནི། །སངས་རྒྱས་དཔེ་བྱད་བཟང་པོར་བཞེད། ། །
ཐུབ་པའི་ཞེས་པ་འོག་མ་ཐམས་ཅད་ལ་སྦྱར་ཞིང་། རྐང་པ་ཐ་མ་སྔ་མ་ཐམས་ཅད་
ཀྱི་མཐར་སྦྱར་རོ། །དཔེ་བྱད་ཅེས་པ་ནི་ཕྱི་གཞན་ལ་སྣང་བའི་སྐུའི་རྟགས་ཀྱིས་ནང་
གི་ཡོན་ཏན་གཞན་ལ་གོ་བར་བྱེད་པས་དེ་ལྟར་རོ། །དོན་ནི་ལོངས་སྐུའི་དཔེ་བྱད་ཡོད་
དེ༑ སེན་མོ་ཟངས་ཀྱི་མདོག་ལྟ་བུ་སོགས་བརྒྱད་ཅུ་ཡོད་པའི་ཕྱིར། གསུམ་པ་ནི། ཐུབ་
པའི་སེན་མོ་ཟངས་ཀྱི་མདོག་ལྟ་བུ་ཉིད་དང་ལྡན་ཏེ། འདུ་བྱེད་ཐམས་ཅད་ལ་འདོད་
ཆགས་དང་བྲལ་བ་མཐར་ཕྱིན་པ་ཉིད་ཀྱིས་ཕྱིར། སེན་མོའི་མདོག་སྣུམ་པ་ཉིད་དང་
ལྡན་ཏེ། སེམས་ཅན་ཐམས་ཅན་ལ་ཕན་པའི་ལྷག་པའི་བསམ་པ་མཐར་ཕྱིན་པ་ཉིད་
ཀྱིས་ཕྱིར། སེན་མོ་མཐོ་བ་ཉིད་དང་ལྡན་ཏེ། མིའི་རིགས་ཀྱི་མཆོག་ལས་སྐྱེས་པའི་
ཕྱིར༑ སོར་མོ་རྣམས་ཟླུམ་པ་ཉིད་དང་ལྡན་ཏེ། སྒྲུབ་པའི་སྤྱོད་ཡུལ་ཁ་ན་མ་ཐོ་བ་
མེད་པ་མཐར་ཕྱིན་པ་ཉིད་ཀྱིས་ཕྱིར། སོར་མོ་རྣམས་རྒྱས་པ་ཉིད་དང་ལྡན་ཏེ། སྔོན་
དགེ་བའི་རྩ་བ་བསགས་པ་མཐར་ཕྱིན་པ་ཉིད་ཀྱིས་ཕྱིར། སོར་མོ་རྣམས་བྱིན་གྱིས་ཕྲ་
བ་ཉིད་དང་ལྡན་ཏེ། རྟོགས་རིགས་གསུམ་ལ་ཡང་དག་པར་མཐར་གྱིས་སོ་སོར་ཞུགས་
པ་མཐར་ཕྱིན་པ་ཉིད་ཀྱིས་ཕྱིར། ལུས་ཀྱི་རྩ་ཕྱི་ནས་མི་མངོན་པ་ཉིད་དང་ལྡན་ཏེ། སྔོན་
ལུས་ལ་སོགས་པའི་ལས་ལམ་མི་དགེ་བཅུ་དང་ལོག་པར་འཚོ་བ་རབ་ཏུ་བསྲུངས་པ་ཉིད་
ཀྱིས་ཕྱིར། རྩ་མདུད་པ་མེད་པ་ཉིད་དང་ལྡན་ཏེ། ཉོན་མོངས་པའི་མདུད་པ་འགྲོལ་
ཞིང་གྲོལ་བ་ཉིད་ཀྱིས་ཕྱིར། ཞབས་ཀྱི་ལོང་བུ་ཆུང་བ་མི་མངོན་པ་ཉིད་དང་ལྡན་ཏེ།
གསང་བའི་གནས་ཟབ་མོ་རྟོགས་པས་ཤིན་ཏུ་སྦས་པའི་ཆོས་ཀྱི་བློ་གྲོས་ཅན་ཉིད་ཀྱིས་
ཕྱིར༑ ཞབས་མི་མཉམ་པ་མེད་པ་ཉིད་དང་ལྡན་ཏེ། འཁོར་བ་སོགས་བགྲོད་དཀའ་



359
སྐབས་བརྒྱད་པ།
བའི་གནས་ཐམས་ཅད་ལས་སྐྱེ་བོ་སྒྲོལ་བར་མཛད་པ་ཉིད་ཀྱིས་ཕྱིར། སེང་གེའི་སྟབས་
སུ་གཤེགས་པ་ཉིད་དང་ལྡན་ཏེ། མི་ཟིལ་གྱིས་གནོན་པ་ལ་མཁས་པ་ཉིད་ཀྱིས་ཕྱིར།
གླང་པོ་ཆེའི་སྟབས་སུ་གཤེགས་པ་ཉིད་དང་ལྡན་ཏེ། ཀླུ་གདུག་པ་སོགས་ཟིལ་གྱིས་གནོན་
པ་ལ་མཁས་པ་ཉིད་ཀྱིས་ཕྱིར། ངང་པའི་སྟབས་སུ་གཤེགས་པ་ཉིད་དང་ལྡན་ཏེ། བྱ་
ལྟར་ནམ་མཁའ་ལ་གཤེགས་པར་མཁས་པ་ཉིད་ཀྱིས་ཕྱིར། ཁྱུ་མཆོག་གི་སྟབས་སུ་
གཤེགས་པ་ཉིད་དང་ལྡན་ཏེ། སེམས་ཅན་རྣམས་བདེ་བའི་གནས་སུ་སྣ་འདྲེན་པ་སྐྱེས་
བུའི་ཁྱུ་མཆོག་ཏུ་མཁས་པ་ཉིད་ཀྱིས་ཕྱིར། གཡས་ཕྱོགས་སུ་ལྡོག་ཅིང་གཤེགས་པ་
ཉིད་དང་ལྡན་ཏེ། སྐོར་ཕྱོགས་ཀྱི་ལམ་དང་མཐུན་པར་གཤེགས་པ་ཉིད་ཀྱིས་ཕྱིར།
མཛེས་པར་གཤེགས་པ་ཉིད་དང་ལྡན་ཏེ། གཤེགས་པའི་ཚེ་སྡུག་ཅིང་མཛེས་པར་མཁས་
པ་ཉིད་ཀྱིས་ཕྱིར། མི་གཡོ་བར་གཤེགས་པ་ཉིད་དང་ལྡན་ཏེ། རྟོག་ཏུ་སེམས་གྱ་གྱུ་
མི་མངའ་བ་ཉིད་ཀྱིས་ཕྱིར། སྐུ་འཁྲིལ་བག་ཆགས་པ་ཉིད་དང་ལྡན་ཏེ། གཞན་གྱི་
ཡོན་ཏན་ཡང་དག་པར་བརྗོད་པར་མཛད་པ་ཉིད་ཀྱིས་ཕྱིར། སྐུ་བྱི་དོར་བྱས་པ་ཉིད་
དང་ལྡན་ཏེ། སྒོ་གསུམ་སྡིག་པའི་ཆོས་དང་མ་སྦགས་པ་ཉིད་ཀྱིས་ཕྱིར། སྐུ་རིམ་པར་
འཚམས་པ་ཉིད་དང་ལྡན་ཏེ། གདུལ་བྱ་དང་འཚམ་པའི་ཆོས་སྟོན་པར་མཛད་པ་ཉིད་
ཀྱིས་ཕྱིར། སྐུ་རྣམ་པར་དག་པས་གཙང་བ་ཉིད་དང་ལྡན་ཏེ། སྐུ་དང་གསུང་དང་
ཐུགས་ལ་སོགས་པའི་ཀུན་ཏུ་སྤྱོད་པ་གཙང་བའི་ཕྱིར། སྐུ་འཇམ་པ་ཉིད་དང་ལྡན་ཏེ།
ཐུགས་རྗེ་ཅན་ཉིད་ཀྱིས་ཕྱིར། སྐུ་རྣམ་པར་དག་ཉིད་དང་ལྡན་ཏེ། ཐུགས་དྲི་མས་
རྣམ་པར་དག་པའི་ཕྱིར། མཚན་རྫོགས་པ་ཉིད་དང་ལྡན་ཏེ། ཉོན་མོངས་འཇོམས་
པའི་ཆོས་འདུལ་བ་ཐམས་ཅད་ཡོངས་སུ་རྫོགས་པའི་ཕྱིར། སྐུའི་ཁོ་ལག་ཡངས་ཤིང་



360
ཕར་ཕྱིན་རྩ་ཊིཀ
བཟང་བ་ཉིད་དང་ལྡན་ཏེ། ཡངས་ཤིང་མཛེས་པའི་ཡོན་ཏན་རྫོགས་པའི་ཕྱིར། གོམ་
པ་སྙོམས་པ་ཉིད་དང་ལྡན་ཏེ། སེམས་ཅན་ཐམས་ཅད་ལ་ཐུགས་སྙོམས་པའི་ཕྱིར། སྤྱན་
གཉིས་རྣམ་པར་དག་པ་ཉིད་དང་ལྡན་ཏེ། གཞན་ལ་རྣམ་པར་དག་པའི་ཆོས་སྟོན་པའི་
ཕྱིར༑ སྐུ་ཤིན་ཏུ་གཞོན་ཤ་ཅན་ཉིད་དང་ལྡན་ཏེ། དཔེ་དང་བཅས་ནས་ཆོས་གོ་སླ་
བར་སྟོན་པའི་ཕྱིར། སྐུ་ཞུམ་པ་མེད་པ་ཉིད་དང་ལྡན་ཏེ། བྱ་དཀར་བའི་གནས་ལ་
ཐུགས་རྟག་ཏུ་མ་ཞུམ་པའི་ཕྱིར། །སྐུ་ཤ་རྒྱས་པ་ཉིད་དང་ལྡན་ཏེ། དགེ་བའི་རྩ་བ་
འཇིག་རྟེན་ཐམས་ཅད་ལས་ཡང་དག་པར་འཕགས་པའི་ཕྱིར། སྐུ་ཤིན་ཏུ་གྲིམས་པ་
ཉིད་དང་ལྡན་ཏེ། ཡང་སྲིད་པ་ལེན་པའི་ལས་ཟད་པ་ཉིད་ཀྱིས་ཕྱིར། ཡན་ལག་དང་
ཉིད་ལག་ཤིན་ཏུ་རྣམ་པར་འབྱེས་པ་ཉིད་དང་ལྡན་ཏེ། གདུལ་བྱ་ལ་རྟེན་ཅིང་འབྲེལ་
པར་འབྱུང་བ་ལུགས་འབྱུང་ལྡོག་ཤིན་ཏུ་རྣམ་པར་ཕྱེ་བ་སྟོན་པར་མཛད་པ་ཉིད་ཀྱིས་
ཕྱིར༑ གཟིགས་པ་རབ་རིབ་མེད་ཅིང་རྣམ་པར་དག་པ་ཉིད་དང་ལྡན་ཏེ། མངོན་མཐོ་
ངེས་ལེགས་ལས་བརྩམས་པའི་ཚིག་དོན་ཤིན་ཏུ་རྣམ་པར་དག་པ་མཐར་ཕྱིན་པ་སྟོན་
པའི་ཕྱིར། སྐུའི་ཕྱལ་ཟླུམ་པ་ཉིད་དང་ལྡན་ཏེ། སློབ་མ་ཚུལ་ཁྲིམས་ཕུན་སུམ་ཚོགས་
པར་གྱུར་པ་མཛད་པ་ཉིད་ཀྱིས་ཕྱིར། །སྐེད་སྐབས་མཚམས་པས་སྐུ་སྐབས་ཕྱིན་པ་
ཉིད་དང་ལྡན་ཏེ། འཁོར་བའི་སྐྱོན་གྱིས་མ་གོས་ཤིང་མ་སྦགས་པ་ཉིད་ཀྱིས་ཕྱིར། །སྐུ་
མ་རྙོངས་པ་ཉིད་དང་ལྡན་ཏེ། ང་རྒྱལ་གྱི་འགྱིང་བ་བཅོམ་པ་ཉིད་ཀྱིས་ཕྱིར། སྐུའི་
ཕྱལ་ཕྱང་ངེ་བ་མཐོ་དམན་མེད་པ་ཉིད་དང་ལྡན་ཏེ། ཆོས་ཟད་པ་རྣམ་པར་ཟློག་པ་
ཟད་མི་ཤེས་པ་སྟོན་པ་ཉིད་ཀྱིས་ཕྱིར། ལྟེ་བ་གཏིང་ཟབ་པ་ཉིད་དང་ལྡན་ཏེ། ཆོས་
ཟབ་མོ་རྟོགས་པ་ཉིད་ཀྱིས་ཕྱིར། ལྟེ་བའི་རི་མོ་གཡས་ཕྱོགས་སུ་འཁྱིལ་བ་ཉིད་དང་



361
སྐབས་བརྒྱད་པོ།
ལྡན་ཏེ། སློབ་མ་རང་དང་མཐུན་པར་གདམས་ངག་འཛིན་པར་འགྱུར་བ་ཉིད་ཀྱིས་
ཕྱིར༑ སྤྱོད་ལམ་ཀུན་ནས་མཛེས་པ་ཉིད་དང་ལྡན་ཏེ། འཁོར་རྣམས་ཀྱི་སྤྱོད་པ་ཀུན་
ནས་མཛེས་པར་མཛད་པར་གྱུར་པ་ཉིད་ཀྱིས་ཕྱིར། སྒོ་གསུམ་གྱི་ཀུན་ཏུ་སྤྱོད་པ་གཙང་
བ་ཉིད་དང་ལྡན་ཏེ། དྲི་མ་མེད་པས་ཐུགས་གཙང་བ་ཉིད་ཀྱིས་ཕྱིར། སྐུ་ལ་སྨེ་བ་
དང་གནག་བག་མེད་པ་ཉིད་དང་ལྡན་ཏེ། དུས་མ་ཡིན་པའི་ཆོས་འདུལ་བ་སྟོན་པ་དང་
བྲལ་བ་ཉིད་ཀྱིས་ཕྱིར། ཕྱག་ཤིང་བལ་ལྟར་ཤིན་ཏུ་འཇམ་པ་ཉིད་དང་ལྡན་ཏེ། ལུས་
ལ་སོགས་པ་བཟོ་མདོག་བདེ་བ་འཐོབ་པའི་རྒྱུར་གྱུར་པའི་ཆོས་སྟོན་པར་མཛད་པ་ཉིད་
ཀྱིས་ཕྱིར། ཕྱག་གི་རི་མོ་མདངས་གསལ་བ་ཡོད་པ་ཉིད་དང་ལྡན་ཏེ། མདངས་ཡོད་
པའི་དགེ་སྦྱོང་ཆེན་པོ་བརྙེས་པར་མཛད་པ་ཉིད་ཀྱིས་ཕྱིར། ཕྱག་གི་རི་མོ་ཟབ་པ་ཉིད་
དང་ལྡན་ཏེ། ཆོས་ཟབ་མོ་རྟོགས་པ་མཐར་ཕྱིན་པ་ལ་གནས་པ་ཉིད་ཀྱིས་ཕྱིར། ཕྱག་
གི་རི་མོ་རིང་བ་ཉིད་དང་ལྡན་ཏེ། ཕྱི་རྗེས་སུ་ཡང་དང་ཡང་དག་པར་ཡོངས་སུ་དག་
པའི་ཆོས་སྟོན་པར་མཛད་པ་ཉིད་ཀྱིས་ཕྱིར། ཞལ་ཧ་ཅང་མི་རིང་བ་ཉིད་དང་ལྡན་
ཏེ༑ གདུལ་བྱ་ལ་བསླབ་པ་རབ་ཏུ་མང་པོ་ཀུན་ཏུ་སྟོན་པར་མཛད་པ་ཉིད་ཀྱིས་ཕྱིར།
ཞལ་མཆུ་བིམ་པ་ལྟར་དམར་བ་ཉིད་དང་ལྡན་ཏེ། འཇིག་རྟེན་ཐམས་ཅད་གཟུགས་
བརྙན་དང་འདྲ་བར་རྟོགས་པ་ཉིད་ཀྱིས་ཕྱིར། ལྗགས་མཉེན་པ་ཉིད་དང་ལྡན་ཏེ། གདུལ་
བྱ་ཐམས་ཅད་ཚིག་འཇམ་པོས་འདུལ་བ་ཉིད་ཀྱིས་ཕྱིར། ལྗགས་སྲབ་པ་ཉིད་དང་ལྡན་
ཏེ༑ ཡོན་ཏན་འཐད་པ་མང་བ་སྟོན་པར་མཛད་པ་ཉིད་ཀྱིས་ཕྱིར། ལྗགས་དམར་བ་
ཉིད་དང་ལྡན་ཏེ། ཆོས་འདུལ་བ་བྱིས་པའི་སྐྱེ་བོ་བདག་དང་བདག་གི་བ་ལ་ཆགས་པ་
ཅན་གྱིས་གཏིང་དཔག་དཀའ་བ་སྟོན་པར་མཛད་པ་ཉིད་ཀྱིས་ཕྱིར། གསུང་འབྲུག་གི་



362
ཕར་ཕྱིན་རྩ་ཊིཀ
སྒྲ་དང་ལྡན་པ་ཉིད་ཡིན་ཏེ། བསྙེངས་པ་ཐམས་ཅད་མི་མངའ་བ་ཉིད་ཀྱིས་ཕྱིར། གསུང་
སྙན་ཅིང་མཉེན་ལ་འཇམ་པ་ཉིད་དང་ལྡན་ཏེ། རྣ་བར་འབྱེས་པས་སྙན་པ་ལ་སོགས་
པར་གསུངས་པ་ཉིད་ཀྱིས་ཕྱིར། མཆེ་བ་ཟླུམ་པ་ཉིད་དང་ལྡན་ཏེ། སྲིད་པར་ཀུན་ཏུ་
སྦྱོར་བ་དགུ་ཟད་པར་བསྡམས་པ་ཉིད་ཀྱིས་ཕྱིར། མཆེ་བ་རྣོ་བ་ཉིད་དང་ལྡན་ཏེ། སྐྱེ་
བོ་འདུལ་དཀའ་བ་འདུལ་བར་མཛད་པ་ཉིད་ཀྱིས་ཕྱིར། མཆེ་བ་དཀར་བ་ཉིད་དང་
ལྡན་ཏེ། ཉོན་མོངས་འཇོམས་པའི་ཚེ་ཆོས་འདུལ་བ་ཤིན་ཏུ་དཀར་བ་ཉིད་ཀྱིས་འཇོམས་
པར་མཛད་པ་ཉིད་ཀྱིས་ཕྱིར། མཆེ་བ་མཉམ་པ་ཉིད་དང་ལྡན་ཏེ། འཁོར་འདས་མཉམ་
ཉིད་རྟོགས་པའི་ས་ལ་གནས་པ་ཉིད་ཀྱིས་ཕྱིར། མཆེ་བ་བྱིན་གྱིས་ཕྲ་བ་ཉིད་དང་ལྡན་
ཏེ༑ མཐར་གྱིས་ཐེག་པ་གསུམ་གྱི་མངོན་པར་རྟོགས་པ་ཡང་དག་པར་རབ་ཏུ་སྟོན་
པར་མཛད་པ་ཉིད་ཀྱིས་ཕྱིར། ཤངས་ཀྱི་གཟེངས་མཐོ་བ་ཉིད་དང་ལྡན་ཏེ། ཐབས་
ཀྱིས་ཟིན་པའི་ཤེས་རབ་མཆོག་ལ་གནས་པ་ཉིད་ཀྱིས་ཕྱིར། ཤངས་གཙང་བ་ཉིད་དང་
ལྡན་ཏེ། གདུལ་བྱའི་སྐྱེ་བོ་ཡིད་ཆེས་པའི་གཙང་མ་ཕུན་སུམ་ཚོགས་པ་དང་ལྡན་པ་
ཉིད་ཀྱིས་ཕྱིར། སྤྱན་ཡངས་པ་ཉིད་དང་ལྡན་ཏེ། ཐེག་པ་ཆེན་པོའི་ཆོས་ཤིན་ཏུ་རྒྱ་
ཆེ་བ་སྟོན་པའི་ཕྱིར། རྫི་མ་སྟུག་པ་ཉིད་དང་ལྡན་ཏེ། སེམས་ཅན་གྱི་ཚོགས་འཁོར་
བའི་གནས་ནས་དྲངས་པ་ཉིད་ཀྱིས་ཕྱིར། སྤྱན་དཀར་ནག་མ་འདྲེས་པས་འབྱེས་ཤིང་
པདྨའི་འདབ་མ་རངས་པ་ལྟ་བུ་ཉིད་དང་ལྡན་ཏེ། འགྲོ་བ་གཞོན་ནུ་མ་ཐམས་ཅད་ཀྱིས་
བསྟོད་པར་འོས་པས་མངོན་པར་མགུ་བར་མཛད་པ་ཉིད་ཀྱིས་ཕྱིར། སྨིན་ཚུགས་རིང་
བ་ཉིད་དང་ལྡན་ཏེ། རྟག་ཏུ་ཕྱི་རྗེས་སུ་འགྲོ་བ་ལ་གཟིགས་པ་ཉིད་ཀྱིས་ཕྱིར། སྨིན་
མ་འཇམ་པ་ཉིད་དང་ལྡན་ཏེ་། མེ་ལྔ་བསྟེན་པ་སོགས་མ་ཡིན་པ་ཆོས་འདུལ་བ་འཇམ་



363
སྐབས་བརྒྱད་པ།
པོ་ལ་མཁས་པ་ཉིད་ཀྱིས་ཕྱིར། སྨིན་མ་སྣུམ་པ་ཉིད་དང་ལྡན་ཏེ། ཐུགས་ཀྱི་རྒྱུད་
ཡོངས་སུ་དགེ་བས་བརླན་པ་ཉིད་ཀྱིས་ཕྱིར། སྨིན་མའི་སྤུ་རིང་ཐུང་མཉམ་པ་ཉིད་དང་
ལྡན་ཏེ། འདོད་ཆགས་ལ་སོགས་པའི་ཉོན་མོངས་པའི་སྐྱོན་ཀུན་ཏུ་གཟིགས་པ་ཉིད་ཀྱིས་
ཕྱིར༔ ཕྱག་རིང་ཞིང་རྒྱས་པ་ཉིད་དང་ལྡན་ཏེ། སེམས་ཅན་ལ་མཆོག་ཏུ་གནོད་པ་
བཟློག་པར་མཛད་པ་ཉིད་ཀྱིས་ཕྱིར། སྙན་མཉམ་པ་ཉིད་དང་ལྡན་ཏེ། འདོད་ཆགས་
ལ་སོགས་པའི་གཡུལ་ལས་རྣམ་པར་རྒྱལ་བ་ཉིད་ཀྱིས་ཕྱིར། སྙན་གྱི་དབང་པོ་མ་ཉམས་
པ་ཉིད་དང་ལྡན་ཏེ། སེམས་ཅན་ཐམས་ཅད་ཀྱི་རྒྱུད་མ་ཉམས་པར་མཛད་པ་ཉིད་ཀྱིས་
ཕྱིར༔ དཔྲལ་བ་ལེགས་པར་འབྱེས་པ་ཉིད་དང་ལྡན་ཏེ། མཐར་འཛིན་གྱི་ལྟ་བས་
བྱས་པ་ཐམས་ཅད་ཀྱིས་ཐུགས་གཞན་དུ་མི་འགྱུར་བ་ཉིད་ཀྱིས་ཕྱིར། དཔྲལ་བ་དབྱེས་
ཆེ་བ་ཉིད་དང་ལྡན་ཏེ། ལོག་པར་སྨྲ་བ་ཐམས་ཅད་འཇོམས་པར་མཛད་པ་ཉིད་ཀྱིས་
ཕྱིར། དབུ་ཤིན་ཏུ་རྒྱས་པ་ཉིད་དང་ལྡན་ཏེ། གཞན་དོན་དུ་སངས་རྒྱས་ཐོབ་པར་འདོད་
པའི་སྨོན་ལམ་གྱི་མཆོག་ཡོངས་སུ་རྫོགས་པ་ཉིད་ཀྱིས་ཕྱིར། དབུ་སྐྲ་བུང་བ་ལྟར་གནག་
པ་ཉིད་དང་ལྡན་ཏེ། ཡུལ་གྱི་དགའ་གཟུགས་སྒྲ་སོགས་ལ་སྲེད་པ་ལྡོག་པར་མཛད་པ་
ཉིད་ཀྱིས་ཕྱིར། དབུ་སྐྲ་སྟུག་པ་ཉིད་དང་ལྡན་ཏེ། མཐོང་བས་དང་སྒོམ་པས་སྤང་
བར་བྱ་བའི་བག་ལ་ཉལ་ཟད་པར་སྤངས་པ་ཉིད་ཀྱིས་ཕྱིར། དབུ་སྐྲ་འཇམ་པ་ཉིད་དང་
ལྡན་ཏེ། བསྟན་པ་མཐར་ཕྱིན་གྱི་རྩུབ་བག་མེད་པའི་བློ་འཇམ་པོས་ཡོངས་སུ་ཤེས་པ་
ཉིད་ཀྱིས་ཕྱིར། དབུ་སྐྲ་མ་འཛིངས་པ་ཉིད་དང་ལྡན་ཏེ། ཐུགས་འདོད་ཆགས་ལ་སོགས་
པས་མ་འཁྲུག་པ་ཉིད་ཀྱིས་ཕྱིར། དབུ་སྐྲ་མི་གཤོར་བ་སྟེ་མི་རྩུབ་པ་ཉིད་དང་ལྡན་ཏེ།
ཚིག་རྩུབ་སྤངས་པས་རྟག་ཏུ་ཚིག་མི་རྩུབ་པ་ཉིད་ཀྱིས་ཕྱིར། དབུ་སྐྲ་དྲི་ཞིམ་པ་ཉིད་



ཕར་ཕྱིན་རྩ་ཊིཀ
364
དང་ལྡན་ཏེ། དཀོན་མཆོག་གི་དྲུང་དུ་བྱང་ཆུབ་ཀྱི་རྒྱུར་གྱུར་པའི་ཡན་ལག་གི་མེ་ཏོག་
བཀྲམ་པ་ཉིད་ཀྱིས་ཕྱིར། ཕྱག་དང་ཞབས་མཐེ་བོང་ལ་རྡོ་རྗེའི་རི་མོ་ལྟ་བུ་དཔལ་གྱི་
བེའུ་དང་། ཕྱག་ཞབས་ཀྱི་མཐིལ་ལ་རི་མོ་གྲུ་བཞི་པའི་བཀྲ་ཤིས་དང་། དེའི་མཐའ་
ན་རི་མོ་བདུན་གཡས་སུ་འཁྱིལ་བའི་གཡུང་དྲུང་འཁྱིལ་བས་རྒྱན་པ་ཡིན་ཏེ། སྐུ་རྣམ་
པ་ཐམས་ཅད་དུ་མཛེས་པར་གྱུར་པ་ཉིད་ཀྱིས་ཕྱིར།
བཞི་པ་མཆོག་གི་སྤྲུལ་པའི་སྐུ་བཤད་པ་ལ། མཚམས་སྦྱར། རྩ་བ། འགྲེལ་པའོ།།
དང་པོ་ནི། དེ་ལྟར་སྐུ་གསུམ་བསྟན་ནས་བཞི་པ་སྤྲུལ་པའི་སྐུ་བྱིས་པའི་སྐྱེ་བོ་ཐམས་
ཅད་དང་ཐུན་མོང་དུ་གྱུར་པ་དེ་འཆད། གཉིས་པ་ནི།
གང་གི་སྲིད་པ་ཇི་སྲིད་པར། །འགྲོ་ལ་ཕན་པ་སྣ་ཚོགས་དག །
མཉམ་དུ་མཛད་པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་མི་ཆད། །
ཤཱཀྱ་ཐུབ་པའི་སྐུ་གང་གི་འཕྲིན་ལས་རྒྱུན་མི་འཆད་པར་མཛད་པའི་ངེས་པ་ལྔ་མིན་གྱི་
གཟུགས་སྐུ་དེ་ནི་ཆོས་ཅན། སྤྲུལ་པའི་སྐུ་ཡིན་ཏེ། སྲིད་པ་ཇི་སྲིད་པར་དག་མ་དག་
གི་འགྲོ་བ་ལ་དངོས་སུ་སྣང་ནས་མངོན་མཐོ་ངེས་ལེགས་ཀྱི་ཕན་པ་སྣ་ཚོགས་དག་དུས་
མཉམ་དུ་མཛད་པའི་སྐུ་ཡིན་པའི་ཕྱིར། གསུམ་པ་ནི། ཤཱཀྱ་ཐུབ་པ་ལ་སོགས་པའི་
གཟུགས་གང་གིས་དངོས་སུ་སྣང་ནས་སེམས་ཅན་རྣམས་ཀྱི་འདོད་པའི་དོན་མཉམ་པ་
ཉིད་དུ་མཛད་པའི་སྐུ་དེ་ནི་ཆོས་ཅན། སངས་རྒྱས་བཅོམ་ལྡན་འདས་ཀྱི་སྤྲུལ་པའི་སྐུ་
ཡིན་ཏེ། ངེས་པ་ལྔ་མིན་གྱི་གཟུགས་སྐུ་མཐར་ཐུག་ཡིན་པའི་ཕྱིར། འཕྲིན་ལས་རྒྱུན་
མི་ཆད་པའང་ཡིན་ཏེ། འཁོར་བ་ཇི་སྲིད་པར་འཇིག་རྟེན་གྱི་ཁམས་ཐམས་ཅད་དུ་འཕྲིན་
ལས་རྒྱུན་ཆགས་པ་ཉིད་ཀྱིས་མཛད་པའི་ཕྱིར། གཉིས་པ་མཛད་པ་འཕྲིན་ལས་ལ།



365
365
སྐབས་བརྒྱད་པ།
དངོས་ཀྱི་དོན་དང་། ཚིག་དོན་གཞན་གྱི་གོ་རིམས་ཀྱང་དོན་བདུན་ཅུའི་དང་པོ་དང་
ཐ་མ་ལ་བརྟེན་ནས་རིག་པར་བྱ་བའོ། །
དང་པོ་ལ་མཚམས་སྦྱར། རྩ་བ། འགྲེལ་པའོ། །དང་པོ་ལ། སྐུ་གསུམ་
བཤད་ཟིན་པར་བསྟན་པ། འཕྲིན་ལས་འཆད་པར་བསྟན་པའོ། །དང་པོ་ནི། དེ་ལྟར་
ངོ་བོ་ཉིད་ཀྱི་སྐུའི་བདག་ཉིད་སྐུ་ལྷག་མ་གསུམ་ཚོགས་གཉིས་བསྒོམ་པའི་སྟོབས་ལས་
བྱུང་བ་ཡིན་པས་རྒྱུ་མེད་པ་དང་མི་མཐུན་པའི་རྒྱུ་ལས་བྱུང་བ་མིན་ནོ། །དེ་ཡང་ཡང་
དག་པའི་ཀུན་རྫོབ་ཏུ་རབ་ཏུ་བརྟགས་པའི་སྐུ་གསུམ་རྒྱུ་མེད་དུ་བྱུང་བ་མིན་ཏེ། སངས་
རྒྱས་ཁོ་ནའི་མངོན་སུམ་གྱི་སྤྱོད་ཡུལ་དུ་གྱུར་པ་ཡེ་ཤེས་ཆོས་སྐུ་རང་རྒྱུ་ཡེ་ཤེས་ཀྱི་ཚོཊ་
བསགས་པ་ལ་ལྟོས་ནས་བྱུང་བ་དང་ལ་སོགས་པས་བྱང་འཕགས་ཡན་ཆད་ཀྱི་མངོན་
སུམ་གྱི་སྤྱོད་ཡུལ་ཉིད་དུ་གྱུར་པའི་ལོངས་སྤྱོད་རྫོགས་པའི་སྐུ་ནི་ལ་སོགས་པ་རང་རྒྱུ་
བསོད་ནམས་ཀྱི་ཚོགས་བསགས་པ་ལ་ལྟོས་ནས་བྱུང་ཞིང་། མཆོག་གི་སྤྲུལ་པའི་སྐུ་
ནི་ཚོགས་གཉིས་ཀའི་ཆ་བསགས་པ་ལས་བྱུང་བའི་ཕྱིར། གཉིས་པ་ནི། གདུལ་བྱའི་
སྐྱེ་བོའི་སྣང་བ་ལ་བརྟེན་པའི་འཕྲིན་ལས། ཡེ་ཤེས་ཆོས་སྐུ་དེའི་བདག་པོ་ལ་བརྟེན་ནས་
བྱུང་བ་རྣམས་ནི་ཡེ་ཤེས་ཆོས་ཀྱི་སྐུའི་འཕྲིན་ལས་ཡིན་ཞེས་ཤེས་པར་བྱ་སྟེ། ཀུན་རྫོབ་
ཏུ་རྟོགས་པ་ཡེ་ཤེས་ཆོས་ཀྱི་སྐུ་ཁོ་ནས་ལོངས་སྤྱོད་རྫོགས་པའི་སྐུ་དང་ལ་སོགས་པ་སྤྲུལ་
པའི་སྐུར་སྣང་བ་བསྐྱེད་པའི་སྒོ་ནས་གདུལ་བྱའི་དོན་གྱི་བྱ་བ་མཛད་པས་ན་དེའི་ཕྱིར།
གཉིས་པ་རྩ་བ་ལ། དུས་ཀྱི་སྒོ་ནས་མདོར་བསྟན། དབྱེ་བའི་སྒོ་ནས་རྒྱས་པར་བཤད།
གྲངས་ངེས་ཀྱི་མཇུག་བསྡུ་བའོ། །དང་པོ་ནི། །
དེ་བཞིན་འཁོར་བ་ཇི་སྲིད་འདིའི། །ལས་ནི་རྒྱུན་མི་ཆད་པར་འདོད། །



366
ཕར་ཕྱིན་རྩ་ཊིཀ
ཡེ་ཤེས་ཆོས་སྐུ་རྒྱུན་མི་ཆད་པ་དེ་བཞིན་དུ་འཁོར་བ་ཇི་སྲིད་པར་ཆོས་སྐུ་འདིའི་འཕྲིན་
ལས་ནི་རྒྱུན་མི་ཆད་པར་འདོད་དེ། དེ་ལྟར་རྒྱུན་མི་ཆད་པའི་རྒྱུ་ཚོགས་པ་མཐར་ཕྱིན་
པ་སྔོན་དུ་སོང་བའི་ཕྱིར། རྩ་བའི་འབྲེལ་གྱི་དབང་དུ་བྱས་ན་དེ་བཞིན་ཞེས་པ་སྤྲུལ་
སྐུ་དང་འབྲེལ་ཞིང་ཉི་སྣང་གི་དགོངས་པ་ཡིན་ཡང་། སློབ་དཔོན་གྱིས་ཡེ་ཤེས་ཆོས་
སྐུ་ལ་མཛད་དོ། །གཉིས་པ་ལ། ལམ་ལ་འགོད་པ་དང་། ལམ་གྱི་འབྲས་བུ་ལ་འགོད་
པའོ༑ ༑དང་པོ་ལ་ཚོགས་ལམ་སྦྱོར་ལམ། །མཐོང་ལམ་སྒོམ་ལམ་ལ་འགོད་པའོ།།
དང་པོ་ལ། བསམ་པ་ཕུན་ཚོགས་ལ་འགོད་པ། གཞན་རྒྱུད་སྨིན་བྱེད་ཀྱི་སྦྱོར་བ་ལ་
འགོད་པ། བདེན་བཞི་རྟོགས་པའི་ལྟ་བ་ལ་འགོད་པའོ། །དང་པོ་ནི། རྩ་བ་འཕགས་
པ་ལྟར་བཤད་ན་དེ་ཡོད་དེ།
འགྲོ་རྣམས་ཞི་བའི་ལས་དང་ནི།།
བདེ་འགྲོ་དང་ངན་འགྲོའི་འགྲོ་བ་རྣམས་སྲིད་བདེ་ཙམ་ལ་དོན་གཉེར་ཞི་བའི་ཐར་པ་དོན་
གཉེར་གྱི་བསམ་པ་བསྐྱེད་པའི་འཕྲིན་ལས་མཛད་པའི་ཕྱིར། གཉིས་པ་ཡོད་དེ།
བསྡུ་རྣམ་བཞི་ལ་དགོད་པ་དང་།།
སྦྱིན་པ་སྙན་པར་སྨྲ་བ་དོན་སྤྱོད་དོན་མཐུན་ཏེ་བསྡུ་བ་རྣམ་པ་བཞི་ལ་འགོད་པར་བྱ་བའི་
ཕྱིར༑ གསུམ་པ་ཡོད་དེ།
ཀུན་ནས་ཉོན་མོངས་བཅས་པ་ཡི། །རྣམ་པར་བྱང་བར་རྟོགས་པ་དང་།།
ཀུན་ནས་ཉོན་མོངས་རྒྱུ་དང་འབྲས་བུར་བཅས་པ་ཡི་སྡུག་ཀུན་དོར་བྱ་དང་རྣམ་པར་
བྱང་བ་འགོག་ལམ་བླང་བྱར་རྟོགས་པ་ལ་འགོད་པའི་ཕྱིར། གཉིས་པ་ལ། གཞན་
དོན་བསམ་པ་ཕུན་ཚོགས་ལ་འགོད་པ། རང་རྒྱུད་སྨིན་བྱེད་ཀྱི་སྦྱོར་བ་ལ་འགོད་པ།



367
སྐབས་བརྒྱད་པ།
ལྟ་བ་རྣམ་དག་ལ་འགོད་པའོ། །དང་པོ་ཡོད་དེ། །
སེམས་ཅན་རྣམས་དོན་ཇི་བཞིན་གྱི། །དོན་དང་།།
སེམས་ཅན་རྣམས་རང་གི་རྟོགས་པའི་གནས་ལུགས་ཀྱི་དོན་ཇི་བཞིན་གྱི་དོན་རྟོགས་པ་
ལ་འགོད་པའི་ཕྱིར། གཉིས་པ་ལ། རང་རྒྱུད་སྨིན་བྱེད་ཀྱི་སྦྱོར་བ་ལ་འགོད་པ་དངོས་
དང་༑ གཉིས་དོན་གྱི་སྤྱོད་པ་ལ་འགོད་པའོ། །དང་པོ་ཡོད་དེ།
་༌་༌༌་ཕ་རོལ་ཕྱིན་དྲུག་དང་། །
ཕར་ཕྱིན་དྲུག་རྫོགས་པ་ལ་འགོད་པར་བྱ་བའི་ཕྱིར། གཉིས་པ་ཡོད་དེ།
སངས་རྒྱས་ལམ་དང་།།
སངས་རྒྱས་སུ་བགྲོད་པའི་དགེ་བ་བཅུའི་ལམ་ལ་འགོད་པར་བྱ་བའི་ཕྱིར། གསུམ་པ་
ཡོད་དེ།
རང་བཞིན་གྱིས། །སྟོང་པ་ཉིད་དང་་་་།།
དོན་དམ་པར་རང་བཞིན་གྱིས་སྟོང་པ་ཉིད་འཇིག་རྟེན་པའི་སྒོམ་བྱུང་གི་ཤེས་རབ་ཀྱིས་
རྟོགས་པ་ལ་འགོད་པར་བྱ་བའི་ཕྱིར། གསུམ་པ་མཐོང་ལམ་ལ་འགོད་པར་ཡོད་དེ།
་་་་གཉིས་ཟད་དང་། །
གཉིས་སྣང་གི་སྤྲོས་པ་ཟད་པའི་སྟོང་ཉིད་གསར་རྟོགས་ལ་འགོད་པར་བྱ་བའི་ཕྱིར། བཞི་
པ་ལ་དྲུག ས་གཉིས་པ་དང་གསུམ་པ་ལ་འགོད་པ། ས་བཞི་པ་སོགས་གསུམ་ལ་འགོད་
པ༑ བདུན་པ་ལ་འགོད་པར། བརྒྱད་པ་ལ་འགོད་པ། དགུ་པ་ལ་འགོད་པ། བཅུ་པ་
ལ་འགོད་པའོ། །དང་པོ་ཡོད་དེ།
བརྡ་དང་་་་་།།



368
ཕར་ཕྱིན་རྩ་ཊིཀ
ས་དེ་གཉིས་ཀྱིས་བསྡུས་པའི་ཆོས་ཐམས་ཅད་བརྡར་བཏགས་པ་ཙམ་དུ་ཁོང་དུ་ཆུད་
པའི་སྒོ་ནས་ཚུལ་ཁྲིམས་དང་བཟོད་པའི་ཕར་ཕྱིན་ལ་འགོད་པའི་ཕྱིར། གཉིས་པ་ཡོད་
་་༌༌་དམིགས་པ་མེད་པ་དང་། །
ས་བཞི་པར་བྱང་ཆུབ་ཀྱི་ཕྱོགས་མཐུན་ཤེས་པའི་ཤེས་རབ་དང་། ལྔ་པར་བདེན་བཞི་
ཤེས་པའི་ཤེས་རབ་དང་། དྲུག་པར་རྟེན་འབྲེལ་ཤེས་པའི་ཤེས་རབ་ལ་ཆོས་ཐམས་ཅད་
དོན་དམ་པར་དམིགས་པ་མེད་པར་རྟོགས་པས་ཁྱད་པར་དུ་བྱས་པའི་སྒོ་ནས་འགོད་པའི་
ཕྱིར༑ གསུམ་པ་ཡོད་དེ།
ལུས་ཅན་རྣམས་ནི་ཡོངས་སྨིན་དང་། །
ས་དེས་བསྡུས་པའི་ཐབས་མཁས་ཀྱི་ཕར་ཕྱིན་གྱི་སྒོ་ནས་ལུས་ཅན་རྣམས་ནི་ཡོངས་སུ་
སྨིན་པར་མཛད་པའི་ཕྱིར། བཞི་པ་ལ་ལམ་གསུམ་ཤེས་པའི་ལམ་ཤེས་ལ་འགོད་པ།
བདེན་འཛིན་ཞི་བ་ལ་འགོད་པ། སངས་རྒྱས་དཀོན་མཆོག་བཏགས་པ་བ་ཐོབ་པ་ལ་
འགོད་པ། ཞིང་དག་པའི་སྦྱོར་བ་ལ་འགོད་པའོ། །དང་པོ་ཡོད་དེ།
བྱང་ཆུབ་སེམས་དཔའི་ལམ་དང་ནི།།
ས་དེས་བསྡུས་པའི་བྱང་ཆུབ་སེམས་དཔའི་ལམ་གྱིས་མཚོན་པའི་ལམ་གསུམ་མངོན་
སུམ་དུ་ཤེས་པའི་ལམ་ཤེས་ལ་འགོད་པའི་ཕྱིར། གཉིས་པ་གྲུབ་སྟེ།
མངོར་པར་ཞེན་པར་བཟློག་པ་དང་། །
བདེན་པར་མངོན་པར་ཞེན་པ་མངོན་གྱུར་བ་ལྡོག་པ་ལ་འགོད་པའི་ཕྱིར།
གསུམ་པ་གྲུབ་སྟེ།



369
སྐབས་བརྒྱད་པ།
བྱང་ཆུབ་ཐོབ་དང་་་་་་།
སངས་རྒྱས་དཀོན་མཆོག་ཏུ་བཏགས་པའི་བྱང་ཆུབ་ཐོབ་པ་ལ་འགོད་པའི་ཕྱིར། བཞི་
པ་གྲུབ་སྟེ།
་སངས་རྒྱས་ཞིང་།། རྣམ་པར་དག་དང་།།
སངས་རྒྱས་ཀྱི་ཞིང་རྣམ་པར་དག་པ་ལ་འགོད་པའི་ཕྱིར།
ལྔ་པ་ས་དགུ་པ་ལ་འགོད་པ་ལ། རང་ཉིད་སངས་རྒྱ་བར་ངེས་པ་ལ་འགོད་པ། གཞན་
སྨིན་པར་བྱེད་པ་ལ་འགོད་པའོ། །དང་པོ་ཡོད་དེ།
༌་་་ངེས་པ་དང་།།
ས་དེས་བསྡུས་པའི་ཐེག་པ་གཞན་དུ་མི་ལྟུང་བར་ངེས་པའི་སངས་རྒྱ་བ་ལ་འགོད་པའི་
ཕྱིར༈ གཉིས་པ་ཡོད་དེ།
སེམས་ཅན་དོན་ནི་ཚད་མེད་དང་།།
ས་དེས་བསྡུས་པའི་སེམས་ཅན་གྱི་དོན་ནི་ཚད་མེད་པ་སྒྲུབ་པ་ལ་འགོད་པའི་ཕྱིར། དྲུག་
པ་ལ། ས་བཅུ་པས་བསྡུས་པའི་བཤེས་གཉེན་བསྟེན་པ་ལ་འགོད་པ། རྟོགས་པ་གོང་
དུ་འཕེལ་བ་ལ་འགོད་པའོ། །དང་པོ་ཡོད་དེ། །
སངས་རྒྱས་བསྟེན་སོགས་ཡོན་ཏན་དང་།།
ས་དེས་བསྡུས་པའི་སངས་རྒྱས་བསྟེན་པ་ལ་སོགས་པའི་ཡོན་ཏན་ཁྱད་པར་ཅན་སྒྲུབ་པ་
ལ་འགོད་པའི་ཕྱིར། གཉིས་པ་ལ་བྱང་ཆུབ་ཀྱི་ཡན་ལག་ཐོབ་པ་ལ་འགོད་པ། ལས་
འབྲས་ཆུད་མི་ཟ་བ་ལ་འགོད་པ། བདེན་པ་ཤེས་པ་ལ་འགོད་པ། ཕྱིན་ཅི་ལོག་ཟད་
པ་ལ་འགོད་པ། གཞི་མེད་པ་ལ་འགོད་པ། རྣམ་བྱང་རྫོགས་པ་ལ་འགོད་པ། ཚོགས་



370
ཕར་ཕྱིན་རྩ་ཊིཀ
རྫོགས་པ་ལ་འགོད་པ། སྲིད་ཞི་མཉམ་པ་ཉིད་དུ་རྟོགས་པ་ལ་འགོད་པའོ། །
དང་པོ་ཡོད་དེ།
བྱང་ཆུབ་ཡན་ལག་་་༌་།
བྱང་ཆུབ་ཀྱི་ཡན་ལག་དགེ་བ་རྫོགས་པ་ལ་འགོད་པའི་ཕྱིར།
གཉིས་པ་ཡོད་དེ། །
་༌་༌༌་ལས་རྣམས་ནི།། ཆུད་མི་ཟ་དང་།།
ལས་རྣམས་ནི་ཕྲ་རགས་གང་ཡིན་ཀྱང་ཆུད་མི་ཟ་ཞིང་མི་བསླུ་བར་མཐོང་བ་ལ་འགོད་
པའི་ཕྱིར།
གསུམ་པ་ཡོད་དེ། །
བདེན་མཐོང་དང་།།
བདེན་བཞི་མངོན་སུམ་དུམཐོང་བ་ལ་འགོད་པའི་ཕྱིར།
བཞི་པ་ཡོད་དེ།
ཕྱིན་ཅི་ལོག་ནི་སྤངས་པ་དང་།།
གཙང་བདེ་རྟག་བདག་སོགས་ཕྱིན་ཅི་ལོག་བཞི་སྤངས་པ་ལ་འགོད་པའི་ཕྱིར།
ལྔ་པ་ཡོད་དེ།
དེ་གཞི་མེད་པའི་ཚུལ་དང་ནི།།
ཕྱིན་ཅི་ལོག་རྣམས་བསྐྱེད་པའི་གཞི་བདེན་འཛིན་མེད་པའི་ཚུལ་ལ་འགོད་པའི་ཕྱིར།
དྲུག་པ་ཡོད་དེ།
རྣམ་པར་བྱུང་དང་་་་་།།



371
སྐབས་བརྒྱུད་པ།
མཉམ་པ་ཉིད་རྟོགས་པའི་རྣམ་པར་བྱང་བ་རྫོགས་པ་ལ་འགོད་པའི་ཕྱིར།
བདུན་པ་ཡོད་དེ། །
་༌༌༌ཚོགས་དང་ནི།།
བྱང་ཆུབ་ཀྱི་རྒྱུ་ཚོགས་གཉིས་རྫོགས་པ་ལ་འགོད་པའི་ཕྱིར།
བརྒྱད་པ་ཡོད་དེ།
འདུས་བྱས་འདུས་མ་བྱས་པ་ལ། །ཐ་དད་ཡོངས་སུ་མི་ཤེས་དང༌། །
འདུས་བྱས་འཁོར་བ་དང་། འདུས་མ་བྱས་མྱ་ངན་ལས་འདས་པར་དོན་དམ་པར་ཐ་
དད་དུ་ཡོངས་སུ་མི་ཤེས་ཤིང་དོན་དམ་པར་ཐ་མི་དད་དུ་མངོན་སུམ་དུ་ཤེས་པ་ལ་འགོད་
པའི་ཕྱིར། གཉིས་པ།
མྱ་ངན་འདས་ལ་དགོད་པ་སྟེ། །
ལམ་གྱི་འབྲས་བུ་ལ་འགོད་པ་ཡོད་དེ། མི་གནས་པའི་མྱང་འདས་ལ་འགོད་པའི་ཕྱིར། ་
གསུམ་པ་གྲངས་ངེས་ཀྱི་སྒོ་ནས་འཇུག་བསྡུ་བ་ཡོད་དེ། །
ཆོས་ཀྱི་སྐུ་ཡི་ཕྲིན་ལས་ནི། །རྣམ་པ་ཉི་ཤུ་བདུན་དུ་བཞེད། །
ཆོས་ཀྱི་སྐུའི་འཕྲིན་ལས་ནི་རྣམ་པ་ཉི་ཤུ་བདུན་དུ་སྔར་བཤད་པ་དེ་ལྟར་བཞེད་པའི་ཕྱིར།
གསུམ་པ་འགྲེལ་པ་ལ། སོ་སོར་བཤད་པ། དོན་བསྡུ་བའོ། །དང་པོ་ལ། ལམ་ལ་
འགོད་པ། ལམ་གྱི་འབྲས་བུ་ལ་འགོད་པའོ། །དང་པོ་ལ་ཚོགས་ལམ། སྦྱོར་ལམ།
མཐོང་ལམ། སྒོམ་ལམ་ལ་འགོད་པའོ། །དང་པོ་ལ། སྐྱེས་བུ་འབྲིང་གི་བསམ་པ་
ཐར་པ་དོན་གཉེར་ལ་འགོད་པ། བསྡུ་བཞི་ལ་འགོད་པ། བདེན་བཞི་ཤེས་པ་ལ་འགོད་
པ༑ གཞན་དོན་གྱི་བསམ་པ་ལ་འགོད་པ། སྤྱོད་པ་ལ་འགོད་པ། དོན་གཉིས་སྒྲུབ་



372
ཕར་ཕྱིན་རྩ་ཊིཀ
པའི་གཞི་ལ་འགོད་པའོ། །དང་པོ་ཡོད་དེ། དང་པོར་འགྲོ་བ་བཟང་པོ་བདེ་འགྲོ་དང་
བཟང་པོ་མ་ཡིན་པ་ངན་འགྲོ་ལ་ཐོབ་བྱར་མངོན་པར་ཞེན་པ་མེད་པར་གནས་པའི་མཚན་
ཉིད་འགྲོ་བ་འཁོར་བ་ལ་དོན་གཉེར་གྱི་བསམ་པ་རབ་ཏུ་ཞི་བའི་ཐར་པ་ལ་འགོད་པའི་
འཕྲིན་ལས་མཛད་པའི་ཕྱིར། གཉིས་པ་ཡོད་དེ། སྦྱིན་པ་ལ་སོཊ་པའི་བསྡུ་པའི་དངོས་
པོ་བཞི་ལ་བཀོད་དེ་འཕྲིན་ལས་མཛད་པའི་ཕྱིར། གསུམ་པ་ཡོད་དེ། ཐོས་པ་ལས་
བྱུང་བ། བསམ་པ་དང་སྒོམ་པ་ལས་བྱུང་བ་ལ་སོགས་པའི་ཤེས་པས་མི་མཐུན་པའི་
ཕྱོགས་སྡུག་ཀུན་གཉིས་དོར་བྱ་དང་། གཉེན་པོ་འགོག་ལམ་གཉིས་བླང་བར་བྱ་བའི་
སྒོ་ནས་རྟོགས་པར་མཛད་པའི་ཕྱིར། བཞི་པ་ཡོད་དེ། དེ་ནས་སྒྱུ་མ་མཁན་བཞིན་དུ་
སེམས་ཅན་ལ་རྗེས་སུ་ཆགས་པ་ལ་སོགས་པས་རྣམ་པར་དབེན་པ་ཉིད་ཀྱིས་སེམས་ཅན་
གྱི་དོན་ཏེ་གཞན་གྱི་དོན་བྱམས་པ་ལ་སོགས་པ་ཚད་མེད་པ་བཞིའི་མཚན་ཉིད་ཇི་ལྟ་བའི་
བདག་ཉིད་ལ་བཀོད་དེ་འཕྲིན་ལས་མཛད་པའི་ཕྱིར། ལྔ་པ་ཡོད་དེ། དེའི་རྗེས་ལ་རང་
གི་དོན་ལ་བྱ་བྱེད་ཀྱི་འཁོར་གསུམ་རྣམ་པར་དག་པར་རྟོགས་པས་རབ་ཏུ་ཕྱེ་བའི་ཕ་རོལ་
ཏུ་ཕྱིན་པ་དྲུག་ལ་གོམས་པ་ལ་འགོད་པའི་ཕྱིར། དྲུག་པ་ཡོད་དེ། དེའི་འོག་ཏུ་རང་
དང་གཞན་གྱི་དོན་གྱི་མཚན་ཉིད་སངས་རྒྱས་ཀྱི་ལམ་སྟེ་དགེ་བ་བཅུའི་ལས་ཀྱི་ལམ་
ལ་འགོད་པའི་ཕྱིར། གཉིས་པ་སྦྱོར་ལམ་ལ་འགོད་པ་ཡོད་དེ། དེ་ནས་ཆོས་ཐམས་
ཅད་དོན་དམ་རང་བཞིན་གྱིས་སྟོང་པ་ཉིད་འཇིག་རྟེན་པའི་སྒོམ་བྱུང་གི་ཤེས་རབ་ཀྱིས་
གོམས་བཞིན་པ་ལ་འགོད་པའི་ཕྱིར། གསུམ་པ་མཐོང་ལམ་ལ་འགོད་པ་ཡོད་དེ། དེའི་
རྗེས་ལ་སྦྱིན་པའི་ཕ་རོལ་ཏུ་ཕྱིན་པ་ལ་བརྟེན་ནས་ས་དང་པོ་ཆོས་ཀྱི་དབྱིངས་ཐམས་ཅད་
ལ་ཀུན་ཏུ་འགྲོ་བ་གསར་དུ་རྟོགས་པའི་མཚན་ཉིད་གཟུང་འཛིན་གཉིས་སུ་མེད་པའི་ཆོས་



373
སྐབས་བརྒྱད་པ།
རྟོགས་པ་ལ་འགོད་པའི་ཕྱིར། །
བཞི་པ་སྒོམ་ལམ་ལ་འགོད་པ་ལ། ས་གཉིས་པ་ནས་ལྔ་པའི་བར་ལ་འགོད་པ། ས་
དྲུག་པ་ལ་འགོད་པ། ས་བདུན་པ་ལ་འགོད་པ། ས་བརྒྱད་པ་ལ་འགོད་པ། ས་དགུ་པ་
ལ་འགོད་པ། ས་བཅུ་པ་ལ་འགོད་པའོ། །དང་པོ་གྲུབ་སྟེ། དེ་ནས་ཚོགས་གཉིས་
ཡོངས་སུ་རྫོགས་པའི་རྒྱུར་གྱུར་པས་ས་གཉིས་པ་ལ་སོགས་པར་ཚུལ་ཁྲིམས་ནས་བསམ་
གཏན་ལ་སོགས་པའི་ཕ་རོལ་ཏུ་ཕྱིན་པ་བཞི་རྫོཊ་པའི་སྒོ་ནས་ཆོས་ཐམས་ཅན་ཀུན་རྫོབ་
ཏུ་ཡོད་པ་བརྡར་བཏགས་པར་ཤེས་པ་ལ་འགོད་པའི་ཕྱིར། གཉིས་པ་ཡོད་དེ། སྔ་མ་
དེ་བཞིན་དུ་རིམ་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ནས་ས་དྲུག་པ་ལ་ཤེས་
པ་དང་ཤེས་བྱའི་དངོས་པོར་བདེན་པར་མངོན་པར་མ་ཞེན་པའི་མཚན་ཉིད་ཆོས་ཐམས་
ཅད་དོན་དམ་པར་དམིགས་སུ་མེད་པར་རྟོགས་པ་ལ་འགོད་པའི་ཕྱིར། གསུམ་པ་ཡོད་
དེ༑ དེའི་འོག་ཏུ་ས་བདུན་པ་ལ་ཐབས་མཁས་ཀྱི་ཕ་རོལ་ཏུ་ཕྱིན་པ་རྫོགས་པའི་སྟོབས་
ཀྱིས་སེམས་ཅན་ཡོངས་སུ་སྨིན་པར་བྱེད་པ་ལ་འགོད་པའི་ཕྱིར། བཞི་པ་ས་བརྒྱད་པ་
ལ་འགོད་པ་ལ། སྤྱོད་པ་ཁྱད་པར་ཅན་ལ་འགོད་པ། བདེན་འཛིན་མངོན་གྱུར་ཟད་
པ་ལ་འགོད་པའོ། །
དང་པོ་ཡོད་དེ། དེ་ནས་སྟོབས་ཀྱི་ཕ་རོལ་ཏུ་ཕྱིན་པ་རྫོགས་པའི་སྟོབས་ཀྱིས་ས་
བརྒྱད་པ་ལ་ཉན་ཐོས་ལ་སོགས་པ་དང་ཐུན་མོང་མ་ཡིན་པའི་བྱང་ཆུབ་སེམས་དཔའི་
ལམ་ཕར་ཕྱིན་དྲུག་གི་སྤྱོད་པ་ལ་འགོད་པའི་ཕྱིར། གཉིས་པ་ཡོད་དེ། དེ་ནས་ས་བརྒྱད་
པ་དེ་ཉིད་ལ། ཆོས་ཐམས་ཅད་ལ་བདེན་པར་མངོན་པར་ཞེན་པ་མངོན་གྱུར་ཟད་པར་
སྤངས་པ་ལ་འགོད་པའི་ཕྱིར། ལྔ་པ་ས་དགུ་པ་ལ་འགོད་པ་ཡོད་དེ། དེའི་རྗེས་ལ་ས་



374
ཕར་ཕྱིན་རྩ་ཊིཀ
དགུ་པ་སྨོན་ལམ་གྱི་ཕ་རོལ་ཏུ་ཕྱིན་པ་རྫོགས་པའི་མཐུས་ཆོས་ཀྱི་འཁོར་ལོ་བསྐོར་བའི་
བྱང་ཆུབ་འཐོབ་པ་ལ་འགོད་པའི་ཕྱིར། དྲུག་པ་ལ། ས་བཅུ་པ་ཐོབ་མ་ཐག་པ་ལ་འགོད་
པ༑ སྐྱེ་བ་གཅིག་གིས་ཐོགས་པ་ལ་འགོད་པ། སྲིད་པ་ཐ་མ་པ་ལ་འགོད་པའོ། །དང་
པོ་ཡོད་དེ། དེའི་འོག་ཏུ་ཡེ་ཤེས་ཀྱི་ཕ་རོལ་ཏུ་ཕྱིན་པ་རྫོགས་པའི་སྟོབས་ཀྱིས་ས་བཅུ་
པ་ཐོབ་མ་ཐག་པ་ལ་སངས་རྒྱས་ཀྱི་ཞིང་སྣ་ཚོགས་རྣམ་པར་དག་པ་ལ་བཀོད་ནས། རྗེས་
སུ་སྐྱེ་བ་གཅིག་ཐོགས་ལ་འགོད་པའི་ཕྱིར། གཉིས་པ་ལ། སྐྱེ་བ་ཕྱི་མར་སངས་རྒྱ་
བར་ངེས་པ་ལ་འགོད་པ། གཞན་དོན་ལྷུན་གྲུབ་ལ་འགོད་པ། སངས་རྒྱས་ཀྱི་ཆོས་
ལྷག་མ་རྫོགས་པ་ལ་འགོད་པའོ། །དང་པོ་ཡོད་དེ། ཡང་ས་བཅུ་པ་དེ་ཉིད་ལ་སྐྱེ་བ་
གཅིག་གིས་ཐོགས་པའི་རང་གི་ངོ་བོ་སྐྱེ་བ་གཉིས་པ་ལ་ཡང་དག་པར་རྫོགས་པའི་བྱང་
ཆུབ་ཏུ་སོ་སོར་ངེས་པ་ལ་འགོད་པའི་ཕྱིར། གཉིས་པ་ཡོད་དེ། ཕྱོགས་བཅུའི་འཇིག་
རྟེན་གྱི་ཁམས་ཀྱི་སེམས་ཅན་གྱི་དོན་སངས་རྒྱས་དང་མཉམ་པར་མཛད་པ་ལ་འགོད་
པའི་ཕྱིར། གསུམ་པ་ཡོད་དེ། འཇིག་རྟེན་གྱི་ཁམས་ཐམས་ཅད་དུ་སངས་རྒྱས་ཀྱི་
དྲུང་དུ་ཉེ་བར་འགྲོ་བ་དང་སེམས་ཅན་སྨིན་པ་དང་མངོན་པར་ཤེས་པ་རྫོགས་པ་ལ་སོགས་
པའི་ཡོན་ཏན་ལ་བཀོད་དེ། དེ་ནས་སྲིད་པ་ཐ་མ་པ་ལ་འགོད་པའི་ཕྱིར། གསུམ་པ་
སྲིད་པ་ཐ་མ་པ་ལ་འགོད་པ་ལ། ནུས་པའི་ཁྱད་པར་ལ་འགོད་པ། རྟོགས་པའི་ཁྱད་
པར་ལ་འགོད་པ། སྤངས་པའི་ཁྱད་པར་ལ་འགོད་པ། དག་པའི་རྒྱུ་ཚོགས་ཀྱི་ཁྱད་
པར་ལ་འགོད་པའོ།། དང་པོ་ལ། བྱང་ཆུབ་འདྲེན་པར་བྱེད་པ་ལ་འགོད་པ། ལས་
ཆུད་མི་ཟ་བའི་ནུས་པ་ལ་འགོད་པའོ། །དང་པོ་ཡོད་དེ། ཇི་སྐད་བཤད་བ་དེ་ལྟ་བུའི་
རིམ་པས་ཡང་ས་བཅུ་པ་དེ་ཉིད་ལ་ཁྱད་པར་གྱི་ལམ་གྱི་རང་གི་ངོ་བོ་བླ་ན་མེད་པའི་



375
སྐབས་བརྒྱད་པ།
བྱང་ཆུབ་ཀྱི་ཡོན་ཏན་མཐའ་དག་སྐྱེ་བ་དེ་ཉིད་ལ་འདྲེན་པར་བྱེད་པའི་ཆོས་ཀྱི་མཚན་
ཉིད་བྱང་ཆུབ་ཀྱི་ཡན་ལག་རྫོགས་པ་ལ་འགོད་པའི་ཕྱིར། གཉིས་པ་ཡོད་དེ། མངོན་
མཐོ་དང་ངེས་ལེགས་ཀྱིས་ལས་དང་འབྲས་བུར་འབྲེལ་བ་ཆུད་མི་ཟ་བ་རྟོགས་པ་ལ་འགོད་
པའི་ཕྱིར། གཉིས་པ་ལ། ཇི་སྙེད་པ་རྟོགས་པ་ལ་འགོད་པ། ཇི་ལྟ་བ་རྟོགས་པ་ལ་
འགོད་པའོ།། དང་པོ་ཡོད་དེ། བདེན་པ་བཞིའི་དངོས་པོ་ཐམས་ཅད་ཡང་དག་པར་
ཇི་ལྟ་བ་བཞིན་མངོན་སུམ་དུ་རྟོགས་པ་ལ་འགོད་པའི་ཕྱིར། གཉིས་པ་ཡོད་དེ། འོག་
ནས་འབྱུང་བ་བླང་ན་སྟོང་པ་ཉིད་ཀྱིས་ངོ་བོ་ཉིད་ཀྱི་འདུས་བྱས་འཁོར་བ་དང་འདུས་
མ་བྱས་མྱ་ངན་ལས་འདས་པ་དོན་དམ་པར་ཐ་མི་དད་པར་མངོན་སུམ་དུ་ཡོངས་སུ་
ཤེས་པ་ལ་བཀོད་ནས་རྗེས་སུ་འབྲས་བུ་ལ་འགོད་པའི་ཕྱིར། །
གསུམ་པ་སྤངས་པའི་ཁྱད་པར་ལ་འགོད་པ་ལ། ཕྱིན་ཅི་ལོག་ཟད་པ་ལ་འགོད་པ།
ཕྱིན་ཅི་ལོག་གི་གཞི་ཟད་པ་ལ་འགོད་པའོ། །དང་པོ་ཡོད་དེ། ཕྱིན་ཅི་ལོག་བཞི་པོ་
ཐམས་ཅད་ཟད་པར་སྤངས་པ་ལ་འགོད་པའི་ཕྱིར། གཉིས་པ་ཡོད་དེ། ཕྱིན་ཅི་ལོག་
གི་གཞི་བདེན་འཛིནམེད་པར་སྤངས་པའི་ཡེ་ཤེས་ལ་འགོད་པའི་ཕྱིར། བཞི་པ་ལ། རང་
བཞིན་རྣམ་དག་གི་ཆོས་སྐུའི་རྒྱུ་ཚོགས་ལ་འགོད་པ། གློ་བུར་དྲི་བྲལ་གྱི་རྒྱུ་ཚོགས་ལ་
འགོད་པའོ། །དང་པོ་ཡོད་དེ། རང་བཞིན་གྱིས་ཡོངས་སུ་དག་པའི་མཚན་ཉིད་ཀྱི་ས་
བཅུ་པ་ལ་གནས་པའི་བྱང་ཆུབ་སེམས་དཔའི་རྣམ་པར་བྱང་བ་ལ་འགོད་པའི་ཕྱིར།
གཉིས་པ་ཡོད་དེ། སངས་རྒྱས་ཀྱི་སའི་དྲི་མ་ཐམས་ཅད་དང་བྲལ་བའི་རྣམ་པར་བྱང་
བའི་རྒྱུའི་ཚོགས་པ་ཚང་བ་འགོད་པའི་ཕྱིར། གཉིས་པ་ལམ་གྱི་འབྲས་བུ་ལ་འགོད་པ་
ཡོད་དེ། དེ་བཞིན་གཤེགས་པའི་ས་ལ་མི་གནས་པའི་མྱ་ངན་ལས་འདས་པ་ལ་འགོད་



376
ཕར་ཕྱིན་རྩ་ཊིཀ
པའི་ཕྱིར། གཉིས་པ་དོན་བསྡུ་བ་ཡོད་དེ། དེ་ལྟར་ན་ཆོས་ཀྱི་སྐུ་རྒྱུན་མི་ཆད་པ་བཞིན་
དུ་ཆོས་སྐུ་འདིའི་འཕྲིན་ལས་རྣམ་པ་ཉི་ཤུ་རྩ་བདུན་ཡང་འཁོར་བ་ཇི་སྲིད་བར་དུ་སེམས་
ཅན་གྱི་དོན་མཛད་པར་བཞེད་པ་ཞེས་བྱ་བ་ཡིན་པས་འཕྲིན་ལས་མཛད་པ་རྒྱུན་མི་འཆད་
པ་ཡིན་ནོ་སྟེ་ཡིན་པའི་ཕྱིར།
གཉིས་པ་ཚིག་དོན་གཞན་གྱི་གོ་རིམས་ཀྱང་དོན་བདུན་ཅུའི་དང་པོ་དང་ཐ་མ་ལ་
བརྟེན་ནས་རིག་པར་བྱ་བ་ནི། གལ་ཏེ་སེམས་བསྐྱེད་དང་འཕྲིན་ལས་ཀྱི་དབྱེ་བ་སྟོན་
པའི་སྐབས་སུ་འདི་གཉིས་ཀྱི་ས་མཚམས་བསྟན་ནས་རེ་བརྒྱད་པོ་སོ་སོའི་ས་མཚམས་
མི་འཆད་པ་ཅི་ཡིན་ཞེ་ན། དེའི་རྒྱུ་མཚན་ཡོད་དེ། དོན་བདུན་ཅུའི་དང་པོ་སེམས་
བསྐྱེད་པ་དང་ཐ་མའི་འཕྲིན་ལས་བསྟན་པའི་གོ་རིམ་སྟེ་ས་མཚམས་བསྟན་པའི་རིམས་
པས་ལྷག་མ་བར་གྱི་ཚིག་དོན་རེ་བརྒྱད་པོ་རྣམས་ཀྱི་གོ་རིམ་སྟེ་ས་མཚམས་ཀྱང་དེ་ལ་
བརྟེན་ནས་ཁོང་དུ་ཆུད་པར་བྱ་བའི་ཕྱིར། རྩ་བར་དངོས་སུ་མ་བསྟན་ཡང་འགྲེལ་པ་
བཤད་དགོས་སོ་ཞེ་ན་ཚིག་དོན་ལྷག་མ་རྣམས་ཀྱི་ས་མཚམས་རྒྱས་པར་འགྲེལ་པ་འདིར་
སེང་བཟང་བདག་གིས་ནི་མ་བྲིས་སོ་སྟེ་མི་བྲི་བའི་རྒྱུ་མཚན་ཡོད་དེ། ཚིགས་མངས་
སུ་དོགས་པས་མ་བྲིས་པའི་ཕྱིར། དེ་ལ་ཁོ་ན་རེ། བར་གྱི་ཚིག་དོན་དྲུག་ཅུ་རྩ་བརྒྱད་
ཀྱི་སྐབས་སུ་ལས་དང་པོ་བ་ནས་སངས་རྒྱས་ཀྱི་སའི་བར་གྱི་ལམ་གྱི་རིམ་པ་རྫོགས་པ་
རེ་སྟོན་རིགས་པར་ཐལ། སེམས་བསྐྱེད་དང་འཕྲིན་ལས་ཀྱི་སྐབས་སུ་བསྟན་པ་ལྟར་
ཚིག་དོན་གཞན་རྣམས་ལའང་འཆད་རིགས་པའི་ཕྱིར། རྟགས་ཁས། འདོད་ན། བསྟན་
བཅོས་འདིར་ཐེག་ཆེན་གྱི་ལམ་གྱི་རིམ་པ་རྫོགས་པ་ལན་བདུན་ཅུ་བསྟན་དགོས་པས་
ཟློས་པའི་སྐྱོན་ཡོད་དོ་ཞེ་ན་སྨྲ་བ་པོའི་བསམ་དོན་སེམས་བསྐྱེད་དང་འཕྲིན་ལས་ཀྱི་སྐབས་



377
སྐབས་བརྒྱད་པ།
སུ་ཐེག་པ་ཆེན་པོའི་ལམ་གྱི་རིམ་པ་རྫོགས་པ་དངོས་སུ་བསྟན་པར་འདོད་པ་ཡིན་ལ། དེ་
ལྟར་ན་བར་གྱི་ཚིག་དོན་རེ་བརྒྱད་སྟོན་པའི་གཞུང་གིས་དངོས་སུ་བསྟན་པའི་ཐེག་ཆེན་
གྱི་ལམ་མེད་པར་འགྱུར་ལ། གཞན་དུ་བསྟན་པ་རྣམས་སྐབས་དེ་གཉིས་སུ་དངོས་སུ་
བསྟན་ན་ནི། སྐབས་གཉིས་པོ་དེར་མངོན་པར་རྟོགས་པའི་རྒྱན་ཚང་བར་བྲིས་པས་
ཟློས་པའི་ཉེས་པ་ཤིན་ཏུ་ཆེན་པོ་ཉིད་དུ་ཐལ་བར་འགྱུར་རོ། །དེས་ན་སྐབས་གཉིས་
པོ་དེར་ལས་དང་པོ་བའི་ས་ནས་སངས་རྒྱས་ཀྱི་སའི་བར་གྱི་ཡོན་ཏན་རགས་པ་འགའ་
ཞིག་དངོས་སུ་བསྟན་ཡང་། ཐེག་པ་ཆེན་པོའི་ལམ་གྱི་རིམ་པ་མཐའ་དག་དངོས་སུ་
བསྟན་པ་མ་ཡིན་ལ། ཐེག་ཆེན་གྱི་སྦྱོར་ལམ་ཡིན་ཚད་དམིགས་པར་དང་ནི་རྣམ་པ་
དང་༑ ཞེས་སོགས་སྦྱོར་ལམ་གྱི་གཞུང་གི་སྐབས་སུ་དངོས་སུ་བསྟན་མི་དགོས་ཏེ། དོན་
གཅིག་ཀྱང་གཞུང་གཅིག་གིས་དངོས་སུ་སྟོན་ནུས་མི་ནུས་པའི་ཁྱད་པར་ཡོད་པའི་ཕྱིར་
ཏེ༑ རྗོད་བྱེད་སེལ་བས་འཇུག་པའི་ཕྱིར་དང་། ལྡོག་པ་གཅིག་ཡིན་ཀྱང་དགོས་པ་
མི་འདྲ་བའི་ཁྱད་པར་གྱིས་ལན་དུ་མར་བསྟན་པ་ལ་ཟློས་སྐྱོན་ཇི་ཙམ་ཡང་མེད་པའི་
ཕྱིར༑ གསུམ་པ་སྐབས་བསྡུ་བ་ནི།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་ཅེས་བྱ་བ་ལས་ཆོས་སྐུའི་སྐབས་ཏེ་བརྒྱད་པའོ།།
ཤེས་རབ་གྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་
ཅེས་བྱ་བའི་འགྲེལ་པའི་རྣམ་བཤད་སྙིང་པོ་རྒྱན་གྱི་དགོངས་འགྲེལ་རྣམ་བཤད་ཚིག་
དོན་རབ་གསལ་ཞེས་བྱ་བ་ལས་སྐབས་བརྒྱད་པའི་རྣམ་པར་བཤད་པའོ།། །།



379
དོན་བསྡུས།
TIT
༈ གསུམ་པ་བསྡུས་དོན་གཞན་བསྟན་པ་ལ། དོན་དྲུག་ཏུ་བསྡུ་བ། དོན་གསུམ་
དུ་བསྡུ་བའོ། །དང་པོ་ལ། མཚམས་སྦྱར། རྩ་བ། འགྲེལ་པའོ། །དང་པོ་ནི། སྤྲོས་
པ་རྒྱས་པ་ལ་དགའ་བའི་སེམས་ཅན་ལ་ཕན་གདགས་པར་བྱ་བའི་དོན་དུ་དེ་ལྟར་དོན་
བརྒྱད་ཀྱི་སྒོ་ནས་བསྡུས་དོན་རྣམ་པར་བཤད་ནས་ཡང་དེ་ལས་འབྲིང་དུ་དད་པའི་གང་
ཟག་ལ་བསྡུས་དོན་གཞན་དྲུག་ཏུ་བསྡུས་ནས་རྣམ་པར་བཤད་པ། གཉིས་པ་ནི། །
མཚན་ཉིད་དེ་ཡི་སྦྱོར་བ་དང་། །དེ་རབ་དེ་ཡི་གོ་རིམ་དང་།།
དེ་མཐའ་དེ་ཡི་རྣམ་སྨིན་ནི། །དོན་བསྡུས་གཞན་ཏེ་རྣམ་པ་དྲུག།
རྒྱན་གྱི་དོན་བསྡུས་བརྒྱད་ལས་གཞན་སྟེ་རྣམ་པ་དྲུག་ཏུ་ཤེས་པར་བྱ་སྟེ། མཁྱེན་པ་
གསུམ་གྱི་ངོ་བོར་གྱུར་པའི་མཚན་ཉིད་དང་། དེའི་ཉམས་སུ་ལེན་པའི་རྣམ་རྫོགས་སྦྱོར་
བ་དང་། སྦྱོར་བ་དེ་རབ་ཏུ་གྱུར་པའི་རྩེ་མོ་དང་། མཁྱེན་གསུམ་དེ་ཡི་ཉམས་ལེན་
གྱི་གོ་རིམས་མཐར་གྱིས་པ་དང་། མཁྱེན་གསུམ་དེའི་སྦྱོར་བ་མཐར་ཐུག་པ་སྐད་ཅིག་
སྦྱོར་དང་། མཁྱེན་གསུམ་དེ་ཡི་རྣམ་སྨིན་ཆོས་སྐུ་དང་དྲུག་ནི་རྒྱུན་གྱི་བསྡུས་དོན་འབྲིང་
དུ་ཤེས་པར་བྱ་བའི་ཕྱིར། གསུམ་པ་ལ་སོ་སོར་བཤད་པ། དོན་བསྡུས་ནས་ཚིག་དོན་
རྒྱས་པ་སྔ་མ་ལ་ཁ་འཕངས་པའོ། །དང་པོ་ནི། དང་པོར་རྣམ་པ་ཐམས་ཅད་མཁྱེན་
པ་ཉིད་ལ་སོགས་པ་ཐམས་ཅད་མཁྱེན་པ་ཉིད་གསུམ་ནི་ཆོས་ཅན། འདི་མཚོན་པར་
བྱ་བས་ན་མཚན་ཉིད་དེ་ཞེས་བརྗོད་དེ། མཁྱེན་གསུམ་གྱི་རྣམ་པའི་སྒོ་ནས་མངོན་པར་
མཚོན་པའི་གནས་ཉིད་ཡིན་པའི་ཕྱིར། དེ་ནས་རྣམ་པ་ཐམས་ཅད་མངོན་པར་རྫོགས་
པར་རྟོགས་པའི་སྦྱོར་བ་ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་རྣམ་པ་ཉམས་



ཕར་ཕྱིན་རྩ་ཊིཀ
380
སུ་ལེན་པའི་སྦྱོར་བ་ཡིན་ཏེ། བྱང་ཆུབ་སེམས་དཔའི་ཞི་ལྷག་ཞུང་འབྲེལ་གྱི་རྣལ་འབྱོར་
འདིས་ཏེ་ཁྱོད་ཀྱིས་ཐམས་ཅད་མཁྱེན་པ་ཉིད་གསུམ་གྱི་རྣམ་པ་སྒོམ་པ་ལ་སྦྱོར་བས་ན་
སྟེ་སྦྱོར་བས་སྒོམ་པ་ཡིན་པའི་ཕྱིར། སྒོམ་པ་ལ་དགོས་པ་ཡོད་དེ། མཁྱེན་གསུམ་གྱི་
རྣམ་པ་ལ་དབང་དུ་བྱ་བའི་ཆེད་ཡིན་པའི་ཕྱིར། དེ་ནས་རྩེ་མོའི་མངོན་པར་རྟོགས་པ་
ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་རྣམ་པ་གོམས་པ་རབ་ཀྱི་གནས་
སྐབས་ཡིན་ཏེ། སྔར་རྣམ་རྫོགས་སྦྱོར་བ་ཤིན་ཏུ་གོམས་པས་སྟོང་ཉིད་རྟོགས་པའི་སྒོམ་
བྱུང་གི་ཤེས་རབ་ཀྱིས་ཟིན་པའི་སྒོ་ནས་ཕུལ་དུ་བྱུང་བར་འགྲོ་བ་སྟེ། སོང་བའི་སྦྱོར་
བ་ཡིན་པའི་ཕྱིར། དེ་ནས་མཐར་གྱིས་པའི་མངོན་པར་རྟོགས་པ་ནི་ཆོས་ཅན། ཐམས་
ཅད་མཁྱེན་པ་ཉིད་གསུམ་གྱི་རྣམ་པ་དཀྱུས་ཐོགས་གཅིག་ལ་སྒོམ་པའི་གོ་རིམས་ཀྱིས་
གནས་སྐབས་ཡིན་ཏེ། སྐབས་དང་པོ་གསུམ་དུ་བསྟན་པ་མཁྱེན་གསུམ་གྱི་རྣམ་པ་སོ་
སོ་བ་དང་། རྣམ་ཀུན་ཏུ་བསྟན་པ་རྣམ་པ་མཐའ་དག་རྣམ་པར་སྒོམ་པའི་དོན་དཀྱུས་
ཐོག་གཅིག་ལ་རིམ་ཅན་དུ་གཞུང་སྲོང་བར་བྱེད་པས་སྒོམ་པའི་སྦྱོར་བ་ཡིན་པའི་ཕྱིར།
དེ་ལྟར་བསྒོམ་པ་ལ་དགོས་པ་ཡོད་དེ། སྔར་རྟོགས་པའི་དངོས་པོ་སྐད་ཅིག་མ་གཅིག་
ལ་ངེས་པར་བྱ་བའི་ཆེད་ཡིན་པའི་ཕྱིར། དེ་ནས་ཡང་དག་པར་སྐད་ཅིག་མ་གཅིག་
པའི་མངོན་པར་རྫོགས་པར་བྱང་ཆུབ་པའི་སྦྱོར་བ་ནི་ཆོས་ཅན། ཐམས་ཅད་མཁྱེན་
པ་ཉིད་གསུམ་གྱི་སྦྱོར་བ་མཐར་ཐུག་པའི་གནས་སྐབས་ཡིན་ཏེ། སློབ་ལམ་གྱི་རྟོགས་
པ་ཁྱོད་ལས་ཁྱད་པར་དུ་འགྲོར་མེད་པས་ཏེ་སེམས་དཔའི་སྦྱོར་བ་མཐར་ཐུག་ཡིན་པའི་
ཕྱིར༑ དེ་ནས་ཆོས་ཀྱི་སྐུ་མཛད་པ་དང་བཅས་པ་ནི་ཆོས་ཅན། ཐམས་ཅད་མཁྱེན་
པ་ཉིད་གསུམ་གྱི་རྟོགས་པ་རྣམ་པར་སྨིན་པའི་གནས་སྐབས་ཡིན་ཏེ། སྦྱོར་བ་དེའི་འབྲས་



381
དོན་བསྡུས།
བུ་མཐར་ཐུག་ཡིན་པའི་ཕྱིར། །
གཉིས་པ་ནི། ཡུམ་གསུམ་པོ་ཐམས་ཅད་ཀྱི་དོན་བསྡུས་པ་བརྒྱད་དུ་བཤད་
པ་ལས་གཞན་རྣམ་པ་དྲུག་ཏུ་བཤད་དེ། སྔར་བཤད་པ་དེ་ལྟར་ཡིན་པའི་ཕྱིར། བསྡུས་
དོན་དེའི་ཚིག་དོན་ཡང་ཤེས་པར་བྱ་སྟེ། སྔ་མ་བརྒྱད་ཀྱི་སྐབས་ཁོ་ན་བཞིན་དུ་བཤད་
པར་བྱ་བ་ཡིན་པའི་ཕྱིར། གཉིས་པ་དོན་གསུམ་དུ་བསྡུ་བ་ལ། མཚམས་སྦྱར། རྩ་
བ༑ འགྲེལ་པའོ། །དང་པོ་ནི། དོན་གྱི་སྤྲོས་པ་བར་མ་ལ་དགའ་བའི་སེམས་ཅན་ལ་
ཕན་གདགས་པར་བྱ་བའི་དོན་དུ་དེ་ལྟར་དོན་བསྡུས་པ་དྲུག་གི་སྒོ་ནས་རྣམ་པར་བཤད་
ནས་ཡང་དོན་གྱི་སྤྲོས་པ་མདོར་བསྡུས་པ་ལ་དགའ་བའི་སེམས་ཅན་ལ་ཕན་གདགས་
པར་བྱ་བའི་དོན་དུ་གསུམ་དུ་བསྡུས་ནས་སྔ་མ་ལས་གཞན་དུ་རྣམ་པར་བཤད་པ།
གཉིས་པ་ནི།
ཡུལ་ནི་རྣམ་པ་གསུམ་པོ་རྒྱུ། །སྦྱོར་བ་བཞི་ཡི་བདག་ཉིད་དང་། །
ཆོས་སྐུ་འཕྲིན་ལས་འབྲས་བུ་ནི། །དོན་བསྡུས་གཞན་དེ་རྣམ་པ་གསུམ། །
མཁྱེན་པ་རྣམ་པ་གསུམ་པའི་རྣམ་པ་ཆོས་ཅན། སྦྱོར་བས་སྒོམ་པར་བྱ་བའི་ཡུལ་ནི་
ཡིན་ཏེ། དེའི་ཉམས་སུ་བླང་བར་བྱ་བ་ཡིན་པའི་ཕྱིར། སྦྱོར་བ་བཞིའི་བདག་ཉིད་ཆོས་
ཅན༑ མཁྱེན་པ་གསུམ་མཐར་ཐུག་པ་དེའི་རྒྱུ་ཡིན་ཏེ། དེ་ཐོབ་བྱེད་ཀྱི་ཐབས་ཡིན་
པའི་ཕྱིར། ཆོས་སྐུ་འཕྲིན་ལས་དང་བཅས་པ་ནི་ཆོས་ཅན། མཁྱེན་གསུམ་སྦྱོར་བའི་
འབྲས་བུ་ཡིན་ཏེ། དེའི་ཐོབ་བྱ་མཐར་ཐུག་ཡིན་པའི་ཕྱིར། ཡུམ་གསུམ་གྱི་དོན་བསྡུས་
པ་སྔ་མ་གཉིས་ལས་གཞན་དུ་བཤད་པ་ཡིན་ཏེ། ཡུལ་དང་རྒྱུ་དང་འབྲས་བུ་རྣམ་པ་
གསུམ་དུ་བཤད་པའི་ཕྱིར། གསུམ་པ་ནི། དང་པོར་རྣམ་པ་ཐམས་ཅད་མཁྱེན་པ་



382
ཕར་ཕྱིན་རྩ་ཊིཀ
ཉིད་ལ་སོགས་པ་ཐམསཅད་མཁྱེན་པ་ཉིད་གསུམ་གྱི་ངོ་བོ་ཉིད་ནི་ཆོས་ཅན། སྦྱོར་བ་
སྒོམ་པ་ལ་འཇུག་པའི་ཡུལ་གྱི་རྒྱུ་ཡིན་ཏེ། ཁྱོད་སྦྱོར་བའི་ཤེས་བྱ་དང་། བསྒོམ་བྱ་
དང་༑ ཐོབ་བྱར་བྱས་ནས་སྦྱོར་བ་བསྒོམ་པ་ལ་འཇུག་པའི་ཕྱིར། མཁྱེན་པ་གསུམ་
པོ་དེ་ཇི་ལྟར་སྦྱོར་བས་བསྒོམ་ཞིང་སྦྱོར་བའི་ཡུལ་དུ་རབ་ཏུ་སྦྱོར་ཞེ་ན། དེའི་འོག་ཏུ་
རྣམ་པ་ཐམས་ཅད་མངོན་པར་རྫོགས་པར་རྟོགས་པ་ལ་སོགས་པ་མངོན་པར་རྟོགས་པ་
རྣམ་པ་བཞི་ནི་ཆོས་ཅན། མཁྱེན་པ་གསུམ་གྱི་རྣམ་པ་བསྒོམ་པའི་སྦྱོར་བ་ཡིན་ཏེ། དེ་
བསྒོམ་པའི་སེམས་དཔའི་རྒྱུད་ཀྱི་ཞི་ལྷག་ཟུང་འབྲེལ་གྱི་རྣལ་འབྱོར་ཡིན་པའི་ཕྱིར།
མཁྱེན་གསུམ་གྱི་སྦྱོར་བ་དེ་ལྟ་བུ་དང་ལྡན་པའི་རྒྱུ་སྦྱོར་བ་དེའི་འབྲས་བུ་ཅི་ཞིག་ཡིན་
ཞེ་ན། དེའི་འོག་ཏུ་ཆོས་ཀྱི་སྐུ་འཕྲིན་ལས་དང་བཅས་པ་ནི་ཆོས་ཅན། མཁྱེན་གསུམ་
སྦྱོར་བའི་འབྲས་བུ་ཡིན་ཏེ། དེའི་ཐོབ་བྱ་མཐར་ཐུག་ཡིན་པའི་ཕྱིར། དོན་བསྡུས་ན་
རྒྱལ་བའི་ཡུམ་རྣམ་པ་གསུམ་གྱི་དོན་བསྡུས་པ་སྔ་མ་གཉིས་ལས་གཞན་རྣམ་པ་གསུམ་
བཤད་དེ། བརྒྱད་དུ་བཤད་པ་དེ་ཁོ་ན་བཞིན་དུ་བཤད་པར་བྱ་བ་ཡིན་པའི་ཕྱིར། དེ་
ལྟར་རྒྱས་འབྲིང་བསྡུས་པ་ལ་དད་པའི་གདུལ་བྱ་གསུམ་བཤད་ཀྱང་ཚིག་དོན་ཡན་ལག་
རྒྱས་པར་རྫོགས་པར་སྟོན་དགོས་པར་འདྲ་ལ། བསྡུས་དོན་དྲུག་དང་གསུམ་བཤད་པའི་
གདུལ་བྱས་རང་རང་གི་བསྡུས་དོན་ལ་བརྟེན་ནས་ཡན་ལག་རྒྱས་བཤད་ཀྱི་དོན་རགས་
པ་ལ་ཡིད་དཔྱོད་ཀྱིས་ངེས་པར་འདྲེན་ནུས་ཀྱང་བརྒྱད་བཤད་པ་ལ་བརྟེན་ནས། དེ་
ལ་ཡིད་དཔྱོད་ཀྱིས་ངེས་པར་འདྲེན་མི་ནུས་ཤིང་། བརྒྱད་བཤད་པའི་གདུལ་བྱས་ནི་
བསྡུས་དོན་ཕྱི་མ་གཉིས་ལ་བརྟེན་ནས་ཡིད་དཔྱོད་ཀྱིས་ངེས་པར་དེ་ལྟར་འདོད་ནུས་པ་
ཡིན་ཏེ། གདུལ་བྱ་གསུམ་པོ་སྔ་མ་སྔ་མ་ལས་ཕྱི་མ་ཕྱི་མ་དབང་པོ་བརྟུལ་བའི་ཕྱིར།



383
དོན་བསྡུས།
བསྡུས་དོན་བརྒྱད་བཤད་པ་ལ་རེ་ཞིག་བཀྲི་མི་རུང་བ་འགའ་ཞིག་ཁ་དྲངས་པའི་ཆེད་
དུ་བསྡུས་དོན་ཕྱི་མ་གཉིས་བཤད་པའི་ཕྱིར་རོ། །
གསུམ་པ་བཤད་པ་མཐར་ཕྱིན་པའི་བྱ་བ་ལ། བཤད་བྱ་འཆད་བྱེད་ཀྱི་ཁྱད་
པར༑ བརྩམས་པའི་དགེ་བ་བསྔོ་བ། ཁེངས་བསྐྱུང་ཞིང་འགྲེལ་པ་རྩམ་པ་སྤྲོ་བའི་རྒྱུ་
མཚན་ནོ། །དང་པོ་ལ་བཤད་བྱའི་ཁྱད་པར། གང་ལ་བརྟེན་ནས་ཚུལ་ཇི་ལྟར་བཤད་
པའོ༑ ༑དང་པོ་ནི། མཁས་པ་རྣམས་ཀྱིས་ཡུམ་གསུམ་པོ་ཀུན་ལའང་བརྗོད་བྱའི་དོན་
བསྡུས་བརྒྱད་དང་དྲུག་དང་གསུམ་པོ་དེ་ཙམ་དུ་ཤེས་པར་བྱ་སྟེ། ལ་ལ་འཕགས་པ་
བརྒྱད་སྟོང་པ་ལས་དངོས་ཤུགས་ལ་དོན་ཚང་བ་དང་། གཞན་ཡུམ་བར་མ་ལས་དོན་
དངོས་སུ་སྟོན་པའི་ཚིག་ཚང་བ་དང་། གཞན་རྒྱས་པ་ལས་དོན་རེ་རེ་ལའང་རྣམ་གྲངས་
མང་པོའི་མིང་གིས་གསུངས་པའི་ཕྱིར། ཁོ་ན་རེ། ཚིག་ལ་ཁྱད་པར་ཡོད་པ་ཉིད་ཀྱིས་
དོན་ལའང་ཁྱད་པར་ཡོད་དོ་ཞེ་ན། ཡུམ་གསུམ་པོ་ཐམས་ཅད་ཀྱི་བརྗོད་བྱའི་དོན་གྱི་
རིམ་པ་གསུམ་ཀ་ཁྱད་པར་མེད་པའི་ཚུལ་གྱིས་བསྟན་བཅོས་འདིས་ལེགས་པར་བསྡུས་
པ་མ་ཡིན་པར་ཐལ། ཡུམ་གསུམ་པོ་བརྗོད་བྱ་མཚུངས་པ་དེ་ལྟར་མ་ཡིན་པའི་ཕྱིར།
རྟགས་ཁས། འོ་ན་གཞུང་མི་འདྲ་བ་གསུམ་གསུངས་པ་ཅི་ཡིན་ཞེ་ན། གཞུང་དེ་ལྟར་
གསུངས་པ་ལ་ཟློས་སྐྱོན་མེད་དེ། དེ་ལ་ཚིག་བསྡུས་པ་དང་འབྲིང་དང་རྒྱས་པ་ལ་སོགས་
པའིརབ་ཏུ་དབྱེ་བས་ཁྱད་པར་ཡོད་པ་ཁོ་ནར་ཟད་པའི་ཕྱིར། གཉིས་པ་གང་ལ་བརྟེན་
ནས་ཚུལ་ཇི་ལྟར་བཤད་པ་ནི། མངོན་པར་རྟོགས་པའི་རྒྱུན་གྱིས་ཚིག་ལེའུར་བྱས་པའི་
འགྲེལ་པ་དོན་གསལ་བ་འདི་ནི་སློབ་དཔོན་སེང་གི་བཟང་པོས་བྱས་པ་ཡིན་ཏེ། འཕགས་
པ་རྣམ་པར་གྲོལ་བའི་སྡེ་ཡིས་ལེགས་པར་བཤད་པའི་མཐུ་ཡིས་དོན་མཐོང་བའི་སྒོ་



384
ཕར་ཕྱིན་རྩ་ཊིཀ
ནས་དང་། དངོས་སུ་མཁན་པོ་ཡང་དག་རྣམ་སྣང་མཛད་བླ་མ་བཟང་ལ་ཕྱག་འཚལ་
ཏེ་གནང་བ་ཞུས་ནས་བྱས་པའི་ཕྱིར། དེ་ལྟར་ནའང་འགྲེལ་པ་འདིར་སྤྲོས་ནས་བཤད་
པ་མ་ཡིན་ཏེ། མདོའི་ཚིག་དང་ནི་བསྟན་བཅོས་ཀྱི་ངག་སོགས་དངོས་སུ་སྦྱོར་བ་མ་
བྱས་པར་གོ་སླ་བའི་ཆེད་དུ་དོན་བསྡུས་ནས་བཤད་པའི་ཕྱིར། །
གཉིས་པ་བརྩམས་པའི་དགེ་བ་བསྔོ་བ་ནི། འགྲེལ་པ་བརྩམས་པའི་དགེ་བ་བསྔོ་
ཚུལ་ཡོད་དེ། འགྲེལ་པ་དོན་གསལ་དེ་སྡེབས་པ་ལས་བྱུང་བ་ཡི་དགེ་བ་སེང་གེ་བཟང་
པོ་བདག་གིས་གང་ཐོབ་པ་དེ་ཡི་སྐྱེ་བོ་གཞན་ཐམས་ཅད་ནི་བདེ་བར་གཤེགས་པའི་ཤེས་
རབ་ཀུན་མཁྱེན་གྱི་གོ་འཕང་ཐོབ་པར་ཤོག་ཅིག་ཅེས་བསྔོས་པའི་ཕྱིར། གསུམ་པ་ལ།
ཁེངས་བསྐྱང་པ། ནོངས་པོ་བཟོད་པར་གསོལ་བ། འགྲེལ་པ་རྩོམ་པར་སྤྲོ་བའི་རྒྱུ་མཚན་
ནོ༑ ༑དང་པོ་ལ། རང་ཉིད་བློ་དམན་པར་བསྟན་པ། གཞུང་དོན་རྟོགས་དཀའ་བར་
བསྟན་པའོ། །དང་པོ་ནི། བསྟན་བཅོས་ཀྱི་དོན་ཀུན་བདག་གི་མངོན་སུམ་གྱི་སྤྱོད་
ཡུལ་གང་ན་ཞིག་ཡིན་ཏེ། བདག་གི་ཤེས་རབ་མི་གསལ་བས་བསྟན་བཅོས་བརྗོད་པ་
ལ་དོན་སྤྱིའི་ཚུལ་གྱིས་འཇུག་པའི་ཕྱིར་དང་། བསྟན་བཅོས་ཀྱི་དོན་ཀུན་བདག་གི་མངོན་
སུམ་གྱི་ཡུལ་ལས་ཕྱི་རོལ་ཏུ་གྱུར་པའི་ཕྱིར། གཉིས་པ་ནི། བསྟན་བཅོས་ཀྱི་དོན་ནི་
མ་ལུས་པ་བདག་གིས་མངོན་སུམ་གྱི་ཡུལ་གང་ན་ཡིན་ཏེ། བདག་ཉིད་ཆེན་པོ་འཕགས་
བློའི་མངོན་སུམ་གྱི་སྤྱོད་ཡུལ་དུ་འགྱུར་དགོས་པས་རྟོགས་དཀའ་བའི་ཕྱིར། གཉིས་
པ་ནོངས་པ་བཟོད་པར་གསོལ་བ་ཡོད་དེ། འོན་ཀྱང་མངོན་སུམ་གྱི་སྤྱོད་ཡུལ་མ་ཡིན་
པ་ལ་བདག་གིས་འབད་ནས་རང་དང་གཞན་གྱི་དོན་གྱི་ངོར་བགྱིས་པའི་འགྲེལ་པ་ལ་
ནོངས་པའི་ཚོགས་མཆིས་ན་དེ་ལ་ཆོས་ཀྱི་སྤྱན་དང་ལྡན་པའི་སྐྱེ་བོ་རྣམསབཟོད་པར་



385
དོན་བསྡུས།
མཛོད་ཅེས་གསོལ་བའི་ཕྱིར། གསུམ་པ་འགྲེལ་པ་རྩོམ་པར་སྤྲོ་པའི་རྒྱུ་མཚན་ཡོད་དེ།
ཀྱེ་མ་སྟེ་ངོ་མཚར་བ་གཞུང་ལུགས་སྣ་ཚོགས་བལྟས་པ་ཉིད་ཀྱི་ངལ་དུབ་བྱས་པའི་འབྲས་
བུ་ལ་བདག་གི་ཡིད་ངལ་གསོ་བའི་གནས་སུ་གྱུར་པ་ཤེས་རབ་ཀྱི་ཕ་རོལ་ཏུ་ཕྱིན་པའི་
ལུགས་འདི་རྟོགས་ཤིང་དུས་རིང་མོ་ཞིག་ནས་མཐོང་བ་ཡིན་པའི་ཕྱིར། གསུམ་པ་མཇུག་
གི་དོན་ལ། བསྟན་བཅོས་མཛད་པ་པོ་དང་། གང་གིས་བསྒྱུར་བའི་ཚུལ་ལོ། །དང་
པོ་ཡོད་དེ།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་ཅེས་བྱ་བ། རྗེ་བཙུན་བྱམས་པ་མགོན་པོས་མཛད་པ་རྫོགས་སོ།། །།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གིས་བསྟན་བཅོས་མངོན་པར་རྟོགས་
པའི་རྒྱན་ཅེས་བྱ་བའི་འགྲེལ་པ་རྒྱལ་བའི་སྲས་པོ་སེངྒེ་བཟང་པོས་མཛད་པ་དང་། དེའི་
རྣམ་བཤད་སྙིང་པོ་རྒྱན་གྱི་དགོངས་པ་བཤད་པ་རྫོགས་པར་གྲུབ་པའི་ཕྱིར། གཉིས་
པ་ཡོད་དེ།
རྒྱ་གར་གྱི་པཎྜི་ཏ་གོ་མི་འཆི་མེད་དང་། ལོ་ཟླ་བ་དགེ་སློང་བློ་ལྡན་ཤེས་རབ་
ཀྱིས་བསྒྱུར་ཅིང་ཞུས་ཏེ་ལེགས་པར་གཏན་ལ་ཕབ་པའོ།། །།
བསྟན་པ་སྔ་དར་ལ་རྒྱ་གར་གྱི་མཁན་པོ་བི་ཀ་ར་པྲ་བྷ་ཏེ་རིག་བྱེད་འོད་ཟེར་
མ༑ བི་ཀ་ར་པྲ་བྷ་བ་རིག་པའི་འབྱུང་གནས་དང་། ཞུ་ཆེན་གྱི་ལོ་ཟླ་བ་བཎངྒེ་དཔལ་
བརྩེགས་ཀྱིས་བསྒྱུར་ཅིང་ཞུས་ཏེ་འཆད་ཉན་གྱིས་གཏན་ལ་ཕབ་པ་ལས་བསྟན་པ་ཕྱི་
དར་འདིའི་དུས་སུ་རྒྱ་གར་གྱི་མཁན་པོ་དཔལ་གོ་མི་འཆི་མེད་ལ་སོགས་པ་དང་། ཐུབ་
དབང་གཉིས་པ་ལོ་སྨྲ་བ་བློ་ལྡན་ཤེས་རབ་ཀྱིས་བསྒྱུར་ཅིང་འཆད་ཉན་གྱིས་གཏན་ལ་



386
ཕར་ཕྱིན་རྩ་ཊིཀ
ཕབ་པའི་ཕྱིར། གཞན་ཡང་བརྒྱད་སྟོང་པ་དང་རྒྱན་སྦྱར་བའི་འགྲེལ་ཆེན་ནི་ཐོག་མར་
རྒྱ་གར་གྱི་མཁན་པོ་སུ་བྷཱུ་ཏི་ཤྲཱི་དང་། ལོ་ཆེན་རིན་བཟང་གཉིས་ཀྱིས་བསྒྱུར་བ་དང་།
ཇོ་བོས་གསུངས་ནས་ལོ་ཆེན་གྱིས་བསྒྱུར་བ་དང་། ཡང་ཇོ་བོས་གསུངས་ནས་འབྲོམ་
སྟོན་པས་བསྒྱུར་བ། དུས་ཕྱིས་ཀྱི་འགྱུར་གསར་ཡང་ཡོད་པར་སྣང་ངོ༌།།
༈ སྨྲས་པ། གསུང་རབ་ཀུན་གྱི་ཡང་རྩེ་ཤེར་ཕྱིན་མདོ། །
རྒྱས་འབྲིང་བསྡུས་པའི་དགོངས་འགྲེལ་བསྟན་བཅོས་རྒྱན། །
འགྲེལ་པར་བཅས་པའི་ཚིག་དོན་རྒྱ་ཆེར་ནི། །
འགྲེལ་མཛད་རྣམ་བཤད་སྙིང་པོའི་རྒྱན་ཞེས་གྲགས། །
གང་དེ་རྗོད་བྱེད་གསུང་ནི་བརླིང་བས་ན། །
བློ་དམན་སྐྱེ་བོས་ཅུང་ཟད་རྟོགས་དཀའི་ཕྱིར། །
སླར་ཡང་གོ་སླའི་གཏམ་གྱིས་མདོར་བསྡུས་ཏེ། །
གསལ་བར་འཆད་པའི་རྣམ་བཤད་འདི་སྦྱར་རོ། །
དེ་ལས་རྣམ་དཀར་གངྒཱའི་ཆུ་རྒྱུན་གྱིས། ། །
བསྟན་པའི་ལྗོན་ཤིང་རིང་དུ་རྒྱས་གྱུར་ཏེ། །
དོན་གཉིས་འབྲས་བུའི་ཁུར་གྱིས་མཛེས་པ་ཡིས། །
སྐལ་བཟང་ཀུན་གྱི་རེ་བ་སྐོང་བར་ཤོག །
བདག་ཀྱང་བྱམས་པའི་གཞུང་དང་མི་འབྲལ་ཞིང་། །
ནམ་ཞིག་ཞིང་འདིར་སངས་རྒྱས་བྱམས་པ་ཞེས། །
ས་གསུམ་འོད་ཀྱིས་འགེངས་པ་དེ་ཡི་ཚེ། །



387
སྒྱུར་བྱང་།
དམ་ཆོས་ཉན་པའི་འཁོར་གྱིས་ཐོག་མར་ཤོག །
ཅེས་ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་
རྟོགས་པའི་རྒྱན་འགྲེལ་པ་དང་བཅས་པའི་རྣམ་བཤད་སྙིང་པོ་རྒྱན་གྱི་དགོངས་འགྲེལ་
རྣམ་བཤད་ཚིག་དོན་རབ་གསལ་ཞེས་བྱ་བ་འདི་ནི། མཁྱེན་རབ་ཀྱི་དབང་ཕྱུག་ཡོངས་
འཛིན་དམ་པ་དོན་ཡོད་དཔལ་ལྡན་པའི་ཞལ་སྔ་ནས་ཀྱི་བཀའ་དྲིན་ལས་བསྟན་བཅོས་
རྩ་འགྲེལ་ལ་ངེས་པ་ཅུང་ཟད་རྙེད་པ་ཤཱཀྱའི་དགེ་སློང་ཡུམ་དོན་སྨྲ་བ་བསོད་ནམས་གྲགས་
པའི་དཔལ་རྣམ་དཔྱོད་མཆོག་གིས་སྡེས། མེ་མོ་ལུག་གི་ལོ་ལ་དཔལ་ལྡན་འབྲས་སྤུངས་
ཆོས་ཀྱི་སྡེ་ཆེན་པོའི་གཟིམས་ཁང་དུ་སྦྱར་བའི་ཡི་གེ་པ་ནི་རིག་བྱེད་རིན་ཆེན་མགོན་
པོའོ༑ ༑འདིས་ཀྱང་བསྟན་པ་རིན་པོ་ཆེ་དར་ཞིང་རྒྱས་ལ་ཡུན་རིང་དུ་གནས་པར་གྱུར་
ཅིག། །།



སྤར་བྱང་སྨོན་ཚིག
388
སྤར་བྱང་སྨོན་ཚིག
རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །
གཞོལ་བའི་མཐའ་ཡས་ཆོས་ཚུལ་དལ་འབབས་ཀླུང་། །
ཚིག་གི་གཟེགས་མ་རེས་ཀྱང་དུག་གསུམ་གྱི། །
དྲི་མ་ཡོངས་འཁྲུད་ལེགས་བཤད་བདུད་རྩི་འདི། །
དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། །
ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །
གདངས་ཏེ་རྒྱུད་ལྔའི་འགྲོ་བ་མ་ལུས་པ། །
ངེས་ལེགས་ནོར་བུའི་མཛོད་ལ་དབང་འབྱོར་ཤོག
ཅེས་པ་འདི་ཡང་ནང་བསྟན་གྲུབ་མཐའ་རིས་མེད་ཀྱི་གསུང་རབ་དག་དཔར་དུ་བསྐྲུན་དང་བསྐྲུན་
འགྱུར་གང་ལའང་སྦྱར་ཆོག་པའི་དགེ་བསྔོའི་སྨོན་ཚིག་ཏུ། ཤཱཀྱའི་དགེ་སྦྱོང་ཆོས་སྨྲ་བ་ངག་དབང་བློ་བཟང་
བསྟན་འཛིན་རྒྱ་མཚོས་སྦྱར་བའོ།། །།



༢ བསྟན་པ་རིན་ཆེན་མཆོ ག ་གིས་མ་ཁྱབ་པའམང་།
ཁྱབ་ཀྱང་ཉམས་པར་གྱུར་པའི་ཕྱོགས་དེར་ནི།
ཉིང་རྗེ་ཆེན་པོའི་ཡིད་རབ་བསྐྱོད་པ་ཡིས།
ཕན་བདེའི་གཏེར་དེ་གསལ་བར་བྱེད་པར་ཤོ ག །
དཔེ་རིན་སྒོར། 400.00
