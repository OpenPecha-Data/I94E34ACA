༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN7829
ImageGroup:
ISBN:
13CN7837
n/a
LCCN:
n/a
Title:
པཎ་ཆེན་བསོད་ནམས་གྲགས་པའི་གསུང་གསུང་འབུམ།
paN chen bsod nams grags pa'i gsung gsung 'bum/
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
n/a
n/a
Date:
Volume:
Total Volumes:
TBRC Pages:
Introductory Pages:
n/a
Text Pages:
n/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.
more
The
Buddhist Resource Center, 1430 Massachusets Ave, Sth Floor,



a༄༅། །པཎ་ཆེན་བསོད་ནམས་གྲགས་པའི་
གསུང་འབུམ་བཞུགས་སོ། །
པོད་བདུན་པ།
attee
སི་ཁྲོན་བོད་ཡི ག་དཔེ་རྙིང་བསྡུ་སྒྲིག་ཁང་གིས་སྤེལ།



༈ པཎ་ཆེན་བསོད་ནམས་གྲགས་པ་ལ་ན་མོ།།



དབུ་མའི་སྤྱི་དོན་དང་མཐའ་དཔྱོད།
པཎ་ཆེན་བསོད་ནམས་གྲགས་པས་བརྩམས།



ང་
དཀར་ཆག
གླེང་བརྗོད།
མཆོད་བརྗོད།
དབུ་མའི་སྤྱི་བཤད།
འཇུག་བྱ་འཇུག་བྱེད་ཀྱི་དབུ་མའི་དོན།
སྙིང་རྗེ་ཆེན་པོ་ལ་སོ་སོར་མ་ཕྱེ་ནས་བསྟོད་པ།
སྙིང་རྗེ་ཆེན་པོ་ལ་སོ་སོར་ཕྱེ་ནས་བསྟོད་པ།
བྱེ་བྲག་ཏུ་སྙིང་རྗེ་ཆེན་པོ་ལ་མཐའ་དཔྱད་པ།
ས་བཅུ་ཐུན་མོང་གི་རྣམ་གཞག་བཤད་པ།
ས་དང་པོ་རབ་དགའ་བཤད་པ་ལ། །
རང་རྒྱུད་མཛེས་པར་བྱེད་པའི་ཡོན་ཏན།
གཞན་རྒྱུད་ཟིལ་གྱིས་གནོན་པའི་ཡོན་ཏན།
ཐེག་དམན་འཕགས་པ་ལ་ཆོས་ཀྱི་བདག་མེད་རྟོགས་པ་ཡོད་པའི་ཁུངས།
]ས་འདིར་ཕར་ཕྱིན་ལྷག་ཚུལ་དང་མཇུག་བསྡུ་བ།
ས་གཉིས་པ་དྲི་མ་མེད་པ།
[ས་གསུམ་པ་འོད་བྱེད་པ་ལ་ཐུན་མོང་གི་ཡོན་ཏན།
ཁོང་ཁྲོས་དགེ་རྩའཇོམས་ཚུལ།
ས་འདིར་ཡོན་ཏན་ལྷག་ཚུལ་དང་མཇུག་བསྡུ་བ།
ས་བཞི་པ་འོད་འཕྲོ་བ།
ས་ལྔ་པ་སྐྱུངས་དཀའ་བ།
ས་དྲུག་པ་མངོན་དུ་ཕྱོགས་པ་བཤད་པ་ལ།
ཐུན་མོང་མ་ཡིན་པའི་འགོག་སྙོམས།
༡༢
༡༤
༡༥



ཡང་
-
-
--
༡༢༧
དཀར་ཆག
[ཤེར་ཕྱིན་གྱི་བསྔགས་པ་དང་མཉམ་ཉིད་བཅུ།
[ཐལ་རང་གི་དགག་བྱ་ངོས་འཛིན།
དགག་པ་གཉིས་ཀྱི་དོན།
༢༢ བདག་སྐྱེ་བཀག་པའི་ཐལ་བའི་ཟློག་དོན་ལ་རྩོད་སྤོང་དང་བཅས་པ།
གཞན་སྐྱེ་སྤྱི་བཀག་པ།
བདེན་གཉིས་ཀྱི་རྣམ་གཞག
འཇིག་རྟེན་ཤེས་ངོ་ལ་ལྟོས་པའི་ཡང་ལོག་
༢༦ |འཁོར་བའི་རྩ་བ་གྱུར་པའི་མ་རིག་པ།
ལུགས་འདིའི་ཤེས་སྒྲིབ་ངོས་བཟུང་བ།
སངས་རྒྱས་ཀྱི་ཡེ་ཤེས་ཀྱིས་ཤེས་བྱ་མཁྱེན་ཚུལ།
ལས་ཀྱི་བག་ཆགས་ངོས་བཟུང་ཚུལ།
ཐལ་འགྱུར་བའི་ཐུན་མོང་མ་ཡིན་པའི་ཁྱད་ཆོས་བརྒྱད།
༣༡ ཞིག་པ་དངོས་པོར་སྒྲུབ་ཚུལ།
དུས་གསུམ་གྱི་རྣམ་གཞག
[སེམས་ཙམ་པའི་ལུགས་བྱེ་བྲག་ཏུ་དགག་པ་ལ།
ཕྱི་རོལ་མེད་ཅིང་ཤེས་པ་རང་བཞིན་གྱིས་ཡོད་པ་དགག་པ།
༣༤ བལྟ་བྱ་ཐུན་མོང་བ་ཡོད་མེད་ལ་དཔྱད་པ།
]གཞན་དབང་རང་གི་མཚན་ཉིད་ཀྱིས་གྲུབ་པའི་སྒྲུབ་བྱེད་རང་རིག་འགོག་པ།
ལུགས་འདིའི་ཚད་མ་གཉིས་ཀྱི་རྣམ་གཞག་
སེམས་ཙམ་དུ་གསུངས་པའི་ཙམ་སྒྲས་ཕྱི་དོན་མི་འགོག་པའི་ཚུལ།
ལུགས་འདིའི་ངོ་བོ་ཉིད་གསུམ་གྱི་རྣམ་གཞག
-
༡༩༣
༡༤༥
༡༥ ༡
༡༥ ༤
༡།༦
འ༦༢
กป1
༡༧༩
༡༨༥



e
c
ང་
༡༢༦
༡༨༨
[མང་
དཀར་ཆག
༩ ། གཉིས་ཀ་ལས་སྐྱེ་བ་དང་རྒྱུ་མེད་ལས་སྐྱེ་བ་བཀག་པ།
༤༠ བདག་རང་བཞིན་གྱིས་གྲུབ་པ་འདོད་པའི་ཚུལ་དང་
དེ་འགོག་བྱེད་ཀྱི་རིགས་པ་དཔེ་དང་བཅས་པ།
ས་བདུན་པ་རིང་དུ་སོང་བ།
༤༢ [ས་བརྒྱད་པ་མི་གཡོ་བ།
[ས་དགུ་པ་ལེགས་པའི་བློ་གྲོས།
[ས་བཅུ་པ་ཆོས་ཀྱི་སྤྲིན།
འབྲས་བུའི་ས་ཡི་རྣམ་གཞག
༡༧
༡༩
འ༠༡
，
5
དབུ་མ་མཐའ་དཔྱོད་ཀྱི་དཀར་ཆགག
མཐའ་དཔྱོད་ཀྱི་མཆོད་བརྗོད།
[ཟབ་རྒྱས་གཉིས་ཀྱི་སྒོ་ནས་དབུ་མ་ལ་འཇུག་ཚུལ།
ཉན་རང་ཐུབ་དབང་ལས་འཁྲུངས་ཚུལ་དང་ཉན་ཐོས་ཀྱི་སྒྲ་བཤད་
འཕྲོས་དང་བཅས་པ།
[ཐུབ་དབང་བྱང་སེམས་ལས་འཁྲུངས་ཚུལ་དང་འདིར་བསྟན་ཆོས་གསུམ་གྱི
གོ་རིམ་ངེས་ཚུལ་རྩོད་སྤོང་འཕྲོས་དང་བཅས་པ།
ཐོག་མཐའ་བར་གསུམ་དུ་གལ་ཆེ་བའི་སྙིང་རྗེའི་ངོས་འཛིན་དང་
ཆོས་གསུམ་གྱི་ནང་ནས་རྩ་བ་སྙིང་རྗེ་ཆེན་པོ་ལ་ཐུག་ཚུལ་རྩོད་སྤོང་
འཕྲོས་དང་བཅས་པ།
སྙིང་རྗེ་གསུམ་གྱི་ངོས་འཛིན་དང་ས་མཚམས་འཇོག་ཚུལ་རྩོད་



ང་
དེ།
༣༤༥
A4
དཀར་ཆག
སྤོང་དང་བཅས་པ།
འ11
དོན་ལྡན་གྱི་མཚན་ཐོབ་པའི་ཡོན་ཏན་དང་རང་རྒྱུད་མཛེས་པར་བྱེད་
པའི་ཡོན་ཏན།
[གཞན་རྒྱུད་ཟིལ་གྱིས་གནོན་པའི་ཡོན་ཏན་དང་། བདག་མེད་གཉིས་
རྟོགས་པའི་གོ་རིམ་ངེས་ཚུལ་རྩོད་སྤོང་དང་བཅས་པ།
འཕགས་པ་ལ་སྟོང་ཉིད་རྟོགས་མྱོང་བའི་ཁྱབ་པ་དང་། བདེན་བཞི་
ཕྲ་རགས་འཇོག་ཚུལ་རྩོད་སྤོང་འཕྲོས་དང་བཅས་པ།
༡༠ ]འཇིག་རྟེན་ལས་འདས་པའི་སྦྱིན་པ་དང་འཇིག་རྟེན་པའི་སྦྱིན་པའི་ཁྱད་པར།
༡༡ ཚུལ་ཁྲིམས་དག་མ་དག་གི་ཁྱད་པར།
༡༢ |ས་གསུམ་པའི་ཡོན་ཏན་དང་སྒོམ་སྤང་བདེན་འཛིན་སྐོར་དགུ་ས་གང་ནས་
སྤོང་དཔྱད་པ།
ལུགས་འདིའི་ཤེས་སྒྲིབ་ངོས་འཛིན་རྩོད་སྤོང་དང་བཅས་པ།
]འཇིག་ལྟ་རགས་པ་ངོས་འཛིན་ཚུལ།
༡༥ ས་ལྔ་པར་བདེན་བཞི་ཤེས་པའི་ཤེས་རབ་ཀྱི་བསླབ་པ་ཐོབ་ཚུལ་དང་
འགོག་བདེན་ཆོས་ཉིད་ཡིན་མིན་ལ་དཔྱད་པ།
༡༦ ཐུན་མོང་མ་ཡིན་པའི་འགོག་སྙོམས་ཀྱི་ཁྱད་པར།
༡༧ ཐལ་རང་གཉིས་ཀྱི་དགག་བྱ་ངོས་འཛིན་ཚུལ།
༡༨ [བདག་སྐྱེ་འགོག་པའི་ཐལ་བའི་ཟློག་དོན་ལ་རྩོད་སྤོང་དང་ཆོས་ཅན་མཐུན་
སྣང་བ་ཡོད་མེད་ལ་དཔྱོད་པ། །
བདེན་གཉིས་ཀྱི་རྣམ་བཞག་དང་འཇིག་རྟེན་ཤེས་ངོ་ལ་ལྟོས་པའི་ཡང་ལོག་གི་
ཁྱད་པར།
༣༨
༣༦༥
༣༦༧
3༧༠
༣༧༦
-
-
--



cའང་
དཀར་ཆག
༢༠ ཡན་ལག་བཅུ་གཉིས་ཀྱི་མ་རིག་པ་ངོས་བཟུང་བ།
༢༡ སངས་རྒྱུས་ཀྱི་ཡེ་ཤེས་ཀྱིས་ཤེས་བྱ་མཁྱེན་ཚུལ།
༢༣ [ཞིག་པ་དངོས་པོར་སྒྲུབ་པ།
[ཐལ་འགྱུར་བའི་ཐུན་མོང་མ་ཡིན་པའི་ཁྱད་ཆོས་བརྒྱུད་འཇོག་ཚུལ།
དུས་གསུམ་གྱི་རྣམ་བཞག
ལས་ཅན་གྱི་ལྷ་མི་ཡི་དྭགས་གསུམ་བལྟ་བྱ་ཐུན་མོང་བ་
[ཡོད་མེད་ལ་དཔྱོད་པ།
རང་རིག་འགོག་ཚུལ།
ཚད་མའི་རྣམ་བཞག
སེམས་ཙམ་དུ་གསུངས་པའི་ཙམ་སྒྲས་ཕྱི་དོན་མི་འགོག་ཅིང་
དྲང་དོན་གྱི་མདོར་སྒྲུབ་པ།
གང་ཟག་གི་བདག་མེད་རིགས་པས་སྒྲུབ་ཚུལ་རྩོད་སྤོང་
འཕྲོས་དང་བཅས་པ།
དཔར་བྱང་སྨོན་ཚིག



༄༅། །ཚོགས་གཉིས་ཆུ་མཚོ་ལས་འཁྲུངས་སྐུ་བཞིའི་བང་རིམ་རིམ་པར་བརྩེགས།།
མཚན་དཔེའི་གཟི་བྱིན་དཔལ་འབར་རྒྱལ་སྲས་གསེར་རིའི་དབུས་ན་མཛེས། །
རྒྱ་ཆེན་འཕྲིན་ལས་རྣམ་བཞིའི་ཉི་ཟླའི་འོད་ཀྱི་སྐ་རགས་འཛིན། །
ཐུབ་དབང་ལྷུན་པོ་ལྷར་བཅས་འགྲོ་བའི་སྐྱབས་གནས་གཅིག་པུ་རྒྱལ། །
མཁྱེན་བརྩེའི་དབང་ཕྱུག་རྗེ་བཙུན་འཇམ་དབྱངས་ཤིང་རྟ་ཆེན་པོ་དཔལ་ལྡན་ཀླུ་སྒྲུབ་
ཐལ་འགྱུར་སྲོལ་བཏོད་སངས་རྒྱས་བསྐྱངས་དང་འགྲེལ་མཛད་ཟླ་མེད་ཟླ་བའི་ཞབས།།
པ་ཚབ་སྒྲ་བསྒྱུར་ཉི་མ་གྲགས་ནས་ཉེ་བར་བཟུང་སྟེ་རྒྱལ་བའི་དབང་པོ་བློ་བཟང་གྲགས་
པ་ཡབ་སྲས་རྣམ་གསུམ་རྗེས་འབྲངས་མཁས་པའི་ཚོགས་རྣམས་དང་། །
དམ་པའི་ཆོས་འདི་གང་ལས་མཉན་པའི་ཡོངས་འཛིན་དམ་པ་བཀའ་དྲིན་ཅན་སོགས་
དཔལ་ལྡན་བླ་མ་ཕྱག་འོས་ཀུན་ལ་ཀུན་ནས་གུས་པས་ཕྱག་འཚལ་ནས། །
ཐལ་འགྱུར་ལུགས་བཟང་དཔེ་ཟླ་བྲལ་བ་ལེགས་པར་གསལ་བྱེད་རྣམ་བཤད་རྣམ་གཉིས་
དགོངས་པ་ཇི་བཞིན་གོ་སླའི་ངག་གིས་བཤད་པར་བྱ། །
དེ་ལ་འདིར་བདག་ཅག་གི་སྟོན་པས་དང་པོར་བྱང་ཆུབ་མཆོག་ཏུ་ཐུགས་བསྐྱེད།
བར་དུ་བསྐལ་པ་གྲངས་མེད་གསུམ་དུ་ཚོགས་བསགས། མཐར་མངོན་པར་རྫོགས་
པར་སངས་རྒྱས་ནས་ཆོས་ཀྱི་ཕུང་པོ་ཇི་སྙེད་ཅིག་བཀའ་སྩལ་བ་རྣམས་ཀྱི་ནང་ནས། ར་
དང་། ཕུལ་དུ་གྱུར་པ་ནི། ཤེར་ཕྱོགས་ཀྱི་མདོ་རྒྱུས་འབྲིང་བསྡུས་པ་གསུམ་པོ་ཡིན་



དབུ་མ་སྤྱི་དོན།
ལ༑ དེའི་བརྗོད་བྱ་ལ་དངོས་བསྟན་སྟོང་ཉིད་ཀྱི་རིམ་པ་དང་། སྦས་དོན་མངོན་རྟོགས་
ཀྱི་རིམ་པ་གཉིས་སུ་ཡོད་པ་ལས། དང་པོ་འགྲེལ་པའི་དབང་དུ་མཛད་ནས་མགོན་པོ་
ཀླུ་སྒྲུབ་ཀྱིས་དབུ་མ་རྩ་བ་ཤེས་རབ། རིགས་པ་དྲུག་ཅུ་པ། སྟོང་ཉིད་བདུན་ཅུ་པ། ཞིབ་
མོ་རྣམ་འཐག རྩོད་ཟློག རིན་ཆེན་འཕྲེང་བ་སྟེ་རིགས་པའི་ཚོགས་དྲུག་མཛད། དེ་
རྣམས་ཀྱི་ནང་ནས་རྩ་བའམ་གཞི་མ་ལྟ་བུ་ནི་རྩ་བ་ཤེས་རབ་ཡིན་ལ། དེ་ལ་འགྲེལ་
པ་ག་ལས་འཇིགས་མེད། བུདྡྷ་པཱ་ལི་ཏ། ཚིག་གསལ། དེ་བ་ཐ་མ། གུ་ན་མ་ཏི། གུ་
ན་ཤྲཱི། སྦི་ར་མ་ཏི། ཤེས་རབ་སྒྲོན་མ་སྟེ་བརྒྱད་བྱུང་། དེའི་ནང་ནས་བོད་དུ་འགྱུར་
བ་ལ་ག་ལས་འཇིགས་མེད། བུདྡྷ་པཱ་ལི་ཏ། ཤེས་རབ་སྒྲོན་མ། ཚིག་གསལ་ཏེ་བཞི་
ཡོད་ལ། ག་ལས་འཇིགས་མེད་རང་འགྲེལ་དུ་སྤྱན་རས་གཟིགས་བརྟུལ་ཞུགས་ཀྱིས་
བཤད་ཅིང་བོད་སྔ་རབས་པ་ཁ་ཅིག་དེ་ལྟར་འདོད་ཀྱང་། རང་ལུགས་ལ་མི་འཐད་
དེ༑ སློབ་དཔོན་སངས་རྒྱས་བསྐྱངས། ལེགས་ལྡན་འབྱེད། ཟླ་བ་གྲགས་པ་གསུམ་
གྱི་འགྲེལ་པར་འདིའི་བཤད་པ་ཟུར་ཙམ་ཡང་མ་དྲངས་པའི་ཕྱིར་དང་། རབ་བྱེད་ཉེར་
བདུན་པའི་འགྲེལ་པ་དེ་ཉིད་ལས། ཉན་པ་པོ་དང་མཉན་བྱ་དང་། །སྨྲ་པོ་འབྱུང་བ་
ཤིན་ཏུ་དཀོན། །དེ་ཕྱིར་མདོར་ན་འཁོར་བ་འདི། །མཐའ་ཡོད་མ་ཡིན་མཐའ་མེད་
མིན། །ཞེས་བཞི་བརྒྱ་པའི་ལུང་དྲངས་ནས་བཤད་པའི་ཕྱིར། དེས་ན་པཎྜི་ཏ་ག་ལས་
འཇིགས་མེད་ཅེས་པ་ཅིག་གིས་བརྩམས་པར་འདོད་དེ། དཔེར་ན། བུདྡྷ་པཱ་ལི་ཏས་
བརྩམས་པའི་འགྲེལ་པ་ལ་བུདྡྷ་པཱ་ལི་ཏ་ཞེས་བརྗོད་པ་བཞིན་ནོ། །ཤེས་རབ་སྒྲོན་མས་
ནི་དབུ་མ་རྩ་བ་རང་རྒྱུད་དུ་འགྲེལ་བར་མཛད་དེ། རེ་ཞིག་སྨྲ་བ་སྐབས་སུ་མ་བབ། བུདྡྷ་
པཱ་ལི་ཏས་རྩ་ཤེའི་དགོངས་པ་ཐལ་འགྱུར་དུ་འགྲེལ་བའི་སྲོལ་གཏོད་པ་དེ་ཉིད་འགྲེལ་



སེམས་བསྐྱེད་དང་པོ།
པ་ཚིག་གསལ་གྱིས་གཞུང་བཙུགས་ནས་དགོངས་པ་རང་ལུགས་སུ་འགྲེལ་བར་མཛད།
དེ་ཡང་དཔལ་ལྡན་ཟླ་བས་རྩ་ཤེའི་ཚིག་གི་ཆ་གཙོ་བོར་འགྲེལ་པ་ལ་ཚིག་གསལ། དོན་
གྱི་ཆ་གཙོ་བོར་འགྲེལ་བ་ལ་དབུ་མ་ལ་འཇུག་པ་རང་འགྲེལ་དང་བཅས་པ་མཛད། དེ་
རྣམས་ལས་རྩ་འགྲེལ་འདི་དག་གང་བཤད་པར་བྱ་བའི་ཆོས་སོ། །
དེའི་འཇུག་བྱ་དབུ་མ་ནི། རང་འགྲེལ་ལས། དབུ་མའི་བསྟན་བཅོས་ལ་འཇུག་
པར་བྱ་བའི་ཕྱིར་དབུ་མ་ལ་འཇུག་པ་རྩོམ་པར་འདོད་པས། ཞེས་གསུངས་པས་དབུ་
མའི་བསྟན་བཅོས་ཡིན་གྱི་དབུ་མའི་དོན་གཞན་མིན་ལ། དེ་ཡང་རང་འགྲེལ་དུ་རྩ་ཤེ་
ཁུངས་སུ་མཛད་པ་ན། དབུ་མ་ལས་ཞེས་སྤྱིར་སྨོས་ཤིང་། རིན་ཆེན་འཕྲེང་བ་སོགས་
ཁུངས་སུ་མཛད་པ་ན་བསྟན་བཅོས་རང་མིང་ནས་སྨོས་པས་རྩ་བ་ཤེས་རབ་ཉིད་ལ་བྱའོ།།
འོ་ན། བསྟན་བཅོས་འདིས་རྩ་བ་ཤེས་རབ་ལ་འཇུག་ཚུལ་ཇི་ལྟ་བུ་ཡིན་ཞེ་ན། གཉིས་
ཡོད་དེ། ཟབ་པ་དང་རྒྱ་ཆེ་བའི་སྒོ་ནས་སོ། །དང་པོའི་ཚུལ་ལ་འགྲེལ་བཤད་དུ། རྩ་
ཤེར་ཀུན་རྫོབ་དང་དོན་དམ་པའི་རང་བཞིན་རྒྱས་པར་མ་བརྗོད་ལ། འདིར་དེ་གཉིས་
རྒྱས་པར་བསྟན་པས་དེ་ལ་ཟབ་པའི་སྒོ་ནས་འཇུག་གོ་ཞེས་ཟེར། འོ་ན། རྩ་ཤེར་དོན་
དམ་རྒྱས་པར་མ་བསྟན་ལ། འདིར་དེ་རྒྱས་པར་བསྟན་པས། དེ་ལ་ཟབ་པའི་སྒོ་ནས་
འཇུག་ཟེར་རམ། རྩ་ཤེར་ཀུན་རྫོབ་རྒྱས་པར་མ་བརྗོད་ལ། འདིར་དེ་རྒྱས་པར་བསྟན་
པས་དེ་ལ་ཟབ་པའི་སྒོ་ནས་འཇུག་ཟེར་རམ། ཡང་རྩ་ཤེར་ཀུན་རྫོབ་དང་དོན་དམ་གཉིས་
ཚོགས་རྒྱས་པར་མ་བསྟན་ལ། འདིར་དེ་རྒྱས་པར་བསྟན་པས། དེ་ལ་ཟབ་པའི་སྒོ་
ནས་འཇུག་ཟེར། དང་པོ་མི་འཐད་དེ། དེ་ཁོ་ན་ཉིད་གཏན་ལ་འབེབས་པའི་རིགས་
པའི་རྣམ་གྲངས་འཇུག་པ་ལས་རྩ་ཤེ་ཤིན་ཏུ་རྒྱས་པས་བཤད་པ་དེ་ལེགས་པར་བཤད་



དབུ་མ་སྤྱི་དོན།
པ་མ་ཡིན་པའི་ཕྱིར། བར་པ་ལ་དོགས་པ་མེད་དོ། །གསུམ་པ་ནི་རང་ལུགས་ལ་ཡང་
མི་འགོག་པར་བྱ་དགོས་ཏེ། རྣམ་བཤད་ཀྱི་རྗེས་འབྲངས་མང་པོ་ཞིག་གིས་འདྲེས་སྣང་
ངོ་༑ ཁ་ཅིག་དེ་དེ་ལ་ཟབ་པའི་སྒོ་ནས་འཇུག་སྟེ། དེས་སྟོང་ཉིད་གཏན་ལ་འབེབས་
ཚུལ་རང་རྒྱུད་པ་མན་ཆད་དང་ཐུན་མོང་མ་ཡིན་པའི་སྒོ་ནས་རྩ་ཤེའི་དོན་འགྲེལ་བའི་
ཕྱིར། ཞེས་ཟེར། འོ་ན། འགྲེལ་པ་ཚིག་གསལ་ཀྱང་རྩ་ཤེ་ལ་ཟབ་པའི་སྒོ་ནས་འཇུག་
པར་ཐལ། རྟགས་དེའི་ཕྱིར་ཏེ། དེས་རྩ་ཤེའི་དགོངས་པ་ཐལ་འགྱུར་དུ་འགྲེལ་བའི་
ཕྱིར། རྩ་བར་འདོད་མི་ནུས་ཏེ། རྩ་ཤེ་དང་། ཚིག་གསལ་གཉིས་ཀས་ཆོས་རྣམས་
དོན་དམ་དུ་མེད་པར་རྒྱས་པར་བསྟན་པར་འདྲ་ཞིང་། ཆོས་རྣམས་བརྟེན་ནས་བཏགས་
ཚུལ་རྒྱུས་པར་མ་བསྟན་པ་ལ་ཡང་འདྲ་བའི་ཕྱིར། ཕྱི་མ་གྲུབ་སྟེ། ཚིག་གསལ་ལས།
ཆོས་རྣམས་བརྟེན་ནས་བཏགས་པའི་ཚུལ་ནི་དབུ་མ་ལ་འཇུག་པ་ལས་ཤེས་པར་བྱའོ།།
ཞེས་ཞལ་འཕངས་མཛད་པས་སོ། །རང་གི་ལུགས་ནི། དེ་དེ་ལ་ཟབ་པའི་སྒོ་ནས་འཇུག་
སྟེ༑ རང་གི་དབུ་མའི་དོན་གཏན་ལ་ཕབ་པ་དེ། དབུ་མ་རང་རྒྱུད་པ་དང་ཐུན་མོང་
མ་ཡིན་པར་བསྟན་པ་དང་རྩ་ཤེའི་དགོངས་པ་རྣམ་པར་རིག་པ་ཙམ་དང་མཐུན་པར་
བཤད་དུ་མི་རུང་བ་ལ་ངེས་པ་བརྟན་པར་བྱ་བའི་དགོས་པ་གཉིས་ཀྱི་སྒོ་ནས་རྩ་ཤེའི་དོན་
ལེགས་པར་ངེས་པ་ནི་གཞུང་འདིས་རྩ་ཤེ་ལ་ཟབ་པའི་སྒོ་ནས་འཇུག་ཚུལ་ཡིན་པའི་ཕྱིར་
ཏེ༑ རང་འགྲེལ་ལས། ལུགས་འདི་ནི་ཐུན་མོང་མ་ཡིན་པའོ། །ཞེས་མཁས་པ་རྣམས་
ཀྱིས་ངེས་པར་བྱའོ། །ཞེས་པ་དང་། དེ་ཉིད་མ་རྟོགས་པས་ཆོས་ཟབ་མོ་འདི་སྤངས་
པས་དེའི་ཕྱིར་བསྟན་བཅོས་ཀྱི་དེ་ཁོ་ན་ཉིད་ཕྱིན་ཅི་མ་ལོག་པར་བསྟན་པར་བྱ་བའི་ཕྱིར་
དབུ་མའི་བསྟན་བཅོས་ལ་འཇུག་པ་འདི་སྦྱར་བ་ཡིན་ནོ། །ཞེས་གསུངས། མདོར་ན།



སེམས་བསྐྱེད་དང་པོ།
གཞུང་འདིས་ཆོས་རྣམས་རང་གི་མཚན་ཉིད་ཀྱིས་མ་གྲུབ་པར་བསྟན་ཅིང་། བརྟེན་
ནས་བཏགས་པ་ཙམ་དུ་རྒྱས་པར་བསྟན་པའི་སྒོ་ནས་རྩ་ཤེ་ལ་འཇུག་པ་དེ། འདིས་དེ་
ལ་ཟབ་པའི་སྒོ་ནས་འཇུག་ཚུལ་དུ་སྨྲ་སྟེ། རྩ་ཤེས་ཆོས་རྣམས་རང་གི་མཚན་ཉིད་ཀྱིས་
མ་གྲུབ་པར་རྒྱས་པར་བསྟན་ཀྱང་། བརྟེན་ནས་བཏགས་པ་ཙམ་དུ་རྒྱས་པར་མ་བསྟན་
ཅིང་། འཇུག་པས་དེ་གཉིས་ཚོགས་རྒྱས་པར་བསྟན་པའི་ཕྱིར། ལེགས་པར་བཤད་
དོ༑ ༑གཞུང་འདིས་རྩ་ཤེ་ལ་རྒྱ་ཆེ་བའི་སྒོ་ནས་འཇུག་ཚུལ་ཡོད་དེ། རྩ་ཤེར་རྒྱ་ཆེ་
བའི་ལམ་གྱི་རིམ་པ་རྒྱས་པར་མ་བསྟན་པ་འདིར་རྒྱས་པར་བསྟན་པའི་སྒོ་ནས་རྩ་ཤེ་
ལ་འཇུག་པ་དེ། འདི་དེ་ལ་རྒྱུ་ཆེ་བའི་སྒོ་ནས་འཇུག་ཚུལ་ཡིན་པའི་ཕྱིར། འདིར་རྒྱུ་
ཆེ་བའི་ལམ་གྱི་རིམ་པ་རྒྱས་པར་བསྟན་ཏེ། རྩ་ཤེར་བསྟན་པའི་ལམ་ལ་ཐེག་པ་ཆེན་
པོའི་རྒྱ་ཆེ་བའི་ལམ་གཞན་འཕགས་པ་རང་གི་མན་ངག་གིས་ཁ་བསྐང་ནས་སོ་སོ་སྐྱེ་
བོའི་ཆོས་གསུམ། འཕགས་པ་སློབ་པའི་ས་བཅུ། འབྲས་བུའི་ས། ས་ལྔ་པ་དང་། དྲུག་
པའི་གོ་རིམ་གྱིས་བསམ་གཏན་གྱི་ངོ་བོ་ཞི་གནས་ལ་བརྟེན་ནས་བདག་མེད་གཉིས་རྟོགས་
པའི་ལྷག་མཐོང་སྒོམ་པ་རྣམས་བཤད་པའི་ཕྱིར། འོ་ན། རྩ་ཤེ་ཐེག་ཆེན་གྱི་བསྟན་
བཅོས་མ་ཡིན་པར་འགྱུར་རོ། །ཞེ་ན་སྐྱོན་མེད་པ་ཡིན་ཏེ། ཆོས་ཀྱི་བདག་མེད་རིགས་
པའི་རྣམ་གྲངས་མཐའ་ཡས་པའི་སྒོ་ནས་རྒྱས་པར་བསྟན་པའི་ཆ་ནས་ཐེག་ཆེན་གྱི་བསྟན་
བཅོས་སུ་སོང་བའི་ཕྱིར་ཏེ། རང་འགྲེལ་ལས། ཆོས་ཀྱི་བདག་མེད་པ་གསལ་བར་
བྱ་བའི་ཕྱིར་ཐེག་པ་ཆེན་པོ་བསྟན་པ་ཡང་རིགས་པ་ཉིད་དེ། རྒྱས་པར་བསྟན་པ་བརྗོད་
པར་འདོད་པའི་ཕྱིར་རོ། །ཉན་ཐོས་ཀྱི་ཐེག་པ་ལས་ནི་ཆོས་ཀྱི་བདག་མེད་པ་མདོར་
མཚོན་པ་ཙམ་ཞིག་ཏུ་ཟད་དོ། །ཞེས་གསུངས། གོང་དུ་སྨོས་པའི་ཁ་སྐོང་གི་ཆོས་



དབུ་མ་སྤྱི་དོན།
རྣམས་ལས་སོ་སོ་སྐྱེ་བོའི་ཆོས་གསུམ་ནི། རིན་ཆེན་འཕྲེང་བ་ལས། བདག་ཉིད་དང་
ནི་འཇིག་རྟེན་འདིས། །བླ་མེད་བྱང་ཆུབ་ཐོབ་འདོད་ན། །དེ་ཡི་རྩ་བ་བྱང་ཆུབ་སེམས།།
རི་དབང་རྒྱལ་པོ་ལྟར་བརྟན་དང་། །ཕྱོགས་མཐས་གཏུགས་པའི་སྙིང་རྗེ་དང་། །གཉིས་
ལ་མི་བརྟེན་ཡེ་ཤེས་ལགས། །ཞེས་པས་བསྟན། དེའི་དོན་བསྟན་བཅོས་འདིར། ཉན་
ཐོས་སངས་རྒྱས་འབྲིང་རྣམས་ཐུབ་དབང་སྐྱེས། །ཞེས་པ་ནས། གཡོ་དང་རང་བཞིན་
ཉིད་ཀྱིས་སྟོང་པར་མཐོང་བ་ཡི། །ཞེས་པའི་བར་གྱིས་འཆད། འཕགས་པ་སློབ་པའི་
ས་བཅུ་ནི། རིན་ཆེན་འཕྲེང་བ་ལས། ཇི་ལྟར་ཉན་ཐོས་ཐེག་པ་ལ། །དམན་པ་ས་ནི་
བརྒྱུད་བཤད་པ། །དེ་བཞིན་ཐེག་པ་ཆེན་པོ་ལ། །བྱང་ཆུབ་སེམས་དཔའི་ས་བཅུའོ།།
ཞེས་པས་བསྟན། དེ་ཉིད་འདིར། རྒྱལ་བའི་སྲས་པོ་འདི་ཡི་སེམས་གང་འགྲོ་བ་རྣམས།
ཞེས་པ་ནས། སྐད་ཅིག་སྐད་ཅིག་ལ་ནི་སྟོན་པར་ནུས། །ཞེས་པའི་བར་གྱིས་འཆད།
འབྲས་བུའི་ས་ནི། རིན་ཆེན་འཕྲེང་བ་དང་སྐུ་གསུམ་ལ་འཇུག་པའི་སྒོར་བསྟན། དེ་
ཉིད་འདིར། གང་ཕྱིར་ནམ་མཁའ་དྲི་མ་མེད་ལ་ཟླ་སྣང་གསལ་བར་གྱུར་པའི་ཕྱིར།།
ཞེས་པ་ནས། ཁྱོད་ལ་མྱ་ངན་འདས་མི་མངའ། །ཞེས་པའི་བར་གྱིས་འཆད། ཁ་
སྐོང་གི་ཆོས་བཞི་པ་ནི་རིན་ཆེན་འཕྲེང་བ་ལས་བཤད། དེ་འདིར་སེམས་བསྐྱེད་ལྔ་པ་དང་
དྲུག་པའི་སྐབས་སུ་འཆད། དེ་ལྟ་བུའི་བསྟན་བཅོས་འདི་ཡང་ཀླུ་སྒྲུབ་ཀྱི་ལུགས་ཀུན་ལས་
བཏུས་ནས་བརྩམས་པ་ཡིན་ནོ། །ཞེས་འཆད་པ་ལ། ལུགས་འདི་དགེ་སློང་ཟླ་གྲགས་ཀྱིས།།
ཞེས་པ་ནས། གཞན་ལ་དགའ་བློ་དོར་བར་བྱ། །ཞེས་པའི་བར་གསུངས་ནས། བསྟན་
བཅོས་བརྩམས་པའི་དགེ་བ་བསྔོ་བ་ལ། སློབ་དཔོན་ཀླུ་སྒྲུབ་ལུགས་བཟང་བསྙད་ལས་
བདག་གི་བསོད་ནམས་ཕྱོགས་ཀྱི་མཐར། །ཞེས་སོགས་བློ་ཀ་གཅིག་གསུངས་སོ།།



སེམས་བསྐྱེད་དང་པོ།
འོ་ན། རྩ་ཤེ་ལ་ཟབ་པ་དང་རྒྱ་ཆེ་བའི་སྒོ་ནས་འཇུག་པའི་བསྟན་བཅོས་འཇུག་
པ་འཆད་ཚུལ་དེ་ཇི་ལྟར་ཡིན་ཞེ་ན། དེ་ཡང་ཐོག་མར་ཐེག་པ་གསུམ་གྱི་ཡོན་ཏན་ཐམས་
ཅད་ཀྱི་རྩ་བ་སྙིང་རྗེ་ཆེན་པོ་ལ་མཆོད་བརྗོད་མཛད་པ་ནི། ཉན་ཐོས་སངས་རྒྱས་འབྲིང་
རྣམས་ཞེས་པ་ནས། རང་བཞིན་ཉིད་ཀྱིས་སྟོང་པར་མཐོང་བ་ཡི། །ཞེས་པའི་བར་
གསུངས་ཏེ། བློ་ཀ་དང་པོ་གཉིས་ཀྱིས་སྙིང་རྗེ་ཆེན་པོ་ལ་སོ་སོར་མ་ཕྱེ་བར་སྤྱིར་བསྟོད་
ནས། ལྷག་མ་རྣམས་ཀྱིས་སོ་སོར་ཕྱེ་སྟེ་ཕྱག་འཚལ་བ་བསྟན་པའི་ཕྱིར། སྙིང་རྗེ་
ཆེན་པོ་ལ་མཆོད་བརྗོད་མཛད་པའི་རྒྱུ་མཚན་ཡོད་དེ། ཉན་རང་ཐུབ་དབང་། ཐུབ་
དབང་བྱང་སེམས། བྱང་སེམས་སྙིང་རྗེ་ཆེན་པོ་སོགས་ཆོས་གསུམ་ལས་འཁྲུངས་ཤིང་།
སྙིང་རྗེ་ཆེན་པོ་བྱང་སེམས་ཀྱི་རྒྱུ་གཞན་གཉིས་ཀྱིའང་རྩ་བ་ཡིན་པའི་རྒྱུ་མཚན་གྱིས་
མཆོད་བརྗོད་མཛད་པའི་ཕྱིར། འོ་ན། ཉན་ཐོས་དེ་ཇི་ལྟ་བུ་ཞེ་ན། ཉན་ཐོས་ཀྱི་སྐད་
དོད་སྲ་བ་ཀ་ཞེས་པ་ཐོབ་པ་སྒྲོག་པ་དང་། ཐོས་པ་སྒྲོག་པ་གཉིས་ཀ་ལ་འཇུག་པས། དང་
པོའི་དབང་དུ་བྱས་ན་ཉན་ཐོས་ཀྱི་འབྲས་བུ་ཐོབ་པ་གཞན་ལ་སྒྲོག་པས་ན་དེ་སྐད་ཅེས་
བྱ་ལ། སྒྲ་བཤད་འདི་གཟུགས་མེད་ཀྱི་རྟེན་ཅན་གྱི་ཉན་ཐོས་ལ་མ་ཚང་ཡང་སྐྱོན་མེད་
དེ༑ སྒྲ་འཇུག་ཏུ་ཡོད་ན། སྒྲ་བཤད་དུ་ཡོད་པས་མ་ཁྱབ་པའི་ཕྱིར། དཔེར་ན་སྐམ་
ལས་སྐྱེས་པའི་པདྨ་བཞིན་ནོ། །གཉིས་པའི་དབང་དུ་བྱས་ན་འབྲས་བུའི་མཆོག་གམ་
སངས་རྒྱས་སུ་བགྲོད་པའི་ལམ་སངས་རྒྱས་ལས་ཐོས་ནས་ཐེག་པ་ཆེན་པོའི་རིགས་ཅན་
ལམ་དེ་དོན་དུ་གཉེར་བ་རྣམས་ལ་སྒྲོག་པར་བྱེད་པས་ན་དེ་སྐད་ཅེས་བྱ་སྟེ། དམ་ཆོས་
པད་དཀར་ལས། མགོན་པོ་དེ་རིང་བདག་ཅག་ཉན་ཐོས་གྱུར། །བྱང་ཆུབ་དམ་པ་
ཡང་དག་བསྒྲག་པར་བགྱི། །བྱང་ཆུབ་པ་ཡི་སྒྲ་ཡང་རབ་ཏུ་བརྗོད། །དེ་བས་བདག་



དབུ་མ་སྤྱི་དོན།
།
ཅག་ཉན་ཐོས་མི་བཟད་འདྲ། །ཞེས་གསུངས། འགྲེལ་བཤད་དུ་བྱང་ཆུབ་སྔ་མ་ཐེག་
ཆེན་གྱི་བྱང་ཆུབ་དང་། ཕྱི་མ་ལ་དམ་པའི་སྒྲ་མེད་པས་ཉན་ཐོས་ཀྱི་བྱང་ཆུབ་བོ། །ཞེས་
ཟེར་མོད་ཀྱང་། དང་པོ་ཐེག་ཆེན་གྱི་བྱང་ཆུབ་དང་། གཉིས་པ་བྱང་ཆུབ་དེར་འགྲོད་
པའི་ལམ་ལ་བྱེད་པའགྲེལ་པའི་དགོངས་པའོ། །འོན། བྱང་སེམས་རྣམས་ཀྱང་སངས་
རྒྱུས་ཀྱི་ལམ་སངས་རྒྱུས་ལས་ཐོས་ནས་གཞན་ལ་སྒྲོག་པར་བྱེད་པས་ཉན་ཐོས་སུ་འགྱུར་
རོ༑ ༑ཞེ་ན། སྐྱོན་མེད་དེ། སྐབས་འདིའི་ཉན་ཐོས་སམ་ཐོས་སྒྲོག་ནི། སངས་རྒྱས་
ཀྱི་ལམ་གཞན་ལ་སྒྲོག་པར་བྱེད་པ་ཉིད་ཡིན་གྱི་རྗེས་སུ་མཐུན་པ་ཙམ་ཡང་རང་གིས་
ཉམས་ལེན་མི་བྱེད་པ་ལ་བཤད་དགོས་པའི་ཕྱིར། སངས་རྒྱས་འབྲིང་ཞེས་འབྱུང་བ་
ལ་སངས་རྒྱས་ཀྱི་སྐད་དོད་ཏ་ཏོ་བུདྡྷ་ཞེས་པའི་ཏ་ཏོ་དེ་ཁོ་ན་ཉིད་དང་། བུདྡྷ་ཁོང་དུ་
ཆུད་པ་ལ་འཇུག་པས། དེ་ཁོ་ན་ཉིད་ཁོང་དུ་ཆུད་པ་འབྲིང་པོ་ཞེས་པར་འགྱུར་ལ། དེ་
ལྟ་ན་ཉན་ཐོས་དེ་ཉིད་རྟོགས་འབྲིང་ཐུབ་དབང་སྐྱེས། ཞེས་པའི་སྟེང་ནས་བཤད་ན་
རང་རྒྱལ་ལ་དེ་ཁོ་ན་ཉིད་རྟོགས་པ་འབྲིང་པོ་ཞེས་བྱ་སྟེ། དེ་ཁོ་ན་ཉིད་རྟོགས་པ་སངས་
རྒྱས་ལས་དམན། ཉན་ཐོས་ལས་ལྷག་པས་དེར་བཞག་པའི་ཕྱིར། སངས་རྒྱས་ལས་
དམན་ཏེ། ཚོགས་གཉིས་རླབས་པོ་ཆེ་དང་། སེམས་ཅན་ཐམས་ཅད་ལ་དུས་ཐམས་
ཅད་དུ་འཇུག་པའི་ཐུགས་རྗེ་ཆེན་པོ་དང་རྣམ་པ་ཐམས་ཅད་མཁྱེན་པ་སོགས་མེད་པའི་
ཕྱིར། ཁ་ཅིག བྱང་སེམས་ལས་དམན་པའི་ཤེས་བྱེད་དུ་རང་ལམ་དུ་རྣམ་མཁྱེན་
འཐོབ་པ་མེད་པ་སོགས་འགོད་པ་མི་འཐད་དེ། སངས་རྒྱས་ལས་དམན་པར་སྒྲུབ་པར་
རྣམ་བཤད་ལས་གསུངས་ཤིང་། རང་རྒྱལ་རང་ལམ་དུ་རྣམ་མཁྱེན་མི་འཐོབ་པ་ཡང་
མི་འཐད་པའི་ཕྱིར། ཉན་ཐོས་ལས་ལྷག་སྟེ། བསྐལ་པ་བརྒྱར་བསོད་ནམས་དང་ཡེ་



སེམས་བསྐྱེད་དང་པོ།
ཤེས་ལ་གོམས་པ་ལྷུར་ལེན་པས། ཉན་ཐོས་ལྟར་ལམ་ལ་གོམས་པ་བསྲིང་བར་མི་ནུས་
པ་མ་ཡིན་པའི་ཕྱིར། འོ་ན། ཉན་རང་ལ་བསོད་ནམས་དང་ཡེ་ཤེས་ཀྱི་ཚོགས་མཚན་
ཉིད་པ་ཡོད་དམ་ཞེ་ན། བསོད་ནམས་དང་ཡེ་ཤེས་སྤྱི་ལ་ཚོགས་ཀྱི་སྒྲ་ཙམ་འཇུག་པའི་
ཚོགས་གཉིས་ཡོད་ཀྱང་། ཚོགས་ཀྱི་སྒྲ་འཇུག་པའི་གཙོ་བོ་ནི་མེད་དེ། འགྲེལ་པ་དོན་
གསལ་ལས། ཡང་དག་པར་འགྲུབ་པའི་ངོ་བོ་བྱང་ཆུབ་ཆེན་པོ་འཛིན་པར་བྱེད་པའི་
ཕྱིར་ན་སྙིང་རྗེ་ལ་སོགས་པ་ནི་ཚོགས་ཡིན་པས། ཚོགས་ཀྱི་སྒྲུབ་པ། ཞེས་སྙིང་རྗེ་
ཆེན་པོ་སོགས་ཀྱིས་ཟིན་པའི་བསོད་ནམས་དང་། ཡེ་ཤེས་ཤིག་ཚོགས་ཀྱི་གཙོ་བོར་
གསུངས་པའི་ཕྱིར། ཁོ་ན་རེ། ཉན་རང་གི་བསོད་ནམས་དང་ཡེ་ཤེས་གཉིས་ཚོགས་
ཕལ་པ་ཡིན་པར་ཐལ། ཉན་རང་ལ་ཚོགས་ཀྱི་གཙོ་བོ་མེད་པའི་ཕྱིར། འདོད་ན། ཚོགས་
བཏགས་པ་བ་ཡིན་པར་ཐལ། འདོད་པའི་ཕྱིར། ཁྱབ་སྟེ། ཤེར་ཕྱིན་ཕལ་པ་ཡིན་ན།
ཤེར་ཕྱིར་བཏགས་པ་བ་ཡིན་དགོས་པའི་ཕྱིར་ན་མ་ཁྱབ་སྙམ་སྟེ་དཔྱད་དོ། །ཐུབ་པའི་
དབང་པོ་ནི་སངས་རྒྱས་ཉིད་ལ་བྱ་སྟེ། ཐུབ་པའི་སྒྲ་འཇུག་པའི་ཉན་རང་བྱང་སེམས་
གསུམ་ཀ་ལས་གོང་ན་མེད་པའི་ཆོས་ཀྱི་དབང་ཕྱུག་དམ་པ་བརྙེས་ཤིང་། གང་ཟག་
གསུམ་པོ་དེ་ལ་བཀས་མངའ་བསྒྱུར་བར་མཛད་པའི་ཕྱིར། ཐུབ་དབང་ལས་ཉན་རང་
རྣམས་སྐྱེས་པ་ནི། དེ་རྣམས་བསྐྲུན་པའོ། །བསྐྲུན་ཚུལ་ཡོད་དེ། ཐུབ་དབང་གིས་
རྟེན་འབྲེལ་ཟབ་མོའི་ཆོས་བསྟན་པ་ཉན་རང་གི་རིགས་ཅན་རྣམས་ཀྱིས་ཉན་བསམ་སྒོམ་
གསུམ་བྱས་པས་རང་རང་གི་བྱང་ཆུབ་འཐོབ་པ་ཡིན་པའི་ཕྱིར། གལ་ཏེ་ཉན་ཐོས་ཀྱི་
རིགས་ཅན་མང་པོས་ཚེ་དེ་ལ་རང་གི་བྱང་ཆུབ་མངོན་དུ་བྱེད་ཀྱང་། རང་རྒྱལ་ལ་
དེ་མི་རིགས་སོ་སྙམ་ན། མ་ཡིན་ཏེ། རང་རྒྱལ་གྱིས་ཆོས་ཐོས་པའི་ཚེ་དེ་ལ་རང་གི་



དབུ་མ་སྤྱི་དོན།
བྱང་ཆུབ་མི་འཐོབ་ཀྱང་། ཚེ་རབས་གཞན་དུ་ངེས་པར་འཐོབ་དགོས་པའི་ཕྱིར་ཏེ། བཞི་
བརྒྱ་པ་ལས། དེ་ཉིད་ཤེས་པས་གལ་ཏེ་འདིར། །མྱ་ངན་འདས་པ་མ་ཐོབ་ཀྱང་། །སྐྱེ་
བ་གཞན་དུ་འབད་མེད་པར།། ངེས་པར་འཐོབ་འགྱུར་ལས་བཞིན་ནོ། །ཞེས་དང་།
དབུ་མ་ལས་ཀྱང་། རྫོགས་སངས་རྒྱས་རྣམས་མ་བྱུང་ཞིང་། །ཉན་ཐོས་རྣམས་ཀྱང་
ཟད་པ་ན། །རང་སངས་རྒྱས་ཀྱི་ཡེ་ཤེས་ནི། །བརྟེན་པ་མེད་པར་རབ་ཏུ་སྐྱེ། །ཞེས་
གསུངས། ཉན་རང་ཐུབ་དབང་ལས་སྐྱེས་ན། ཐུབ་དབང་གང་ལས་འཁྲུངས་ཤེ་ན།
སངས་རྒྱས་བྱང་ཆུབ་སེམས་དཔའ་ལས་འཁྲུངས་ཤིང་། །ཞེས་བྱང་སེམས་ལས་འཁྲུངས་
པར་གསུངས། ཁོ་ན་རེ། དེ་མི་རིགས་ཏེ། བྱང་སེམས་རྣམས་རྒྱལ་བའི་སྲས་ཡིན་
པའི་ཕྱིར། དེ་ཡིན་ཏེ༔ དེ་རྣམས་སངས་རྒྱས་ཀྱིས་ཉེ་བར་བསྟན་པ་ལས་སྐྱེས་པའི་
ཕྱིར། དཔེར་ན་བུ་དེའི་ཕ་བུ་དེ་ལས་སྐྱེས་པ་མི་འཐད་པ་བཞིན་ནོ། །ཞེ་ན་སྐྱོན་མེད་
དེ༑ བྱང་སེམས་རྣམས་རང་རང་གི་རྒྱུར་གྱུར་པའི་རྒྱལ་བའི་སྲས་ཡིན་པ་བདེན་མོད་
ཀྱང་། སྤྱིར་རྒྱལ་བའི་སྲས་མ་ཡིན་པའི་ཕྱིར་ཏེ། དེ་རྣམས་རྒྱུ་མཚན་གཉིས་ཀྱིས་
རྒྱལ་བའི་རྒྱུར་འགྱུར་བའི་ཕྱིར། དེ་ཡང་གནས་སྐབས་ཀྱི་ཁྱད་པར་ལས་དེ་རྣམས་རྒྱལ་
བའི་རྒྱུར་འགྱུར་ཏེ། སངས་རྒྱས་འཕགས་པ་རྣམས་རང་གི་ཉེར་ལེན་དུ་གྱུར་པའི་བྱུང་
ཆུབ་སེམས་དཔའ་ལས་འཁྲུངས་པའི་ཕྱིར། ཡང་དག་པར་འཛིན་དུ་འཇུག་པ་ལས་བྱང་
སེམས་རྣམས་རྒྱལ་བའི་རྒྱུར་འགྱུར་ཏེ། སངས་རྒྱས་འཕགས་པ་རྣམས་རང་གི་ལྷན་
ཅིག་བྱེད་རྐྱེན་དུ་གྱུར་པའི་བྱང་སེམས་ལས་འཁྲུངས་པའི་ཕྱིར་ཏེ། དཔེར་ན་འཇམ་
དཔལ་བྱང་ཆུབ་སེམས་དཔར་གྱུར་པ་ཉིད་ཀྱིས་བདག་ཅག་གི་སྟོན་པ་དང་། དེ་ལས་
གཞན་པའི་སངས་རྒྱས་རྣམས་བྱང་ཆུབ་ཀྱི་སེམས་ཡང་དག་པར་འཛིན་དུ་བཅུག་པར་



སེམས་བསྐྱེད་དང་པོ།
མདོ་སྡེ་ལས་གསུངས་པ་བཞིན་ནོ། །ཁ་ཅིག བྱང་སེམས་རྣམས་རྒྱལ་སྲས་ཡིན་པ་
ལ་བསམས་ནས་རྒྱལ་བའི་སྲས་སུ་འདོད་པ་མི་འཐད་དེ། དེ་ལྟ་ན། སྐམ་ལས་སྐྱེས་
པའི་པདྨ་མཚོ་སྐྱེས་ཡིན་པས་མཚོ་ལས་སྐྱེས་པར་ཐལ་བའི་ཕྱིར་རོ། །དེ་ལྟར་བྱང་སེམས་
རྣམས་རྒྱལ་བའི་རྒྱུའི་གཙོ་བོ་ཡིན་པ་འདི་ལ་དགོངས་ནས། བཅོམ་ལྡན་འདས་ཀྱིས་
བྱང་སེམས་ལ་བསྔགས་པར་མཛད་པ་ཡིན་ཏེ། དཀོན་བརྩེགས་ལས། འོད་སྲུངས་
འདི་ལྟ་སྟེ། དཔེར་ན་ཟླ་བ་ཚེས་པ་ལ་ཕྱག་བྱ་བ་ལྟར་ཉ་བ་ལ་མ་ཡིན་ནོ། །འོད་སྲུངས་
དེ་བཞིན་དུ་གང་དག་ང་ལ་རབ་ཏུ་དད་པ་དེ་དག་གིས་བྱང་ཆུབ་སེམས་དཔའ་རྣམས་
ལ་ཕུག་བྱ་ཡི། དེ་བཞིན་གཤེགས་པ་རྣམས་ལ་ནི་དེ་ལྟར་མ་ཡིན་ནོ། །དེ་ཅིའི་ཕྱིར་
ཞེ་ན། བྱང་ཆུབ་སེམས་དཔའ་ལས་ནི་དེ་བཞིན་གཤེགས་པ་རྣམས་འབྱུང་ངོ་། །དེ་
བཞིན་གཤེགས་པ་ལས་ནི། ཉན་ཐོས་དང་རང་སངས་རྒྱས་ཐམས་ཅད་འབྱུང་ངོ་། །ཞེས་
གསུངས། འདི་ལྟར་བསྔགས་པ་མཛད་པ་ལ་དགོས་པ་བཞི་ཡོད་དེ། དེ་བཞིན་གཤེགས་
པའི་རྒྱུ་ཕུན་སུམ་ཚོགས་པ་ནི་ཤིན་ཏུ་གཅེས་པ་ཡིན་ནོ། །ཞེས་པ་དང་། རྒྱུ་བྱང་སེམས་
ལ་བསྔགས་པས་འབྲས་བུ་སངས་རྒྱས་ལ་བསྔགས་པར་གོ་བ་དང་། སྨན་གྱི་ལྗོན་ཤིང་
ཆེན་པོའི་མྱུ་གུ་ལ་གཅེས་སྤྲས་དགོས་པ་ལྟར་བྱང་སེམས་ལས་དང་པོ་པའི་གནས་སྐབས་
སུ་ལྷག་པར་ཡང་གཅེས་སྤྲས་ཆེན་པོས་བསྐྱང་བར་བྱ་དགོས་པར་ཤེས་པ་དང་། གདུལ་
བྱ་ཐེག་དམན་གྱི་རིགས་ཅན་རྣམས་ཐེག་ཆེན་ལ་ངེས་པར་སྦྱར་བ་སོགས་ཀྱི་དགོས་པ་
ཡོད་པའི་ཕྱིར། དེ་ལ་སྤྱི་ཁྱབ་ཏུ་མཆོད་བརྗོད་ཡུལ་དུ་གྲགས་པའི་ཉན་རང་དང་། སངས་
རྒྱས་བྱང་སེམས་ལ་འདིར་དངོས་སུ་མཆོད་བརྗོད་མི་མཛད་པའི་རྒྱུ་མཚན་ཡོད་དེ། དེ་
བཞིའི་རྩ་བའི་རྒྱུ་ལ་མཆོད་བརྗོད་བྱས་པས་དེ་རྣམས་ཀྱང་དོན་གྱིས་མཆོད་བརྗོད་ཡུལ་



དབུ་མ་སྤྱི་དོན།
དུ་སོང་བའི་ཕྱིར། འདིར་འོ་ན། དེ་བཞི་རྒྱུ་འབྲས་སུ་དངོས་སུ་སྟོན་མི་རིགས་པར་
འགྱུར་རོ། །ཞེ་ན། སྐྱོན་མེད་དེ། དེ་རྣམས་ཀྱི་མཐར་གཏུགས་པའི་རྩ་བའི་རྒྱུ་སྙིང་
རྗེ་ཆེན་པོ་ངོས་བཟུང་བར་བྱ་བའི་ཆེད་ཡིན་པའི་ཕྱིར། ཁོ་ན་རེ། སྐབས་འདིར་བྱུང་
སེམས་རང་རྒྱུ་ཐུབ་དབང་ལས་དངོས་སུ་འཁྲུངས་པར་སྟོན་རིགས་པར་ཐལ། ཉན་
རང་གཉིས་དེ་ལྟར་བསྟན་པ་གང་ཞིག་སངས་རྒྱས་ཀྱིས་ཉེ་བར་བསྟན་པ་ལས་སྐྱེས་པའི་
བྱང་སེམས་ཀྱང་ཡོད་པའི་ཕྱིར། ཞེ་ན། མ་ཁྱབ་སྟེ། ཉན་རང་གཉིས་ལ་དེ་ལྟར་
བསྟན་པ་ནི། དེ་གཉིས་ཀྱི་རྩ་བ་མཐར་གཏུགས་ན་སྙིང་རྗེ་ལ་ཐུག་པར་བསྟན་པའི་ཆེད་
དུ་ཡིན་ལ། བྱང་སེམས་ཀྱི་རྩ་བ་སྙིང་རྗེ་ལ་ཐུག་པ་ནི་ལོགས་སུ་སྟོན་པའི་ཕྱིར། གལ་
ཏེ༑ ཉན་རང་ཐུབ་དབང་ལས་དང་། ཐུབ་དབང་བྱུང་སེམས་ལས་འཁྲུངས་ན། བྱུང་
སེམས་དེ་གང་ལས་བྱུང་ཞེ་ན། སྙིང་རྗེའི་སེམས་དང་གཉིས་སུ་མེད་བློ་དང་། །བྱུང་
ཆུབ་སེམས་ནི་རྒྱལ་སྲས་རྣམས་ཀྱི་རྒྱུ། །ཞེས་རྒྱུའི་གཙོ་བོ་སྙིང་རྗེ་ཆེན་པོ་དང་། སྟོང་
ཉིད་རྟོགས་པའི་ཤེས་རབ་དང་། བྱང་ཆུབ་ཀྱི་སེམས་གསུམ་ལས་འཁྲུངས་པར་གསུངས།
དེ་ལྟར་མཛད་པའི་ཁུངས་ནི། རིན་ཆེན་འཕྲེང་བའི་ལུང་། བདག་ཉིད་དང་ནི་འཇིག་
རྟེན་འདིས། །ཞེས་སོགས་གོང་དུ་དྲངས་པ་ལ་བརྟེན་པའོ། །འོ་ན། འདི་གསུམ་གང་
གི་རྒྱུར་བཞག་པའི་བྱང་སེམས་དེའི་མ་མཐའ་ལམ་དུ་ཞུགས་མ་ཐག་པའི་བྱང་སེམས་
ལ་བྱེད་དམ་མི་བྱེད། བྱེད་ན་ཐེག་ཆེན་སེམས་བསྐྱེད་དེའི་རྒྱུར་འཇོག་པ་མི་འཐད་
དེ༑ སེམས་བསྐྱེད་མ་ཐག་ནས་ཐེག་ཆེན་ལམ་ཞུགས་སུ་འཇོག་དགོས་པའི་ཕྱིར། སྟོང་
ཉིད་རྟོགས་པའི་ཤེས་རབ་དེའི་རྒྱུར་འཇོག་པ་ཡང་མི་འཐད་དེ། བྱང་སེམས་རྣམས་
བྱང་ཆུབ་ཏུ་སེམས་བསྐྱེད་ནས་དེ་རྗེས་སྟོང་ཉིད་རྟོགས་པའི་ཤེས་རབ་ཚོལ་བ་ཤ་སྟག་



13
སེམས་བསྐྱེད་དང་པོ།
ཡིན་པའི་ཕྱིར། མི་བྱེད་ན་འདི་གསུམ་གང་གི་རྒྱུར་བཞག་པའི་བྱང་སེམས་དེ། ཟླ་
བ་ཚེས་པ་ལྟ་བུ་དང་། སྨན་གྱི་ལྗོན་ཤིང་གི་མྱུ་གུ་ལྟ་བུའི་བྱང་སེམས་སུ་བཤད་པ་དང་
འགལ་བར་འགྱུར་རོ། །ཞེ་ན། ཇི་སྐད་བཤད་པའི་སྐྱོན་དུ་འགྱུར་བའི་ཕྱིར་ཕྱོགས་
གཉིས་པ་ཁས་མི་ལེན་པས། དང་པོ་ཁས་ལེན་ནོ། །འོན་ཀྱང་སྔར་བཀོད་པའི་སྐྱོན་
མེད་དེ། འདིར་བྱང་སེམས་ལས་དང་པོ་པའི་སྔོན་དུ་འགྲོ་བར་བཤད་པའི་སེམས་བསྐྱེད་
ནི༑ སེམས་བསྐྱེད་སྒོམ་པའི་སྐབས་ལ་དགོངས་ཀྱི་བསྒོམས་པ་ལ་བརྟེན་ནས་སྐྱེས་པའི་
སེམས་བསྐྱེད་དངོས་མ་ཡིན་པའི་ཕྱིར། དེ་གཉིས་ཀྱི་ཁྱད་པར་ཡོད་དེ། སྔ་མ་ནི་སེམས་
བསྐྱེད་ལ་ཐོས་བསམ་གྱི་མྱོང་བ་ཐོན་པ་ལ་བྱེད། ཕྱི་མ་ནི་དེ་ལ་སྒོམ་བྱུང་གི་མྱོང་བ་
ཐོན་པ་ལ་བྱེད་པའི་ཕྱིར། དེ་གཉིས་ལ་རིམ་པ་བཞིན་རྩོལ་བཅས་ཀྱི་མྱོང་བ་དང་། ཡིད་
འགྱུར་བའི་མྱོང་བ་ཅེས་ཀྱང་གསུངས་ཏེ། ལྷག་བསམ་བསྐུལ་བ་ལས། ཇི་ལྟར་ཤུན་
པ་དེ་བཞིན་སྨྲ་བ་སྟེ། །རོ་ལྟ་བུ་ནི་འདི་ལ་དོན་སེམས་ཡིན། །ཞེས་བུར་ཤིང་གི་ཤུན་
པའི་རོ་མྱོང་བ་དང་། ཤུན་པའི་ནང་གི་རོ་མྱོང་བ་ལྟ་བུར་གསུངས་པའི་ཕྱིར། ཕྱི་མ་
ནི་ཐེག་ཆེན་སེམས་བསྐྱེད་ཀྱི་མཚན་ཉིད་རྫོགས་པ་མངོན་རྟོགས་རྒྱན་ལས་བཤད་པ་
དང་མི་འདྲ་བ་མེད་པ་སྟེ། འགྲེལ་པར་དམ་པའི་ཆོས་ཀྱི་བདུད་རྩིའི་རོ་ཕུལ་དུ་བྱུང་
བ་འབྱུང་བའི་རྒྱུ། ཕྱིན་ཅི་ལོག་གི་རྟོག་པ་མཐའ་དག་ལོག་པའི་མཚན་ཉིད། འགྲོ་བ་
ཡོངས་ཀྱི་གཉེན་ཉིད་ཀྱི་རང་བཞིན་དུ་གྱུར་པ་སངས་རྒྱས་ཉིད་ཡང་དག་པར་ཐོབ་པར་
འདོད་པ་ཡིན་ནོ། །ཞེས་གསུངས་པ་ལྟར་རོ། །ཡང་སྟོང་ཉིད་རྟོགས་པའི་ཤེས་རབ་
བྱང་སེམས་ལས་དང་པོ་བའི་རྒྱུར་མི་འཐད་པའི་སྐྱོན་མེད་དེ། ཐེག་ཆེན་གྱི་རིགས་
ཅན་དབང་རྟུལ་རྣམས་དང་པོར་བྱང་ཆུབ་ཏུ་སེམས་བསྐྱེད། དེ་རྗེས་སྟོང་ཉིད་རྟོགས་



དབུ་མ་སྤྱི་དོན།
པའི་ལྟ་བ་འཚོལ་བ་ཡིན་ཀྱང་། དབང་རྣོན་རྣམས་དང་པོར་སྟོང་ཉིད་རྟོགས་པའི་ལྟ་
བ་བཙལ་ནས། དེ་རྗེས་སེམས་བསྐྱེད་པར་བྱེད་པའི་ཕྱིར་ཏེ། དབུ་མ་རྒྱན་ལས། ཡང་
དག་ཤེས་འཚོལ་སྔོན་བཏང་སྟེ། །དོན་དམ་རྣམ་པར་ངེས་གྱུར་ནས། །ལྟ་ངན་ཐིབས་
གནས་འཇིག་རྟེན་ལ། །སྙིང་རྗེ་ཀུན་ཏུ་བསྐྱེད་ནས་སུ། །འགྲོ་དོན་བྱེད་པར་དཔའ་
གྱུར་པ། །བྱང་ཆུབ་བློ་རྒྱུས་མཁས་པ་ནི། །བློ་དང་སྙིང་རྗེས་བརྒྱན་པ་ཡི། །ཐུབ་
པའི་བརྟུལ་ཞུགས་ཡང་དག་སྤྱོད། །ཡང་དག་དད་པའི་རྗེས་འབྲང་བ། །རྫོགས་པའི་
བྱང་ཆུབ་སེམས་བསྐྱེད་ནས། །ཐུབ་པའི་བརྟུལ་ཞུགས་བླངས་བྱས་ཏེ། །དེ་ནི་ཡང་
དག་ཤེས་འཚོལ་བརྩོན། །ཞེས་གསུངས། ཁ་ཅིག ཡང་དག་དད་པའི་རྗེས་འབྲང་བ་
ཞེས་གསུངས་པ་དེ་ལམ་དུ་མ་ཞུགས་པའི་སྐབས་སུ་བློ་སྦྱོང་བའི་དབང་དུ་མཛད་ཀྱི་ལམ་
ཞུགས་ཀྱི་བྱང་ཆུབ་སེམས་དཔའ་ལ་སྟོང་ཉིད་རྟོགས་མྱོང་བས་ཁྱབ་པར་བཞེད། དེ་
ནི་མི་འཐད་དེ། ལུང་དེས་དང་པོར་བྱང་ཆུབ་ཏུ་སེམས་བསྐྱེད། དེ་རྗེས་སྟོང་ཉིད་
རྟོགས་པའི་ལྟ་བ་འཚོལ་བའི་ཐེག་ཆེན་གྱི་རིགས་ཅན་ཞིག་བསྟན་པ་གང་ཞིག དེ་ཡོད་
ན་ཁྱོད་ཀྱི་ལུགས་དེ་ཁེགས་པའི་ཕྱིར། འོ་ན། དབུ་མ་འཇུག་པ་ནས་གསུངས་པའི་
ཐེག་ཆེན་གྱི་ལམ་བགྲོད་ཚུལ་འདི་གཙོ་བོར་གདུལ་བྱ་དབང་རྣོན་ཁོ་ནའི་དབང་དུ་མཛད་
ནས་བསྟན་པར་ཐལ་ལོ། །ཞེ་ན་འདོད་པ་ཡིན་ཏེ། ལམ་བགྲོད་ཚུལ་དེ། གཙོ་བོར་
དབུ་མ་འཇུག་པའི་ཆེད་དུ་བྱ་བའི་གདུལ་བྱའི་དབང་དུ་མཛད་ནས་གསུངས་པ་གང་ཞིག
དེའི་ཆེད་དུ་བྱ་བའི་གདུལ་བྱ་ཡིན་ན། ཐེག་ཆེན་གྱི་རིགས་ཅན་དབང་རྣོན་ཡིན་དགོས་
པའི་ཕྱིར། ཁོ་ན་རེ། བྱང་ཆུབ་སེམས་ནི་རྒྱལ་སྲས་རྣམས་ཀྱི་རྒྱུ། །ཞེས་པའི་བྱང་
ཆུབ་ཀྱི་སེམས་དེ་བྱང་ཆུབ ཀྱི་སེམས་བཏགས་པ་བ་ལ་བྱེད་པ་མི་འཐད་དེ། རིན་ཆེན་



15
སེམས་བསྐྱེད་དང་པོ།
འཕྲེང་བར་གསུངས་པའི་རི་དབང་ལྟ་བུར་བརྟན་པའི་སེམས་བསྐྱེད་དེ། སེམས་བསྐྱེད་
བཏགས་པ་བ་མ་ཡིན་པར་གང་ཞིག ཆོས་གསུམ་གྱི་ཁུངས་སུ་རིན་ཆེན་འཕྲེང་བའི་
གཞུང་ཚིག་དེ་འདྲེན་པར་མཛད་པའི་ཕྱིར། ཞེ་ན། མ་ཁྱབ་སྟེ། རིན་ཆེན་འཕྲེང་
བའི་ལུང་དེས་བླ་མེད་བྱང་ཆུབ་ཀྱི་རྒྱུར་སེམས་བསྐྱེད་དངོས་གནས་པ་ཅིག་དགོས་པར་
བསྟན་པས། བྱང་སེམས་ལས་དང་པོ་བའི་རྒྱུར་བྱང་ཆུབ་ཀྱི་སེམས་ཀྱི་དམིགས་རྣམ་
སྦྱོང་བའི་བློ་ཅིག་དགོས་པར་གྲུབ་པའི་ཕྱིར། འོ་ན། སྙིང་རྗེ་ཆེན་པོ་དེ་བྱང་སེམས་
ཀྱི་རྒྱུ་གཞན་གཉིས་ཀྱི་རྩ་བར་འགྱུར་ཚུལ་དེ་ཇི་ལྟར་ཡིན་ཞེ་ན། དེའི་ཚུལ་ཡོད་དེ།
སེམས་བསྐྱེད་ཀྱི་རྩ་བ་ཡིན་པ་ནི། རྒྱན་ལས། དེ་ཡི་རྩ་བ་སྙིང་རྗེར་འདོད། །ཅེས་
གསུངས་པ་ལྟར་གྲགས་ཆེ་ལ། སྟོང་ཉིད་རྟོགས་པའི་ཤེས་རབ་ཀྱི་རྩ་བ་བྱེད་ཚུལ་གྱི་
དབང་དུ་བྱས་ན། སེམས་ཅན་སྡུག་བསྔལ་གྱིས་མནར་བ་ཤས་མི་བཟོད་པའི་སྙིང་རྗེའི་
གཞན་དབང་དུ་གྱུར་པ་ན། སྡུག་བསྔལ་གྱི་རྩ་བ་བདག་འཛིན་ཡིན་པ་ལ་ངེས་པ་འདྲེན་
ཞིང་སྤོང་འདོད་སྐྱེ། སྤོང་བ་ལ་བདག་འཛིན་གྱི་ཞེན་ཡུལ་འགོག་དགོས་པར་མཐོང་
ནས། དེ་བཀག་པའི་སྟོང་ཉིད་རྟོགས་པའི་ལྟ་བ་བསྒོམ་པ་ལ་འཇུག་པའི་ཕྱིར། ཁ་ཅིག
འདི་ལ་དཔགས་ནས་ཐེག་ཆེན་གྱི་རིགས་ཅན་དབང་རྣོན་རྣམས་ཀྱིས་དང་པོར་སྙིང་རྗེ་
ཆེན་པོ་བསྐྱེད་ནས། དེའི་འོག་ཏུ་སྟོང་ཉིད་རྟོགས་པར་བྱེད་པ་ཡིན་ནོ། །ཞེས་ཟེར་བ་
མི་འཐད་དེ། གདུལ་བྱ་དེས་སྙིང་རྗེ་ཆེན་པོ་བསྐྱེད་པའི་སྔ་རོལ་དུ་སྟོང་ཉིད་རྟོགས་
པའི་ལྟ་བ་ངེས་པར་བསྐྱེད་པའི་ཕྱིར་ཏེ། དེས་ཐར་པ་དོན་གཉེར་གྱི་བློ་བཅོས་མ་མ་
ཡིན་པའི་སྔ་རོལ་དུ་ལྟ་བ་དེ་བསྐྱེད་པར་རྒྱུད་བླ་ཊཱིཀ་ཆེན་དུ་གསལ་བར་གསུངས་པའི་
ཕྱིར། དེ་ལྟར་ན་ཡང་སྔར་བཤད་པ་དང་མི་འགལ་ཏེ། སྟོང་ཉིད་རྟོགས་ཟིན་སྒོམ་



16
དབུ་མ་སྤྱི་དོན།
པའི་དབང་དུ་མཛད་པའི་ཕྱིར། རྒྱུ་མཚན་དེ་རྣམས་ཀྱིས་ན། རྒྱུ་གསུམ་གྱི་ནང་ནས་
སྙིང་རྗེ་ཆེན་པོ་གཙོ་བོ་ཡིན་ཞེས་སྟོན་པ་ལ། གང་ཕྱིར་བརྩེ་ཉིད་རྒྱལ་བའི་ལོ་ཏོག་ཕུན་
ཚོགས་འདིའི། །ཞེས་སོགས་ཤོ་ལོ་ཀ་གཅིག་གསུངས། དེ་གསུམ་གྱི་ནང་ནས་སྙིང་
རྗེ་ཆེན་པོ་གཙོ་བོ་ཡིན་ཏེ། སྙིང་རྗེ་ཆེན་པོ་དེ་རྒྱལ་བའི་ལོ་ཏོག་ཕུན་ཚོགས་བསྐྱེད་པ་
ལ་ཐོག་མཐའ་བར་གསུམ་དུ་གལ་ཆེ་བའི་ཕྱིར་ཏེ། ཐོག་མར་གལ་ཆེ་བ་ས་བོན་ལྟ་བུ།
བར་དུ་གལ་ཆེ་བ་ཆུ་ལུད་ལྟ་བུ། ཐ་མར་གལ་ཆེ་བ་འབྲས་བུ་སྨིན་པ་ལྟ་བུ་ཡིན་པའི་
ཕྱིར། དང་པོ་ཡིན་ཏེ། སྙིང་རྗེའི་ས་བོན་མ་བཏབ་ན་རྒྱལ་བའི་མྱུ་གུ་མི་འབྱུང་ལ།
བཏབ་ན་འབྱུང་བའི་ཕྱིར་ཏེ། སེམས་ཅན་སྡུག་བསྔལ་ལས་བསྒྲལ་བར་འདོད་པའི་སྙིང་
རྗེ་ཆེན་པོ་ལས། སྡུག་བསྔལ་ལས་བསྒྲལ་བ་འདི་བདག་གིས་བྱའོ་སྙམ་པའི་ལྷག་བསམ་
དང་། དེ་ལས་སེམས་ཅན་གྱི་དོན་དུ་སངས་རྒྱས་ཐོབ་པར་འདོད་པའི་སེམས་བསྐྱེད་
མཚན་ཉིད་རྫོགས་པ་འདྲེན་པར་བྱེད་ལ། དེ་ཡང་གཉིས་སུ་མེད་པའི་ཤེས་རབ་ཀྱིས་
མཚོན་པའི་སྦྱིན་སོགས་ཀྱི་སྤྱོད་པ་དོར་ན་མི་འགྲུབ་པར་མཐོང་ནས་ཕར་ཕྱིན་དྲུག་གི་
ཉམས་ལེན་ལ་ངེས་པར་འཇུག་པའི་ཕྱིར་ཏེ། རིན་ཆེན་འཕྲེང་བར། ཐེག་པ་ཆེན་པོ་
གང་ཞིག་ལས། །སྙིང་རྗེ་སྔོན་བཏང་སྤྱོད་ཀུན་དང་། །ཡེ་ཤེས་དྲི་མ་མེད་བཤད་པ།།
སེམས་ཡོད་སུ་ཞིག་དེ་ལ་སྨོད། །ཅེས་གསུངས། གཉིས་པ་ཡིན་ཏེ། སྙིང་རྗེའི་ས་
བོན་གྱིས་བྱང་སེམས་ཀྱི་མྱུ་གུ་དང་པོར་བསྐྱེད་ཀྱང་། བར་དུ་སྙིང་རྗེའི་ཆུས་ཡང་དང་
ཡང་དུ་མ་བཅུས་ན་ངེས་པར་ཉན་རང་གི་བྱང་ཆུབ་ཏུ་ལྟུང་བར་འགྱུར་ལ། བཅུས་
ན་དེ་ལྟར་མི་འགྱུར་བའི་ཕྱིར། གསུམ་པ་ཡིན་ཏེ། རྒྱལ་བའི་གོ་འཕང་ཐོབ་ཏུ་ཟིན་
ཀྱང་སྙིང་རྗེའི་སྨིན་པ་དང་ངལ་ན་འཁོར་བ་མ་སྟོངས་བར་དུ་གདུལ་བྱ་ལ་ཆོས་སྟོན་



7
སེམས་བསྐྱེད་དང་པོ།
པ་མི་འབྱུང་ལ། མ་བྲལ་ན་འབྱུང་བའི་ཕྱིར། ཉིད་ཅེས་ངེས་ཚིག་སྨོས་པ་ལ་དགོས་
པ་ཡོད་དེ། དཔེའི་སྐབས་སུ་གལ་ཆེ་བ་གསུམ་སོ་སོ་བ་ཡིན་ཀྱང་། དོན་གྱི་སྐབས་སུ་
སྙིང་རྗེ་ཆེན་པོ་ཉིད་ཐོག་མཐའ་བར་གསུམ་དུ་གལ་ཆེ་བར་བསྟན་པའི་ཆེད་ཡིན་པའི་
ཕྱིར།
དེ་ལྟར་སྙིང་རྗེ་ཆེན་པོ་ལ་སོ་སོར་མ་ཕྱེ་བར་སྤྱིར་བསྟོད་ནས། སོ་སོར་ཕྱེ་སྟེ་
ཕྱག་འཚལ་བ་གསུངས་ཏེ། དང་པོར་ང་ཞེས་བདག་ལ་ཞེན་གྱུར་ཅིང་། །ཞེས་པའི་
ཤོ་ལོ་ཀ་གཅིག་གིས་སེམས་ཅན་ལ་དམིགས་པའི་སྙིང་རྗེ་ལ་ཕྱག་འཚལ་བ་དང་། འགྲོ་
བ་གཡོ་བའི་ཆུ་ཡི་ནང་གི་ཟླ་བ་ལྟར། །གཡོ་དང་ཞེས་པས་ཆོས་ལ་དམིགས་པའི་སྙིང་
རྗེ་ལ་ཕྱག་འཚལ་བ་དང་། འགྲོ་བ་གཡོ་བའི་ཆུ་ཡི་ནང་གི་ཟླ་བ་ལྟར། །རང་བཞིན་
ཉིད་ཀྱིས་སྟོང་པར་མཐོང་བ་ཡི། །ཞེས་པས་དམིགས་མེད་ལ་དམིགས་པའི་སྙིང་རྗེ་
ལ་ཕྱག་འཚལ་བ་བསྟན་པའི་ཕྱིར། དང་པོ་གྲུབ་སྟེ། བདག་དང་བདག་གི་བར་ཞེན་
པའི་འཇིག་ལྟའི་དབང་གིས་ཟོ་ཆུན་གྱི་འཁྲུལ་འཁོར་ལྟར་རང་དབང་མེད་པར་འཁོར་
བའི་འགྲོ་བ་ལ་སྙིང་རྗེ་བར་གྱུར་པ་གང་ཡིན་པ་དེ་ལ་ཕྱག་འཚལ་ཞེས་བསྟན་པའི་ཕྱིར།
འགྲོ་བ་རྣམས་ཟོ་ཆུན་གྱི་འཁྲུལ་འཁོར་དང་འདྲ་ཚུལ་ཡོད་དེ། ཟོ་ཆུན་གྱི་འཁྲུལ་འཁོར་
ཐག་པས་བསྡམས་པ་བཞིན་དུ་འགྲོ་བ་རྣམས་ལས་ཉོན་གྱིས་བཅིངས་པ་དང་། དེ་སྐོར་
མཁན་ལ་ལྟོས་པ་བཞིན་དུ། འགྲོ་བ་རྣམས་རྣམ་པ་ཤེས་པ་ལ་རག་ལས་པ་དང་། དེ་
ཁྲོན་པའི་རྩེ་ནས་རྩ་བའི་བར་ལ་ཐུག་པར་འཁོར་བ་བཞིན་དུ། འགྲོ་བ་རྣམས་སྲིད་རྩེ་
ནས་མནར་མེད་ཀྱི་བར་ལ་འཁོར་བ་དང་། དེ་ཐུར་དུ་འགྲོ་བ་ལ་འབད་རྩོལ་མི་དགོས་
ཤིང་གྱེན་དུ་འབད་རྩོལ་གྱིས་དྲང་དགོས་པ་བཞིན་དུ། འགྲོ་བ་རྣམས་ངན་འགྲོར་ངང་



s
དབུ་མ་སྤྱི་དོན།
གིས་འགྲོ་ཞིང་། བདེ་འགྲོར་འགྲོ་བ་ལ་འབད་རྩོལ་ཆེན་པོ་དགོས་པ་དང་། དེ་ཁྲོན་
པའི་ནང་དུ་འཁོར་བའི་ཚེ་སྔ་ཕྱིའི་གོ་རིམ་ངེས་དཀའ་བ་བཞིན་དུ། འགྲོ་བ་རྣམས་འཁོར་
བར་འཁོར་བའི་ཚེ། ཉོན་མོངས་པའི་རྟེན་འབྲེལ་གསུམ་དང་། ལས་ཀྱི་རྟེན་འབྲེལ་
གཉིས་དང་། འབྲས་བུའི་རྟེན་འབྲེལ་བདུན་གྱི་སྔ་ཕྱིའི་རིམ་པ་མཐའ་གཅིག་དུ་ངེས་
མི་ནུས་པ་དང་། དེ་ཉིན་རེ་བཞིན་ཁྲོན་པའི་རྩིག་པས་གཅོག་པ་བཞིན་དུ། འགྲོ་བ་
རྣམས་ཉིན་རེ་བཞིན་སྡུག་བསྔལ་གསུམ་གྱིས་སྡུག་བསྔལ་བར་བྱེད་པ་སྟེ་ཆོས་དྲུག་གི་
སྒོ་ནས་འདྲ་བའི་ཕྱིར། འདི་ལྟར་བསྟན་པ་ལ་དགོས་པ་ཡོད་དེ། སྔར་ཐེག་ཆེན་པ་
བྱེད་པར་འདོད་པས། སྙིང་རྗེ་ཆེན་པོ་བསྐྱེད་དགོས་པར་བསྟན་ཀྱང་བསྐྱེད་ཚུལ་མ་
བསྟན་པས། འདིར་དེ་ཤེས་པའི་ཆེད་དུ་ཡིན་པའི་ཕྱིར། ཆུ་ནང་གི་ཟླ་བའི་གཟུགས་
བརྙན་དེ། སེམས་ཅན་མི་རྟག་པ་དང་། རང་བཞིན་མེད་པའི་དཔེར་འགྲོ་ལུགས་ཡོད་
དེ༑ ཆུ་ནང་གི་ཟླ་བ་དེ་སྐད་ཅིག་རེ་རེ་ལ་འཇིག་པ་དང་ཟླ་བས་སྟོང་པ་ལྟར། སེམས་
ཅན་རྣམས་ཀྱང་སྐད་ཅིག་གིས་སྐྱེ་འཇིག་བྱེད་པ་དང་། རང་བཞིན་གྱིས་གྲུབ་པས་སྟོང་
པའི་ཕྱིར། གལ་ཏེ། མཆོད་བརྗོད་ཡུལ་དུ་གྱུར་པའི་སྙིང་རྗེ་ལ། ལམ་མ་ཞུགས་ཀྱི་
སྙིང་རྗེ་དང་། བྱང་སེམས་ཀྱི་སྙིང་རྗེ་དང་། སངས་རྒྱས་ཀྱི་སའི་སྙིང་རྗེ་དང་གསུམ་
ཀ་ཡོད་ན། སྐབས་འདིར་འགྲེལ་པར། འདི་ནི་བྱང་ཆུབ་སེམས་དཔའ་རྣམས་ཀྱི་སྙིང་
རྗེ་སེམས་ཅན་ལ་དམིགས་པའོ། །ཞེས་སྙིང་རྗེ་བསྐྱེད་པ་པོ་བྱང་སེམས་སུ་གསུངས་
པ་དང་འགལ་འོ། །ཞེ་ན། མི་འགལ་ཏེ། དེ་གསུམ་ཀ་མཆོད་བརྗོད་ཡུལ་དུ་གྱུར་
པའི་སྙིང་རྗེ་ཡིན་ཀྱང་། ཐོག་མའི་སྙིང་རྗེ་གཙོ་བོ་ཡིན་པ་ལ་དགོངས་པའི་ཕྱིར། དེ་
ལ་གཞན་ངག་འདི་སྙམ་དུ། གང་ཕྱིར་བརྩེ་ཉིད་ཅེས་སོགས་ཀྱི་དགོངས་པས་སྐབས་



19
སེམས་བསྐྱེད་དང་པོ།
འདིའི་མཆོད་བརྗོད་ཡུལ་གྱི་སྙིང་རྗེ་ཆེན་པོ་ཡིན་ན། ཐོག་མར་གལ་ཆེ་བ་ས་བོན་དང་།
བར་དུ་གལ་ཆེ་བ་ཆུ་ལུད་དང་། ཐ་མར་གལ་ཆེ་བ་སྨིན་པ་དང་འདྲ་བའི་སྙིང་རྗེ་ཡིན་
པས་ཁྱབ་པར་འགྱུར་ལ་དེ་ལྟ་ན་སྔར་བཤད་པ་མི་འཐད་དོ། །སྙམ་ན། སྐྱོན་མེད་
དེ༑ དེ་ནི་ཐོག་མཐའ་བར་གསུམ་དུ་གལ་ཆེ་བའི་སྙིང་རྗེ་ཆེན་པོ་སྤྱི་ཙམ་པ་མཆོད་
བརྗོད་ཡུལ་དུ་བྱེད་པ་ཡིན་ཀྱང་། མཆོད་བརྗོད་ཡུལ་དུ་གྱུར་པའི་སྙིང་རྗེ་སོ་སོ་བ་ཡང་
བཞག་དགོས་ལ། དེ་བཞག་པ་ལས་ཐ་མར་གལ་ཆེ་བ་སྨིན་པ་དང་འདྲ་བའི་སྙིང་རྗེའི་
རང་ལྡོག ཐོག་མཐའ་བར་གསུམ་དུ་གལ་ཆེ་བར་བཞག་དཀའ་བའི་ཕྱིར། དེ་ལྟར་
བྱས་ན་ཐོག་མར་གལ་ཆེ་བ་ས་བོན་དང་འདྲ་བའི་སྙིང་རྗེ་ཡིན་ན། ལམ་མ་ཞུགས་ཀྱི་
སྙིང་རྗེ་ཡིན་དགོས་པ་དང་། བར་པ་དང་གསུམ་པ་ལ་ཡང་དེ་བཞིན་ཡིན་དགོས་པར་
མི་འདོད་དེ། སྙིང་རྗེ་ཆེན་པོ་ཉིད་ཀྱིས་མ་ངེས་པར་སྔར་བཤད་པ་བཞིན་ནོ། །
སྐབས་འདིར་སྙིང་རྗེ་ཆེན་པོ་ལ་མཐའ་ཅུང་ཟད་དཔྱད་ན་བཞི། ངོ་བོ། དབྱེ་
བ༑ ས་མཚམས། སྒྲ་དོན་ནོ། །དང་པོ་བཤད་དུ་ཡོད་དེ། སེམས་ཅན་མར་ཤེས་པ་
སོགས་བཞི་ལ་བློ་སྦྱོང་བ་སྔོན་དུ་བཏང་ནས་དམིགས་པ་སེམས་ཅན་ཐམས་ཅད་ལ་
དམིགས་ནས་རྣམ་པ་སྡུག་བསྔལ་མཐའ་དག་ལས་སྐྱོབ་པར་འདོད་པའི་སེམས་བྱུང་ཞིག་
ལ་འཇོག་པའི་ཕྱིར། ཉན་རང་གི་སྙིང་རྗེ་ཚད་མེད་ལྟ་བུ་སྙིང་རྗེ་ཆེན་པོར་མི་འགྱུར་
ཏེ༑ དམིགས་པ་སེམས་ཅན་ཚད་མེད་པ་ལ་དམིགས་ཀྱང་། སེམས་ཅན་ཐམས་ཅད་
ལ་དམིགས་པ་མ་ཡིན་པའི་ཕྱིར་ཏེ། རྣམ་བཤད་ལས། འདིའི་སྙིང་རྗེ་གསུམ་ནི་དམིགས་
པ་གསུམ་པོ་གང་ལ་དམིགས་ཀྱང་། སེམས་ཅན་ཐམས་ཅད་སྡུག་བསྔལ་མཐའ་དག་
ལས་བསྐྱབ་པར་འདོད་པའི་རྣམ་པ་ཅན་ཡིན་པས། ཉན་རང་གི་སྙིང་རྗེ་དང་ཁྱད་པར་



༡༠.
དབུ་མ་སྤྱི་དོན།
ཤིན་ཏུ་ཆེའོ། །ཞེས་གསུངས། གཉིས་པ་ནི། སེམས་ཅན་ལ་དམིགས་པའི་སྙིང་རྗེ་
ཆེན་པོ། ཆོས་ལ་དམིགས་པའི་སྙིང་རྗེ་ཆེན་པོ། དམིགས་མེད་ལ་དམིགས་པའི་སྙིང་
རྗེ་ཆེན་པོ་དང་གསུམ་ཡོད། དེ་གསུམ་ཀའི་རྣམ་པ་ནི་སེམསཅན་སྡུག་བསྔལ་དང་བྲལ་
བར་འདོད་པའི་རྣམ་པ་ཅན་ཡིན་པས། རྣམ་པའི་སྒོ་ནས་མི་འབྱེད་མོད་ཀྱི། དམིགས་
ཡུལ་གྱི་སྒོ་ནས་འབྱེད་པ་ཡིན་ཏེ། ཆོས་ལ་དམིགས་པའི་སྙིང་རྗེས་མི་རྟག་པ་དང་། རང་
རྐྱ་ཐུབ་པའི་རྫས་ཡོད་དུ་མེད་པས་ཁྱད་པར་དུ་བྱས་པའི་སེམས་ཅན་ལ་དམིགས། སྙིང་
རྗེ་གསུམ་པས་རང་བཞིན་གྱིས་མེད་པས་ཁྱད་པར་དུ་བྱས་པའི་སེམས་ཅན་ལ་དམིགས།
སྙིང་རྗེ་དང་པོས་མི་རྟག་པ་དང་རང་བཞིན་མེད་པ་གང་གིས་ཀྱང་ཁྱད་པར་དུ་མ་བྱས་
པའི་སེམས་ཅན་ཙམ་ལ་དམིགས་པའི་ཕྱིར། ཁོ་ན་རེ། ཆོས་དང་དམིགས་མེད་ལ་
དམིགས་པའི་སྙིང་རྗེ་གཉིས་ལས་ལོགས་སུ་སེམས་ཅན་ལ་དམིགས་པའི་སྙིང་རྗེ་འཇོག་
པ་མི་འཐད་དེ། དེ་གསུམ་ཀ་སེམས་ཅན་ལ་དམིགས་པའི་སྙིང་རྗེར་མཚུངས་པའི་ཕྱིར་
ཏེ༑ སྙིང་རྗེ་དང་པོའི་སྐབས་སུ། འགྲོ་ལ་སྙིང་རྗེར་གྱུར་ཞེས་དང་། ཕྱི་མ་གཉིས་ཀྱི་
སྐབས་སུ་འགྲོ་བ་གཡོ་བ་ཅེས་འབྱུང་པས་སོ། །ཞེ་ན། མ་ཁྱབ་སྟེ། མི་རྟག་པ་དང་།
རང་བཞིན་མེད་པ་གང་གིས་ཀྱང་ཁྱད་པར་དུ་མ་བྱས་པར་སེམས་ཅན་ཙམ་ལ་དམིགས་
པའི་སྙིང་རྗེ་ལ་ཚིག་གི་བསྡུ་བ་བྱས་ནས། སེམས་ཅན་ལ་དམིགས་པའི་སྙིང་རྗེ་ཞེས་
བརྗོད་པའི་ཕྱིར། ཡང་གཞན་དག་སྙིང་རྗེ་དང་པོས་རྟག་གཅིག་རང་དབང་ཅན་གྱི་
སེམས་ཅན་ལ་དམིགས་ཞེས་ཟེར་བ་མི་འཐད་དེ། གང་ཟག་གི་བདག་མེད་ཐུན་མོང་
བ་དང་། དེ་ཁོ་ན་ཉིད་ཀྱི་ལྟ་བ་རྙེད་པའི་གང་ཟག་གི་རྒྱུད་ལ་སྔར་བཤད་པའི་ཁྱད་པར་
གཉིས་གང་གིས་ཀྱང་ཁྱད་པར་དུ་མ་བྱས་པའི་སེམས་ཅན་ལ་དམིགས་པའི་སྙིང་རྗེ་ཡོད་



21
སེམས་བསྐྱེད་དང་པོ།
པའི་ཕྱིར། དེ་ལ་ཁ་ཅིག འདི་སྙམ་དུ་སེམས་ཅན་ལ་དམིགས་པའི་སྙིང་རྗེ་ཡིན་པར་
ཐལ། སེམས་ཅན་ཐམས་ཅད་ལ་དམིགས་པའི་སྙིང་རྗེ་ཡིན་པའི་ཕྱིར། ཞེས་པ་དང་།
ཡང་དེར་ཐལ། སེམས་ཅན་ལ་དམིགས་པ་གང་ཞིག སྙིང་རྗེ་ཡིན་པའི་ཕྱིར་ཞེས་སྨྲ་
བ་ནི་ཚིག་འདྲ་བ་ཙམ་མོ། །སྔ་རབས་པ་ཁ་ཅིག ཆོས་ལ་དམིགས་པའི་སྙིང་རྗེ་སེམས་
ཅན་མི་རྟག་པར་རྟོགས་པ་དང་། དམིགས་མེད་ལ་དམིགས་པའི་སྙིང་རྗེ་སེམས་ཅན་
རང་བཞིན་མེད་པར་རྟོགས་ཞེས་ཟེར་བ་མི་ལེགས་ཏེ། སྙིང་རྗེ་གསུམ་ཀ་སེམས་ཅན་
སྡུག་བསྔལ་དང་བྲལ་འདོད་ཀྱི་རྣམ་པ་ཅན་ཡིན་པས། སྙིང་རྗེ་གཅིག་ལ་འཛིན་སྟངས་
མི་མཐུན་པ་གཉིས་ཡོད་པར་ཐལ་བའི་སྐྱོན་ཡོད་པའི་ཕྱིར། འོན་ཀྱང་ཆོས་ལ་དམིགས་
པའི་སྙིང་རྗེ་རྒྱུད་ལྡན་གྱི་གང་ཟག་ཡིན་ན། སེམས་ཅན་མི་རྟག་པར་རྟོགས་པས་ཁྱབ་
པདང་། དམིགས་མེད་ལ་དམིགས་པའི་སྙིང་རྗེ་རྒྱུད་ལྡན་གྱི་གང་ཟག་ཡིན་ན། སེམས་
ཅན་རང་བཞིན་མེད་པར་རྟོགས་པས་ཁྱབ་པར་འདོད་དོ། གསུམ་པ་ས་མཚམས་ནི།
སྙིང་རྗེ་ཆེན་པོ་སྤྱི་ཙམ་པའི་དབང་དུ་བྱས་ན་ཐེག་ཆེན་ལམ་མ་ཞུགས་ནས་སངས་རྒྱས་
ཀྱི་སའི་བར་དང་། སོ་སོའི་དབང་དུ་བྱས་ན་མ་དག་ས་བདུན་གྱི་རྗེས་ཐོབ་ཏུ་སྙིང་རྗེ་
གསུམ་ཀ་དང་། ས་བརྒྱད་པ་ཡན་ཆད་དུ་དམིགས་མེད་ལ་དམིགས་པའི་སྙིང་རྗེ་གཅིག་
པུ་ཡོད། ཁ་ཅིག སངས་རྒྱས་ཀྱི་སར་སྙིང་རྗེ་གསུམ་ཀ་ཡོད་པ་རྣམ་བཤད་ཀྱི་དགོངས་
པར་བྱེད་པ་ནི་འདོད་པས་སྦྱར་བ་ཡིན་ཞིང་། སྙིང་རྗེ་གསུམ་མི་འགལ་བར་འདོད་པ་
ཡང་གྱི་ནར་སྨྲས་པ་ཡིན་ནོ། །ཞེས་ཤེས་པར་བྱའོ། །འོ་ན། ལམ་དུ་ཐོག་མར་ཞུགས་
པའི་བྱང་སེམས་ཀྱི་རྒྱུར་གྱུར་པའི་སྙིང་རྗེ་གསུམ་ཀ་ཡོད་དམ་མེད་ཅེ་ན། སྙིང་རྗེ་གཞན་
གཉིས་ཡོད་པ་ལ་ནི་དོགས་པ་མེད་ལ། དམིགས་མེད་ལ་དམིགས་པའི་སྙིང་རྗེ་ཡོད་པ་



དབུ་མ་སྤྱི་དོན།
22
ཡང་སྔར་བྱང་སེམས་ལས་དང་པོ་པའི་རྒྱུར་སྟོང་ཉིད་རྟོགས་པའི་ཤེས་རབ་དགོས་པ་
ཐེག་ཆེན་གྱི་རིགས་ཅན་དབང་རྣོན་ཡིན་པར་དབུ་མ་རྒྱན་གྱི་ལུང་དྲངས་ནས་བཤད་
པ་ལྟར་འདིར་ཡང་ཤེས་པར་བྱའོ། །བཞི་པ་སྒྲ་དོན་ཡོད་དེ། སྙིང་རྗེའི་སྐད་དོད་ཀ་
རུ་ཎ་ཞེས་པ་བདེ་འགོག་ལ་འཇུག་པ་ལྟར་ན་སེམས་ཅན་སྡུག་བསྔལ་གྱིས་མནར་བ་མི་
བཟོད་པའི་རྣམ་པ་ཅན་ཡིན་པས་དེ་སྐད་བརྗོད་པའི་ཕྱིར་ཏེ། རིན་ཆེན་འཕྲེང་བ་ལས།།
དེ་ནི་སྙིང་རྗེས་འཇིག་རྟེན་སྡུག །དེ་ཉིད་ཀྱིས་ནི་ཡུན་རིང་གནས། །ཞེས་གསུངས་
པ་ལྟར་རོ། །དེ་ལྟར་ཚིགས་སུ་བཅད་པ་འགས་མཆོད་པར་བརྗོད་ནས། རྩོམ་པར་
དམ་བཅའ་བ་དངོས་སུ་མ་མཛད་ཀྱང་། སྐྱོན་མེད་པ་ནི། དབུ་མ་རྩ་བ་དང་། རིགས་
པ་དྲུག་ཅུ་པ་བཞིན་ནོ། །དེ་བཞིན་དུ་རྩོམ་པ་དམ་བཅའ་མཛད་ནས་མཆོད་བརྗོད་དངོས་
སུ་མ་མཛད་པ་བཤེས་པའི་སྤྲིང་ཡིག་ལྟ་བུ་ཡང་ཡོད་དོ། །དབུ་མ་ལ་འཇུག་པ་རྩོམ་
པར་འདོད་ནས་མཆོད་བརྗོད་མཛད་པ་ཡིན་པས། ཤུགས་ལ་ནི་རྩོམ་པར་དམ་བཅའ་
བ་ཡོད་དོ། །དགོས་སོགས་ཆོས་བཞི་ནི། ཟབ་པ་དང་རྒྱ་ཆེ་བའི་ལམ་བསྟན་བཅོས་
ཀྱི་བརྗོད་བྱ་དང་། འདི་ལ་བརྟེན་ནས་དབུ་མ་རྩ་བའི་དགོངས་པ་རང་རྒྱུད་པ་དང་མཐུན་
མོང་མ་ཡིན་པ་དང་། རྩ་ཤེའི་དོན་རྣམ་རིག་པ་དང་མཐུན་པར་བཤད་དུ་མི་རུང་བར་
རྟོགས་པ་དགོས་པ་དང་། བསྟན་བཅོས་ཀྱི་དོན་ཤེས་པ་ཉམས་སུ་བླངས་པས་ལམ་བཞི་
བགྲོད་པ་གནས་སྐབས་ཀྱི་ཉིང་དགོས་དང་། འབྲས་བུའི་ས་ཐོབ་པ་མཐར་ཐུག་གི་ཉིང་
དགོས། ཉིང་དགོས་དགོས་པ་ལ་དང་། དགོས་པ་བརྗོད་བྱ་ལ་དང་། བརྗོད་བྱ་བསྟན་
བཅོས་ལ་རག་ལས་པ་འབྲེལ་པའོ། །འོ་ན། སྙིང་རྗེ་ཆེན་པོ་ལ་དངོས་སུ་མཆོད་བརྗོད་
མཛད་ཅིང་ཤུགས་ལ་རྩོམ་པར་དམ་བཅས་པ་ཡིན་ན། བརྗོད་བྱ་ཇི་ལྟ་བུ་ཞིག་གཏན་



སེམས་བསྐྱེད་དང་པོ།
མ་འབེབས་པ་ཡིན་ཞེ་ན། ཡོད་དེ། རིན་ཆེན་འཕྲེང་བའི་ལུང་སྔར་དྲངས་པ་ལྟར་
དང་། ས་བཅུ་པ་ལས་ཀྱང་། ས་བཅུ་གཅིག་གི་རྣམ་གཞག་གསུངས་པ་ལ་བརྟེན་ནས།
རབ་དགའ་སོགས་བྱང་སེམས་ཀྱི་ས་བཅུའི་རྣམ་གཞག་གཏན་ལ་འབེབས་པས་སོ། །དེ་
ཡང་དོན་དམ་སེམས་བསྐྱེད་དུ་བཞག་པའི་ས་བཅུའི་ངོ་བོ་ནི། འགྲེལ་པ་ལས། བྱང་
ཆུབ་སེམས་དཔའ་རྣམས་ཀྱི་ཟག་པ་མེད་པའི་ཡེ་ཤེས་སྙིང་རྗེ་ལ་སོགས་པས་ཟིན་པ་ཉིད་
ཆར་རྣམ་པར་ཕྱེ་བ་ན་ས་ཞེས་བྱ་བའི་མིང་ཐོབ་སྟེ། ཡོན་ཏན་གྱི་རྟེན་དུ་གྱུར་པའི་ཕྱིར་
རོ༑ ༑ཞེས་གསུངས་ཏེ། གྲོགས་སྙིང་རྗེ་ཆེན་པོས་ཟིན་ཅིང་ངོ་བོ་ཟག་པ་མེད་པའི་
བྱང་སེམས་ཀྱི་མི་རྟོག་ཡེ་ཤེས་ཞིག་དོན་དམ་པའི་བྱང་སེམས་ཀྱི་སའི་ངོ་བོ་དང་། དེ་
བ་ཆར་རྣམ་པར་ཕྱེ་བ་ན་རབ་དགའ་ལ་སོགས་པ་བཅུ་ཡོད་ཅིང་། ཡོན་ཏན་གྱི་གནས་
མམ་རྟེན་དུ་གྱུར་པས་ས་ཞེས་བཤད་པའི་སྒྲ་དོན་རྣམས་གསུངས་སོ། །ཟག་པ་མེད་
པའི་ཡེ་ཤེས་ཞེས་གསུངས་པའི་ངོ་བོ་ནི། བདེན་འཛིན་གྱི་མ་རིག་པ་དང་། དེའི་བག་
ཆགས་གང་རུང་གིས་བསླད་པ་ལ་ཟག་བཅས་སུ་བཞག་པའི་ཟག་པ་དང་བྲལ་བའི་ཡེ་
ཤེས་ལ་བྱ་སྟེ། ཚིག་གསལ་ལས། མ་རིག་པའི་རབ་རིབ་དང་བྲལ་བ་དག་གི་ཡེ་ཤེས་
ཟག་པ་མེད་པའི་ཡུལ་གྱི་རང་བཞིན་ལ་ལྟོས་ནས་ནི་མ་ཡིན་ནོ། །ཞེས་གསུངས་སོ། དེ་
ཡང་ས་བཅུ་ཀའི་མཉམ་གཞག་ཡེ་ཤེས་ཀྱི་སྐབས་སུ་བདེན་འཛིན་གྱི་མ་རིག་པ་མ་ཟད།
མ་རིག་པའི་བག་ཆགས་ཀྱིས་བསླད་པ་ཡང་མེད། མཉམ་གཞག་ལས་ལངས་པའི་རྗེས་
ཐོབ་ཏུ་བག་ཆགས་ཀྱིས་བསླད་པ་ཅན་དུ་ངེས་པར་སྐྱེ་ལ། ས་བརྒྱུད་པ་མ་ཐོབ་བར་
དུ་ནི། བདེན་འཛིན་གྱི་མ་རིག་པས་བསླད་པ་ཡོད་ཅིང་། ས་བརྒྱད་པ་ནས་དང་། དགྲ་
བཅོམ་པ་གཉིས་ལ་ནི་སྨད་བྱེད་ཀྱི་མ་རིག་པ་ཟད་པས་དེས་བསླད་པ་མེད་དོ། །སློབ་



24
དབུ་མ་སྤྱི་དོན།
དཔོན་འདིའི་གཞུང་དུ་མ་རིག་པའི་རབ་རིབ་དང་བྲལ་བའི་ཡེ་ཤེས་ཞེས་གསུངས་པའི་
དོན་མ་རྟོགས་པ་ཁ་ཅིག མ་རིག་པ་དང་དེའི་བག་ཆགས་རིག་པ་ཡེ་ཤེས་ཀྱི་ཁྱབ་བྱེད་
དུ་བྱས་ནས། དེ་གཉིས་ཟད་པ་ན་ཡེ་ཤེས་ལྡོག་པར་འདོད་པ་དང་། འཕགས་པའི་མཉམ་
གཞག་ན་ཡེ་ཤེས་མེད་ཅེས་ཟེར་བ་མི་འཐད་དེ། རིན་ཆེན་འཕྲེང་བར། དེ་ཕྱིར་དེ་
ལྟར་མཐོང་བས་གྲོལ། །གང་གིས་མཐོང་བར་འགྱུར་ཞེ་ན། །ཐ་སྙད་དུ་ནི་སེམས་
ལ་བརྗོད། །ཅེས་སེམས་ཀྱིས་དེ་ཁོ་ན་ཉིད་མཐོང་བར་གསུངས་ཤིང་། ཆོས་དབྱིངས་
བསྟོད་པ་ལས་ཀྱང་། ཇི་ལྟར་མེ་ཡིས་དག་པའི་གོས། །སྣ་ཚོགས་དྲི་མས་དྲི་མ་ཅན།།
ཇི་ལྟར་མེ་ཡི་ནང་བཅུག་ན། །དྲི་མ་འཚིག་འགྱུར་གོས་མིན་ལྟར། །དེ་བཞིན་འོད་
གསལ་བ་ཡི་སེམས། །འདོད་ཆགས་ལས་སྐྱེས་དྲི་མ་ཅན། །ཡེ་ཤེས་མེ་ཡིས་དྲི་མ་
སྲེག །དེ་ཉིད་འོད་གསལ་མ་ཡིན་ནོ། །ཞེས་རྡོ་རྒྱུས་ཀྱི་གོས་དྲི་མ་ཅན་མེར་བཅུག་
པ་ན་དྲི་མ་ཚིག་ཀྱང་གོས་མི་འཚིག་པ་ལྟར། སེམས་ཀྱི་དྲི་མ་ཡེ་ཤེས་ཀྱི་མེས་བསྲེགས་
པ་ན་དྲི་མ་བསྲེགས་ཀྱང་འོད་གསལ་བའི་སེམས་མེད་པར་མི་འགྱུར་བར་གསུངས་པའི་
ཕྱིར། དེ་དག་གིས་ནི་དོན་དམ་པའི་ས་བཅུ་ཀའང་མི་རྟོག་ཡེ་ཤེས་ཉིད་ལ་འཇོག་པར་
བསྟན་ལ། དེ་འཇོག་ཀྱང་རབ་དགའ་སོགས་ས་བཅུར་འབྱེད་ཚུལ་ནི་བཞིའི་སྒོ་ནས་
ཏེ༑ ཡོན་ཏན་གྱི་གྲངས་གོང་ནས་གོང་དུ་འཕེལ་བའི་ཁྱད་པར་དང་། མཐུ་ཕུལ་དུ་
བྱུང་བ་གོང་ནས་གོང་དུ་འཕེལ་བ་ཐོབ་པའི་ཁྱད་པར་དང་། ཕར་ཕྱིན་ལྷག་པའི་ཁྱད་
པར་དང་། རྣམ་སྨིན་གྱི་སྐྱེ་བ་གོང་ནས་གོང་དུ་འཕེལ་བའི་ཁྱད་པར་རྣམས་སོ། །དང་
པོ་ཡོད་དེ། ས་དང་པོར་ཡོན་ཏན་བརྒྱ་ཕྲག་བཅུ་གཉིས། གཉིས་པར་སྟོང་ཕྲག་བཅུ་
གཉིས། གསུམ་པར་འབུམ་ཕྲག་བཅུ་གཉིས། བཞི་པར་བྱེ་བ་བརྒྱ་ཕྲག་བཅུ་གཉིས།



2s
སེམས་བསྐྱེད་དང་བོ།
ལྔ་པར་བྱེ་བ་སྟོང་ཕྲག་བཅུ་གཉིས། དྲུག་པར་བྱེ་བ་འབུམ་ཕྲག་བཅུ་གཉིས། བདུན་
པར་བྱེ་བ་ཁྲག་ཁྲིག་འབུམ་ཕྲག་བཅུ་གཉིས། བརྒྱད་པར་སྟོང་གསུམ་གྱི་སྟོང་ཆེན་པོའི་
འཇིག་རྟེན་གྱི་ཁམས་ཀྱི་རྡུལ་ཕྲ་རབ་ཀྱི་གྲངས་དང་མཉམ་པ། དགུ་པར་སྟོང་གསུམ་
གྲངས་མེད་འབུམ་ཕྲག་བཅུའི་རྡུལ་གྱི་གྲངས་དང་མཉམ་པ། བཅུ་པར་སངས་རྒྱས་
ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཕྲ་རབ་ཀྱི་གྲངས་དང་མཉམ་
པ་ཐོབ་པའི་ཕྱིར། གཉིས་པ་ཡོད་དེ། ས་བཅུ་སྔ་མ་སྔ་མ་ལས་ཕྱི་མ་ཕྱི་མ་དྲི་མ་སྦྱོང་
བའི་སྟོབས་དང་། ལམ་བགྲོད་པའི་སྟོབས་གོང་ནས་གོང་དུ་འཕེལ་བའི་ཁྱད་པར་ཐོབ་
པའི་ཕྱིར། གསུམ་པ་ཡོད་དེ། ས་དང་པོར་སྦྱིན་པའི་ཕར་ཕྱིན་གྱི་ཉམས་ལེན་ལྷག་
པ་ནས། གཉིས་པར་ཚུལ་ཁྲིམས། གསུམ་པར་བཟོད་པ། བཞི་པར་བརྩོན་འགྲུས།
ལྔ་པར་བསམ་གཏན། དྲུག་པར་ཤེས་རབ། བདུན་པར་ཐབས། བརྒྱད་པར་སྨོན་
ལམ། དགུ་པར་སྟོབས། བཅུ་པར་ཡེ་ཤེས་ཀྱི་ཕར་ཕྱིན་གྱི་ཉམས་ལེན་ལྷག་པ་ཐོབ་
པའི་ཕྱིར། བཞི་པ་ཡོད་དེ། ས་དང་པོར་འཛམ་བུ་གླིང་ལ་དབང་བའི་འཁོར་ལོས་
སྒྱུར་བའི་རྒྱལ་པོའི་སྐྱེ་བ་འཛིན་པ་ནས། གཉིས་པར་གླིང་བཞི། གསུམ་པར་སུམ་ཅུ་
རྩགསུམ། བཞི་པར་འཐབ་བྲལ། ལྔ་པར་དགའ་ལྡན། དྲུག་པར་འཕྲུལ་དགའ། བདུན་
པར་གཞན་འཕྲུལ་དབང་བྱེད། བརྒྱད་པར་སྟོང་སྤྱི་ཕུད། དགུ་པར་སྟོང་གཉིས་པའི་
འཇིག་རྟེན། བཅུ་པར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ལ་དབང་
སྒྱུར་བའི་འཁོར་ལོས་སྒྱུར་རྒྱལ་དུ་སྐྱེ་བ་འཛིན་པའི་ཕྱིར། མི་རྟོག་ཡེ་ཤེས་སུ་བཤད་
པ་ནི། དོན་དམ་པའི་སའི་དབང་དུ་བྱས་ཀྱི་ས་སོ་སོའི་སྐབས་ཀྱི་རྗེས་ཐོབ་ཡེ་ཤེས་ཀྱི་
ཡོན་ཏན་རྣམས་ཀྱང་། ས་དེ་དང་དེར་བསྡུད་དགོས་པ་སྐབས་གཞན་དང་འདྲའོ། །ས་



དབུ་མ་སྤྱི་དོན།
26
སོ་སོར་འབྱེད་ཚུལ་དེ་ལྟར་བྱ་ཡི། དོན་དམ་པའི་ས་འདི་རྣམས་ལ་དམིགས་རྣམ་མི་
འདྲ་བའི་ཁྱད་པར་གྱིས་བྱས་པའི་དབྱེ་བ་ནི་མེད་དེ་ས་བཅུ་པའི་མདོ་ལས། ཇི་ལྟར་
བར་སྣང་བུ་རྗེས་མཁས་རྣམས་ཀྱིས། །བརྗོད་པར་ནུས་མ་ཡིན་ཞིང་མི་མཐོང་བ། །དེ་
བཞིན་རྒྱལ་བའི་སྲས་ཀྱི་ས་ཀུན་ཀྱང་། །བརྗོད་མི་ནུས་ན་མཉན་པར་ག་ལ་ནུས། །ཞེས་
གསུངས།
འོ་ན། ས་སོ་སོའི་རྣམ་གཞག་ཇི་ལྟར་ཡིན་ཞེ་ན། འདི་ལ་རྒྱུའི་ས་དང་། འབྲས་
བུའི་ས་གཉིས་ལས། དང་པོ་རྒྱུའི་ས་འཆད་པ་ལ། ཐོག་མར་རབ་དགའི་དབང་དུ་
བྱས་ནས། རྒྱལ་བའི་སྲས་པོ་འདི་ཡི་སེམས་གང་འགྲོ་བ་རྣམས། །ཞེས་སོགས་བློ་ཀ་
གཅིག་གིས་ཁྱད་གཞི་སའི་ངོ་བོ་མདོར་བསྟན། ལྷག་མ་རྣམས་ཀྱིས་ཁྱད་ཆོས་སའི་ཡོན་
ཏན་རྒྱས་པར་འཆད་པ་ཡིན་ཏེ། དེ་ནས་བཟུང་སྟེ་དེ་ནི་ཐོབ་པར་གྱུར་པ་ཡིས། །ཞེས་
པ་ནས། ཇི་ལྟ་དེ་ལྟར་ཉེར་བར་བསྟན། །ཞེས་པའི་བར་གྱིས་རང་རྒྱུད་མཛེས་པར་
བྱེད་པའི་ཡོན་ཏན་དང་། རྫོགས་པའི་བྱང་ཆུབ་སེམས་ལྟ་དང་པོ་ལ་གནས་ཀྱང་། །ཞེས་
སོགས་རྐང་པ་བཞིས། གཞན་རྒྱུད་ཟིལ་གྱིས་གནོན་པའི་ཡོན་ཏན་དང་། དེ་ཚེ་དེ་ལ་
རྫོགས་སངས་བྱང་ཆུབ་རྒྱུ་ཞེས་པ་ནས། འཇིག་རྟེན་པ་ཡི་ཕ་རོལ་ཕྱིན་ཅེས་བསྟན།།
ཞེས་པའི་བར་གྱིས། ས་དང་པོར་ལྷག་པའི་སྦྱིན་པའི་ཡོན་ཏན་དང་། དེ་ལྟར་རྒྱལ་
བའི་སྲས་ཀྱི་ཞེས་སོགས་བློ་ཀ་གཅིག་གིས་སའི་ཡོན་ཏན་བརྗོད་པའི་སྒོ་ནས་མཇུག་བསྡུ་
བ་བསྟན་པའི་ཕྱིར། དང་པོ་གྲུབ་སྟེ། དེ་ནས་བཟུང་སྟེ། ཞེས་པ་ནས། དེ་ཚེ་འདི་ཡི་
སོ་སོ་སྐྱེ་བོའི་ས་རྣམས་ཐམས་ཅད་ཟད་ཅེས་པའི་བར་གྱིས་ཡོན་ཏན་སོ་སོར་ཕྱེ་སྟེ་བཤད།
འདི་ནི་འཕགས་པ་བརྒྱད་པ་ཇི་ལྟ་དེ་ལྟར་ཉེ་བར་བསྟན། ཞེས་པས་ཡོན་ཏན་མདོར་



27
སེམས་བསྐྱེད་དང་པོ།
བསྡུས་ཏེ་བཤད་པའི་ཕྱིར། དང་པོ་གྲུབ་སྟེ། རྐང་པ་དང་པོ་གཉིས་ཀྱིས་དོན་ལྡན་གྱི་
མཚན་ཐོབ་པའི་ཡོན་ཏན་བཤད། དེ་ནས་གློ་ཀ་གཅིག་གིས་རིགས་སུ་སྐྱེ་བ་སོགས་བཞིའི་
ཡོན་ཏན་བཤད། དེ་ནས་རྐང་པ་གསུམ་གྱིས་ས་གོང་མ་གནོན་པ་སོགས་གསུམ་གྱི་ཡོན་
ཏན་བཤད་པའི་ཕྱིར། གཉིས་པ་གྲུབ་སྟེ། འཕགས་པ་བརྒྱད་པ་རྒྱུན་ཞུགས་ཞུགས་པ་
ལ་རང་དང་རྗེས་སུ་མཐུན་པའི་སྤངས་རྟོགས་ཀྱི་ཡོན་ཏན་འབྱུང་བ་བཞིན་དུ་ས་དང་
པོ་ལ་གནས་པའི་བྱང་སེམས་འདི་ལ་ཡང་ས་རྣམས་ཀྱི་སྐྱོན་ཟད་པ་དང་ཡོན་ཏན་རྫོགས་
པ་འབྱུང་བར་བསྟན་པའི་ཕྱིར། འོ་ན། མངོན་པ་གོང་མར་རྒྱུན་ཞུགས་ཞུགས་པའི་
ས་མཚམས་ཉན་ཐོས་ཀྱི་སྦྱོར་ལམ་སྟན་གཅིག་པ་ནས་བཟུང་བ་དང་མི་མཐུན་ནོ་ཞེ་ན།
སྐྱོན་མེད་དེ། འོག་མར་འཕགས་ལམ་ཐོབ་པ་ཉིད་ལ་འཇོག་པར་བཤད་ཅིང་། ཟླ་
བའི་ཞབས་ཀྱིས་ཕྱི་མ་ལྟར་བཞེད་པ་དང་། འདི་ཉིད་མདོ་ཀུན་ལས་བཏུས་ཀྱིའང་དགོངས་
པར་གསལ་བའི་ཕྱིར། འོ་ན། ལུགས་འདི་ལ་བདེན་འཛིན་ཉོན་སྒྲིབ་ཏུ་འཇོག་པའི་
གནད་ཀྱིས། འདོད་པའི་སས་བསྡུས་པའི་བདེན་འཛིན་འདོད་ཉོན་དུ་བྱ་དགོས་པས།
ཞུགས་གནས་ཀྱི་རྣམ་གཞག་ཇི་ལྟར་བྱ་སྙམ་ན། དཀའ་བ་མ་ཡིན་ཏེ། འཇིག་རྟེན་
པའི་སྒོམ་སྤངས་སུ་གྱུར་པའི་ཅི་ཡང་མེད་མན་ཆད་ཀྱི་ཉོན་མོངས་སྤོང་ཚུལ་གྱི་སྒོ་ནས་
ཞུགས་གནས་ཀྱི་རྣམ་དབྱེ་བཞག་ཆོག་པས་སོ། །གནད་འདི་ནི་རང་རྒྱུད་པའི་སྐབས་
སུའང་འདོད་པའི་སས་བསྡུས་ཀྱི་གང་ཟག་གི་བདག་འཛིན་ཁས་ལེན་དགོས་པས། ཐལ་
འགྱུར་བའི་ཆོས་སྐད་ཐུན་མོང་མ་ཡིན་པར་མ་སེམས་ཤིག རྩ་རྟགས་གཉིས་པ་གྲུབ་
སྟེ༑ རྐང་པ་དང་པོ་གསུམ་གྱིས་ས་འདིར་ཉན་རང་རིགས་ཀྱི་སྒོ་ནས་ཟིལ་གྱིས་གནོན་པ་
དང་། བཞི་པས་ས་བདུན་པར་ཉན་རང་བློའི་སྒོ་ནས་ཟིལ་གྱིས་གནོན་པར་བསྟན་པའི་ཕྱིར། །



at
དབུ་མ་སྤྱི་དོན།
འོ་ན། ས་དང་པོར་ཉན་རང་རིགས་ཀྱི་སྒོ་ནས་ཟིལ་གྱིས་གནོན་ནུས་པའི་རྒྱུ་
མཚན་གང་ཡིན་ཞེ་ན། དེ་ནི་ཀུན་རྫོབ་བྱང་ཆུབ་ཀྱི་སེམས་དང་སྙིང་རྗེ་ཆེན་པོའི་དབང་
གིས་ཡིན་ཏེ། བྱམས་པའི་རྣམ་ཐར་ལས། རིགས་ཀྱི་བུ་འདི་ལྟ་སྟེ་དཔེར་ན་རྒྱལ་པོའི་
བུ་སྐྱེས་ནས་རིང་པོ་མ་ལོན་པ། རྒྱལ་པོའི་མཚན་དང་ལྡན་པ་བློན་པོའི་ཚོགས་རྒན་
པོ་གཙོ་བོར་གྱུར་པ་ཐམས་ཅད་ཀྱང་། རིགས་ཀྱི་བདག་ཉིད་ཆེ་བའི་དབང་གིས་ཟིལ་
གྱིས་གནོནཏོ། །དེ་བཞིན་དུ་བྱང་ཆུབ་སེམས་དཔའ་ལས་དང་པོ་བ་བྱང་ཆུབ་ཏུ་སེམས་
བསྐྱེད་ནས་རིང་པོ་མ་ལོན་པ། དེ་བཞིན་གཤེགས་པ་ཆོས་ཀྱི་རྒྱལ་པོའི་རིགས་སུ་སྐྱེས་
པས་ཀྱང་། བྱང་ཆུབ་ཀྱི་སེམས་དང་སྙིང་རྗེའི་དབང་གིས་ཉན་ཐོས་དང་། རང་སངས་
རྒྱས་ཡུན་རིང་དུ་ཚངས་པར་སྤྱོད་པ་རྣམས་ཟིལ་གྱིས་གནོན་ཏོ། །རིགས་ཀྱི་བུ་འདི་
ལྟ་སྟེ། དཔེར་ན་ནམ་མཁའ་ལྡིང་གི་དབང་པོ་ཆེན་པོའི་ཕྲུག་གུ་སྐྱེས་ནས་རིང་པོ་མ་
ལོན་པའི་གཤོག་པའི་རླུང་གི་ཤུགས་དང་། མིག་ཡོངས་སུ་དག་པའི་ཡོན་ཏན་གང་ཡིན་
པ་དེ་ནི། དེ་ལས་གཞན་པའི་བྱའི་ཚོགས་མ་ལུས་པ་རྒས་པར་གྱུར་པ་ཐམས་ཅད་ལ་
ཡོད་པ་མ་ཡིན་ནོ། །དེ་བཞིན་དུ་བྱང་ཆུབ་སེམས་དཔའ་བྱང་ཆུབ་ཏུ་སེམས་དང་པོ་
བསྐྱེད་པ། དེ་བཞིན་གཤེགས་པ་ནམ་མཁའ་ལྡིང་གི་དབང་པོ་ཆེན་པོའི་རིགས་ཀྱི་རྒྱུད་
དུ་ཡང་དག་པར་བྱུང་བ། ནམ་མཁའ་ལྡིང་གི་དབང་པོའི་ཕྲུ་གུས་ཐམས་ཅད་མཁྱེན་
པ་ཉིད་དུ་སེམས་བསྐྱེད་པའི་གཤོག་པའི་སྟོབས་ཀྱིས་ཕ་རོལ་གནོན་པ་དང་། ལྷག་པའི་
བསམ་པ་ཡོངས་སུ་དག་པའི་མིག་གི་ཡོན་ཏན་གང་ཡིན་པ་དེ་ནི། བསྐལ་པ་བརྒྱ་སྟོང་
དུ་ངེས་པར་བྱུང་བའི་ཉན་ཐོས་དང་། རང་སངས་རྒྱས་ཐམས་ཅད་ལ་ཡོད་པ་མ་ཡིན་
ནོ༑ ༑ཞེས་གསུངས། འགྲེལ་བཤད་ལས། བྱང་ཆུབ་ཏུ་སེམས་བསྐྱེད་ནས་རིང་པོ་



སེམས་བསྐྱེད་དང་པོ།
མ་ལོན་པ་ཞེས་དང་། བྱང་ཆུབ་ཏུ་སེམས་དང་པོ་བསྐྱེད་པ་ཞེས་གསུངས་པའི་དོན་ཀུན་
རྫོབ་སེམས་བསྐྱེད་ལ་བཤད། དེ་ནི་མི་རིགས་ཏེ། སྐབས་འདིའི་བྱང་སེམས་ལས་དང་
པོ་པ་དང་། སེམས་བསྐྱེད་ནས་རིང་པོ་མ་ལོན་པ་ཞེས་གསུངས་པ་ནི་དོན་དམ་སེམས་
བསྐྱེད་ལ་ལྟོས་ནས་ཡིན་པའི་ཕྱིར་ཏེ། སྔར་དེ་བཞིན་གཤེགས་པའི་རིགས་སུ་སྐྱེས་པ་
ས་དང་པོ་ནས་ཡིན་པར་གསུངས་པས། དེ་བཞིན་གཤེགས་པ་ཆོས་ཀྱི་རྒྱལ་པོའི་རིགས་
སུ་སྐྱེས་པ་དང༌། དེ་བཞིན་གཤེགས་པ་ནམ་མཁའ་ལྡིང་གི་དབང་པོ་ཆེན་པོའི་རྒྱུད་དུ་
བྱུང་བ་གཉིས་ཀ་ས་དང་པོ་ནས་ཡིན་པར་བཤད་དགོས་པའི་ཕྱིར་ཏེ། ལུང་སྔ་ཕྱི་གཉིས་
དཔེ་སོ་སོ་བ་ཙམ་མ་གཏོགས་དོན་གཅིག་པའི་ཕྱིར་དང་། རྫོགས་པའི་བྱང་ཆུབ་སེམས་
ལྟ་དང་པོ་ཞེས་པ་རྐང་པ་གསུམ་གོང་དུ་དྲངས་པའི་མདོ་འདིའི་དོན་བསྡུས་པའི་ཕྱིར་དང་།
ས་དང་པོའི་ཡོན་ཏན་འཆད་བྱེད་ཀྱང་ཡིན་པའི་ཕྱིར་དང་། དེར་མ་ཟད་བྱང་ཆུབ་ཀྱི་
སེམས་དང་ཞེས་པ་དང་། ཐམས་ཅད་མཁྱེན་པ་ཉིད་དུ་སེམས་བསྐྱེད་པའི་གཤོག་པའི་
སྟོབས་ཀྱིས་ཕ་རོལ་གནོན་པར་གསུངས་པ་ལྷག་བསམ་དག་པའི་སེམས་བསྐྱེད་དུ་བྱ་དགོས་
ལ༑ དེ་ནི་ས་དང་པོའི་སེམས་བསྐྱེད་དུ་མདོ་སྡེ་རྒྱན་སོགས་ནས་གསུངས་པའི་ཕྱིར་
རོ༑ ༑དེང་སང་མང་པོ་ཞིག་ལྷག་པའི་བསམ་པ་ཡོངས་སུ་དག་པའི་མིག་གི་ཡོན་ཏན་
གང་ཡིན་པ་ཞེས་པ་ལྷག་བསམ་དག་པའི་སེམས་བསྐྱེད་ལ་བྱེད་པ་ནི་མི་ལེགས་ཏེ། ཐམས་
ཅད་མཁྱེན་པ་ཉིད་དུ་སེམས་བསྐྱེད་པའི་གཤོག་པའི་སྟོབས་ཀྱིས་ཞེས་གསུངས་པའི་སེམས་
བསྐྱེད་ལྷག་བསམ་དག་པའི་སེམས་བསྐྱེད་ལ་འཆད་དགོས་པས་ཟློས་པའི་སྐྱོན་ཡོད་པ་
དང་། མདོ་ཚན་གོང་མར་སྙིང་རྗེའི་དབང་གིས་ཞེས་གསུངས་ཤིང་། ལུང་སྔ་ཕྱི་གཉིས་
དཔེ་སོ་སོ་བ་ཙམ་མ་གཏོགས་དོན་གཅིག་ཏུ་གསུངས་པས་སྙིང་རྗེ་ཆེན་པོ་ཉིད་ལ་བྱ་དགོས་



འ0
དབུ་མ་སྤྱི་དོན།
30
པས་སོ། །སྙིང་རྗེ་ཆེན་པོ་ལ་ལྷག་བསམ་དག་པའི་མིང་གིས་གསུངས་པའི་རྒྱུ་མཚན་
ནི་གོང་གི་ཟླས་དྲངས་པའི་སེམས་བསྐྱེད་དེ་ལྷག་བསམ་དག་པའི་སེམས་བསྐྱེད་ཡིན་པ་
ལ་དགོངས་སམ་སྙམ་མོ། །འོན་ཏེ་སོ་སོ་སྐྱེ་བོའི་ཀུན་རྫོབ་སེམས་བསྐྱེད་ཀྱིས་ཉན་རང་
དགྲ་བཅོམ་ཟིལ་གྱིས་གནོན་པར་མི་འདོད་དམ་སྙམ་ན་མ་ཡིན་ཏེ། བསླབ་བཏུས་སུ་
འཇུག་སྡོམ་ཀྱི་བསླབ་བྱས་བསྡུས་པའི་སྤྱོད་པ་ཉམས་ལེན་གྱི་བྱ་བས་དངོས་སུ་མ་ཟིན་
པའི་སེམས་བསྐྱེད་ལ་བརྙས་པར་མི་བྱ་བའི་ཤེས་བྱེད་དུ་མདོ་དེ་ཉིད་ལས། རིགས་ཀྱི་
བུ་འདི་སྟེ་དཔེར་ན་རྡོ་རྗེ་རིན་པོ་ཆེ་ནི་ཆག་ཀྱང་གསེར་གྱི་རྒྱན་ཁྱད་པར་དུ་འཕགས་པ་
ཐམས་ཅད་ཟིལ་གྱིས་གནོན་ཅིང་། རྡོ་རྗེ་རིན་པོ་ཆེའི་མིང་ཡང་མི་འདོར་ལ། དབུལ་
བ་ཐམས་ཅད་ཀྱང་རྣམ་པར་ཟློག་གོ །རིགས་ཀྱི་བུ་དེ་བཞིན་དུ་ཐམས་ཅད་མཁྱེན་པར་
སེམས་བསྐྱེད་པའི་རྡོ་རྗེ་རིན་པོ་ཆེ་ནན་ཏན་དང་བྲལ་ཡང་། ཉན་ཐོས་དང་རང་སངས་
རྒྱས་ཀྱི་ཡོན་ཏན་གྱི་གསེར་གྱི་རྒྱན་ཐམས་ཅད་ཟིལ་གྱིས་གནོན་ཅིང་། བྱང་ཆུབ་སེམས་
དཔའི་མིང་ཡང་མི་འདོར་ལ་འཁོར་བའི་དབུལ་བ་ཐམས་ཅད་ཀྱང་རྣམ་པར་ཟློག་གོ།
ཞེས་གསུངས་པ་དྲངས་ཤིང་། ས་ཐོབ་ནས་ཉམས་ལེན་དེས་མ་ཟིན་པའི་སེམས་བསྐྱེད་
མི་སྲིད་པས་སོ། །
འོ་ན། བྱང་སེམས་ས་དང་པོ་བས་འདིར་ཉན་རང་རིགས་ཀྱི་སྒོ་ནས་ཟིལ་གྱི་
གནོན་པར་བྱེད་ན། བློའི་སྟོབས་ཀྱིས་དུས་ནམ་ཀྱི་ཚེ་ཟིལ་གྱིས་གནོན་པ་ཡིན་ཞེ་ན།
དེ་ནི་རིང་དུ་སོང་བར་བློ་ཡང་ལྷག་པར་འགྱུར། །ཞེས་གསུངས་ཏེ། དེ་ཡང་བྱུང་
ཆུབ་སེམས་དཔའི་ས་བདུན་པ་རིང་དུ་སོང་བར་སོན་པ་ཁོ་ན་ནས་བཟུང་ནས་ཀུན་རྫོབ་
བྱང་ཆུབ་ཀྱི་སེམས་ཀྱིས་ཟིལ་གྱིས་གནོན་པར་མ་ཟད། དོན་དམ་སེམས་བསྐྱེད་ཀྱི་བློའི་



31
སེམས་བསྐྱེད་དང་པོ།
སྟོབས་ཀྱིས་ཀྱང་ཉན་རང་དགྲ་བཅོམ་ཟིལ་གྱིས་གནོན་པར་འགྱུར་གྱི། ས་འོག་མ་རྣམས་
སུ་ནི་མ་ཡིན་ཏེ། ས་བཅུ་པའི་མདོ་ལས། ཀྱེ་རྒྱལ་བའི་སྲས་དག་འདི་ལྟ་སྟེ། དཔེར་
ན་རྒྱལ་པོའི་རིགས་སུ་སྐྱེས་པའི་རྒྱལ་པོའི་བུ་རྒྱལ་པོའི་མཚན་དང་ལྡན་པ་ནི། སྐྱེས་
པ་ཙམ་གྱིས་རྒྱལ་པོའི་བྱིན་གྱིས་བློན་པོའི་ཚོགས་ཐམས་ཅད་ཟིལ་གྱིས་གནོན་གྱི། རང་
གི་བློའི་སྟོབས་ཀྱིས་རྣམ་པར་དཔྱད་པས་ནི་མ་ཡིན་ནོ། །ནམ་དེ་ནར་སོན་པར་གྱུར་
པ་དེའི་ཚེ་རང་གི་བློའི་སྟོབས་བསྐྱེད་པས། བློན་པོའི་བྱ་བ་ཐམས་ཅད་ལས་ནི་ཤིན་ཏུ་
འདས་པ་ཡིན་ནོ། །ཀྱེ་རྒྱལ་བའི་སྲས་དག་དེ་བཞིན་དུ་བྱང་ཆུབ་སེམས་དཔའ་ཡང་།
སེམས་བསྐྱེད་མ་ཐག་ཏུ་ལྷག་པའི་བསམ་པའི་ཆེ་བ་ཉིད་ཀྱིས། ཉན་ཐོས་དང་རང་སངས་
རྒྱས་ཐམས་ཅད་ཟིལ་གྱིས་གནོན་གྱི། རང་གི་བློའི་སྟོབས་ཀྱིས་རྣམ་པར་དཔྱད་པས་
ནི་མ་ཡིན་ནོ། །བྱང་ཆུབ་སེམས་དཔའི་ས་བདུན་པ་འདི་ལ་གནས་པའི་བྱང་ཆུབ་སེམས་
དཔའ་ནི། རང་གི་ཡུལ་ཤེས་པའི་ཆེ་བ་ལ་གནས་པས། ཉན་ཐོས་དང་རང་སངས་
རྒྱས་ཀྱི་བྱ་བ་ཐམས་ཅད་ལས་ཤིན་ཏུ་འདས་པ་ཡིན་ནོ། །ཞེས་གསུངས། སྐབས་འདིའི་
སེམས་བསྐྱེད་མ་ཐག་ཏུ་ཞེས་པ་གོང་དུ་སེམས་བསྐྱེད་ནས་རིང་པོ་མ་ལོན་པ་ཞེས་པ་དང་
མི་འདྲ་སྟེ། སྔ་མ་དོན་དམ་པའི་སེམས་བསྐྱེད་ལ་ལྟོས་པ་ཡིན་པར་གསུངས་ཤིང་། འདི་
ལྷག་བསམ་དག་པའི་སེམས་བསྐྱེད་ལ་བཤད་པས་སོ། །
འོ་ན། ས་དྲུག་པ་མན་ཆད་དུ་ཉན་རང་དགྲ་བཅོམ་བློའི་སྒོ་ནས་ཟིལ་གྱིས་གནོན་
མི་ནུས། ས་བདུན་པ་ནས་ནུས་པའི་རྒྱུ་མཚན་ཅི་ཡིན་ཞེ་ན། དེ་ལ་པ་ཚབ་ཀྱི་རྗེས་
འབྲང་ཁ་ཅིག ས་དྲུག་པ་མན་ཆད་དང་ས་བདུན་པའི་ཡེ་ཤེས་ཀྱི་ངོ་བོ་ལ་ཁྱད་པར་
མེད་ཀྱང་། ཡེ་ཤེས་དང་པོ་རྣམས་ལ་ཤེས་སྒྲིབ་སྤོང་པའི་ནུས་པ་མེད། བདུན་པའི་



32
དབུ་མ་སྤྱི་དོན།
ཡེ་ཤེས་ལ་དེ་སྤོང་བའི་ནུས་པ་ཡོད་པའི་རྒྱུ་མཚན་གྱིས་ཡིན་ནོ་ཞེ་ན། མི་འཐད་དེ།
ལུགས་འདི་ལ་བདེན་འཛིན་ཉོན་སྒྲིབ་དང་དེའི་བག་ཆགས་ཤེས་སྒྲིབ་ཏུ་བཤད་ཅིང་། བག་
ཆགས་དེ་ས་བརྒྱད་པ་ནས་སྤོང་བ་མ་གཏོགས་བདུན་པ་ནས་སྤོང་བར་མ་བཤད་པའི་
ཕྱིར། ཡང་རྨ་བྱའི་ལུགས་འཛིན་ཁ་ཅིག ས་དྲུག་པ་མན་ཆད་དུ་ཏིང་ངེ་འཛིན་ལ་
ཐོད་རྒལ་དུ་སྙོམས་པར་འཇུག་མི་ནུས། བདུན་པ་ནས་ནུས་པའི་རྒྱུ་མཚན་གྱིས་ཡིན་
ནོ༑ ༑ཞེས་ཟེར་བ་མི་འཐད་དེ། ཐོད་རྒལ་ལ་ནི་བརྡ་རྙིང་པ་ལས་སྦྲེལ་ཞི་ཞེས་ཀྱང་
འབྱུང་བས་རིམ་པ་འཆོལ་བ་ལ་ཟེར་ཞིང་། དེའི་སྒོ་ནས་ཏིང་ངེ་འཛིན་ལ་འཇུག་པ་
ས་དྲུག་པ་མན་ཆད་དུ་མེད་ཅིང་། བདུན་པ་ནས་ཡོད་པ་ལ་ཤེས་བྱེད་མེད་པའི་ཕྱིར།
ཡང་ཞང་ལ་སོགས་པ་ཁ་ཅིག ས་དྲུག་པ་མན་ཆད་ཀྱི་ཡེ་ཤེས་དེ་ཕྱིར་མི་ལྡོག་པའི་ས་
བརྒྱད་པའི་ཡེ་ཤེས་ལ་མངོན་དུ་མ་ཕྱོགས། བདུན་པའི་ཡེ་ཤེས་དེ་ལ་མངོན་དུ་ཕྱོགས་
པའི་རྒྱུ་མཚན་གྱིས་ཡིན་ནོ་ཞེ་ན། མི་འཐད་དེ། རྩོད་གཞི་རྟགས་སུ་བཀོད་པ་དང་
འདྲ་བས་ད་དུང་དོགས་པ་མི་ཆོད་པའི་ཕྱིར། འགྲེལ་བཤད་ལས་ས་བདུན་ཀའི་སྐབས་
སུ་ཁོ་བོ་ལམ་ལ་འཇུག་པར་བྱའོ་སྙམ་པའི་རྣམ་རྟོག་གི་རྩོལ་བ་དང་བཅས་པར་འདྲ་ཡང་།
དྲུག་པ་མན་ཆད་དུ་མདོ་ལ་སོགས་པའི་ཆོས་ཀྱི་མཚན་མ་མངོན་དུ་མི་བྱེད་པའི་མཚན་
མེད་ཀྱི་ལམ་མ་ཐོབ། བདུན་པ་ནས་དེ་ཐོབ་པའི་རྒྱུ་མཚན་གྱིས་ཡིན་ནོ། །ཞེས་ཟེར་
བ་ཡང་མི་འཐད་དེ། འདི་ལ་དེ་ཁོ་ན་ཉིད་ཀྱི་རྟོགས་པའི་སྟེང་ནས་བཞག་དགོས་པའི་
ཕྱིར། ཊིཀ་ཆེན་རང་ལུགས་ནི། བླ་མ་རྗེ་བཙུན་རེད་མདའ་བ་ཆེན་པོའི་གསུང་ལས་
ས་བདུན་པ་ནས་སེམས་ཀྱི་སྐད་ཅིག་མ་གཅིག་ལ་འགོག་པ་ཡང་དག་པའི་མཐའ་ལ་མངོན་
སུམ་དུ་འཇུག་ལྡང་གཉིས་༽ ནུས་ཤིང་། དེ་མན་ཆད་དུ་མི་ནུས་པའི་རྒྱུ་མཚན་གྱིས་



33
སེམས་བསྐྱེད་དང་པོ།
ཡིན་གསུངས་པ་ལྟར་ལེགས་ཏེ། རང་གི་ཡུལ་ཤེས་པའི་ཆེ་བ་ལ་གནས་པས་ཉན་ཐོས་
དང་རང་སངས་རྒྱས་ཀྱི་བྱ་བ་ཐམས་ཅད་ལས་ཤིན་ཏུ་འདས་པ་ཡིན་ནོ་ཞེས་པའི་གསུང་
གི་ནུས་པས་ལེགས་པར་ཐོན་པས་སོ། །སྐད་ཅིག་མ་ཞེས་པ་བྱ་རྫོགས་ཀྱི་སྐད་ཅིག་མ་
ཡིན་ཞིང་། དེའང་སྐད་ཅིག་མ་དེའི་ཐུང་མཐའ་ལས་འོས་མེད་པས། སྐད་ཅིག་མ་
དེའི་རིང་མཐའ་དང་དུས་མཐའི་སྐད་ཅིག་མ་ལ་གོ་བར་མི་བྱ་སྟེ། ས་བདུན་པར་བློའི་
སྒོ་ནས་ཉན་རང་ཟིལ་གྱིས་གནོན་པར་གསུངས་པའི་བློ་དེ་དོན་དམ་སེམས་བསྐྱེད་ལ་
གོ་དགོས་པ་བཞིན་ནོ། །འགོག་པ་ཡང་དག་པའི་མཐའ་ནི་འཕགས་པའི་ཡེ་ཤེས་ཀྱིས་
མཉམ་པར་གཞག་པ་ན་སྤྲོས་པ་ཐམས་ཅད་འགོག་པར་འགྱུར་བའི་ཕྱིར་ན་དེ་བཞིན་ཉིད་
དུ་བཤད་ལ། དེའི་ནང་ནས་ཀྱང་ས་ལྔ་པ་མན་ཆད་ཀྱི་སྤང་བྱ་མ་ལུས་པར་སྤངས་པས་
ཁྱད་པར་དུ་བྱས་ཤིང་ཤེར་ཕྱིན་གྱི་ཉམས་ལེན་ཆེས་ལྷག་པའི་སྟོབས་ཀྱིས་ཐོབ་པའི་དེ་
བཞིན་ཉིད་ལ་བྱ་སྟེ། དེ་ཡང་ས་བདུན་པ་ཐོབ་པའི་ཚེ་མངོན་དུ་བྱས་པ་ནི་མ་ཡིན་ནོ།།
དེ་ལྟར་ཡང་། རིང་དུ་སོང་འདིར་འདི་ནི་སྐད་ཅིག་དང་། །སྐད་ཅིག་ལ་ནི་འགོག་
པར་འཇུག་འགྱུར་ཞིང་། །ཞེས་པའི་འགྲེལ་པར། འགོག་པ་ལ་སྙོམས་པར་འཇུག་པ་
ནི་ཡང་དག་པའི་མཐའ་ལ་སྙོམས་པར་འཇུག་པ་ཡིན་པས་དེ་བཞིན་ཉིད་ལ་འགོག་པ་
ཞེས་བྱ་བར་བརྗོད་དེ། འདིར་སྤྲོས་པ་ཐམས་ཅད་འགག་པར་འགྱུར་བའི་ཕྱིར་རོ། །ས་
བདུན་པ་རིང་དུ་སོང་བ་འདིར་ནི་ས་དྲུག་པར་ཐོབ་པའི་འགོག་པ་དེ་ལ་བྱང་ཆུབ་སེམས་
དཔའ་དེས་སྐད་ཅིག་དང་སྐད་ཅིག་ལ་སྙོམས་པར་འཇུག་པར་འགྱུར་ཏེ། ཇི་སྐད་དུ།
ཀྱེ་རྒྱལ་བའི་སྲས་དག་བྱང་ཆུབ་སེམས་དཔའི་ས་དྲུག་པ་ཡན་ཆད། བྱང་ཆུབ་སེམས་
དཔའ་འགོག་པ་ལ་སྙོམས་པར་འཇུག་པ་སྟེ། བྱང་ཆུབ་སེམས་དཔའ་ས་བདུན་པ་འདི་



དབུ་མ་སྤྱི་དོན།
34
ལ་གནས་པའི་བྱང་ཆུབ་སེམས་དཔའ་ནི། སེམས་ཀྱི་སྐད་ཅིག་སེམས་ཀྱི་སྐད་ཅིག་ལ་
ཡང་འགོག་པ་ལ་སྙོམས་པར་འཇུག་ཅིང་ལྡང་སྟེ། འགོག་པ་མངོན་སུམ་དུ་བྱས་ཞེས་
ནི་མི་བྱའོ། །ཞེས་རྒྱུས་པར་གསུངས་སོ། །ཞེས་ཁུངས་དང་བཅས་ཏེ་གསུངས། དེ་
ལ་ཁ་ཅིག ས་དྲུག་པ་མན་ཆད་དུ་བྱ་རྫོགས་ཀྱི་སྐད་ཅིག་མ་གཅིག་ལ་ཆོས་ཉིད་ལ་འཇུག་
ལྡང་གཉིས་ཀ་མི་ནུས་པ་མི་འཐད་པར་ཐལ། ཐེག་ཆེན་གྱི་མོས་སྤྱོད་ཀྱི་སར་དེ་ལྟར་
ནུས་པ་ཡོད་པའི་ཕྱིར་ཞེ་ན། མ་ཁྱབ་སྟེ། མོས་སྤྱོད་དུ་སེམས་དང་དེ་ཁོ་ན་ཉིད་གཉིས་
རོ་གཅིག་ཏུ་མ་སོང་བས་སྟོང་པ་ཉིད་ཀྱི་ཏིང་ངེ་འཛིན་ལ་དུས་ཐུང་ངུར་འཇུག་ལྡང་བྱེད་
པ་མི་དཀའ་ཡང་སེམས་དང་དེ་ཁོ་ན་ཉིད་ཆུ་ལ་ཆུ་བཞག་པ་བཞིན་དུ་སོང་བའི་འཕགས་
པ་ལ་འཇུག་ལྡང་གི་ཚུལ་དེ་ཤིན་ཏུ་དཀའ་བའི་ཕྱིར། དེ་ལྟ་མ་ཡིན་ན། བྱ་རྫོགས་
ཀྱི་སྐད་ཅིག་མ་གཅིག་ལ་ཆོས་ཉིད་ལ་དོན་སྤྱིའི་ཚུལ་གྱིས་འཇུག་ལྡང་གཉིས་ཀ་ནུས་
ན༑ དུས་དེ་ལ་ཆོས་ཉིད་ལ་མངོན་སུམ་དུ་འཇུག་ལྡང་གཉིས་ཀ་ནུས་པས་ཁྱབ་པར་
འགྱུར་ལ། དེ་འདོད་ན། ཆོས་ཉིད་དོན་སྤྱིའི་ཚུལ་གྱིས་རྟོགས་ན་ཆོས་ཉིད་མངོན་སུམ་
དུ་རྟོགས་པས་ཁྱབ་པར་འགྱུར་རོ། །གལ་ཏེ་ས་དང་པོའི་ཡོན་ཏན་གྱི་སྐབས་སུ་ས་བདུན་
པར་ཉན་རང་བློས་ཟིལ་གྱིས་གནོན་པར་འཆད་པ་འདི་སྐབས་སུ་མ་བབས་སོ་སྙམ་ན།
སྐབས་འཆོལ་བའི་སྐྱོན་མེད་དེ། འདིར་ས་རྣམས་ཀྱི་ཡོན་ཏན་བཤད་པ་ནི་མདོ་སྡེ་ས་
བཅུ་པ་ལ་བརྟེན་ནས་ཡིན་ཞིང་། མདོ་དེ་ལས། ས་དང་པོ་ལ་གནས་པས། ཉན་རང་
རྣམས་དོན་དམ་སེམས་བསྐྱེད་ཀྱིས་ཟིལ་གྱིས་གནོན་མི་ནུས། ཀུན་རྫོབ་སེམས་བསྐྱེད་
ཀྱིས་ཟིལ་གྱིས་གནོན་ནུས་པའི་ཁྱད་པར་ཕྱེ་ནས་གསུངས་ལ། དེའི་ཚེ་ས་གང་ནས་རྟོགས་
པས་ཟིལ་གྱིས་གནོན་པ་ཡིན་སྙམ་པའི་དོགས་པ་སྐྱེ་བས་དེ་བསལ་བའི་ཕྱིར་དུ་ས་བདུན་



35
སེམས་བསྐྱེད་དང་པོ།
པ་ནས་ཟིལ་གྱིས་གནོན་པར་གསུངས་པ་དེ་ཉིད་གཞུང་འདིར་ཡང་བཀོད་པ་ཡིན་པས་
ཤིན་ཏུ་ཡང་སྐབས་སུ་བབ་པའི་ཕྱིར། འོན་ཀྱང་ས་དང་པོའི་ཡོན་ཏན་གཙོ་བོར་འཆད་
པ་མ་གཏོགས་ས་བདུན་པའི་ཡོན་ཏན་གཙོ་བོར་འཆད་བྱེད་དུ་མི་སྦྱར་ཏེ། ས་དང་པོ་
ག་ཁྱད་གཞིར་བཟུང་ནས་ས་བདུན་པ་ཐོབ་པའི་ཚེ་ཉན་རང་བློའི་སྒོ་ནས་ཟིལ་གྱིས་གནོན་
པའི་ཡོན་ཏན་གཙོ་བོར་འཆད་བྱེད་ཡིན་གྱི། ས་བདུན་པ་བ་ཁྱད་གཞིར་བཟུང་ནས་
དེ་ལྟར་ཟིལ་གྱིས་གནོན་པའི་ཡོན་ཏན་གཙོ་བོར་འཆད་བྱེད་མ་ཡིན་པའི་ཕྱིར། གོང་
དུ་དྲངས་པའི་མདོ་དེ་ལས་ཉན་རང་ལ་ཆོས་རང་བཞིན་མེད་པར་ཤེས་པ་ཡོད་པར་བསྟན་
ཏེ༑ དེ་ལྟར་མ་བསྟན་པ་དང་། དེ་ལྟར་ཤེས་པ་མེད་པ་ལ། རང་འགྲེལ་ལས་གནོད་
བྱེད་ཀྱི་རིགས་པ་གསུམ་གསུངས་པའི་ཕྱིར། དེ་ཉིད་ལས། ལུང་འདི་ལས་ཉན་ཐོས་
དང་རང་སངས་རྒྱས་རྣམས་ལ་ཡང་ཆོས་ཐམས་ཅད་རང་བཞིན་མེད་པར་ཤེས་པ་ཡང་
ཡོད་དེ་ཞེས་བྱ་བར་གསལ་བར་ངེས་ཏེ། དེ་ལྟ་མ་ཡིན་ན་དངོས་པོ་རང་བཞིན་མེད་
པར་ཡོངས་སུ་ཤེས་པ་དང་བྲལ་བའི་ཕྱིར། འཇིག་རྟེན་པའི་འདོད་ཆགས་དང་བྲལ་
བ་ལྟར་དེ་དག་ཀྱང་སེམས་དང་པོ་བསྐྱེད་པའི་བྱང་ཆུབ་སེམས་དཔས་ཀྱང་རང་གི་བློས་
རྣམ་པར་དཔྱད་པས་ཀྱང་ཟིལ་གྱིས་གནོན་པར་འགྱུར་ལ། ཕྱི་རོལ་པ་བཞིན་དུ་འདི་
དག་གིས་ཁམས་གསུམ་ན་སྤྱོད་པའི་ཕྲ་རྒྱས་ཐམས་ཅད་སྤངས་པར་ཡང་མི་འགྱུར་རོ།།
གཟུགས་ལ་སོགས་པའི་རང་གི་ངོ་བོ་ལ་དམིགས་པས་ཕྱིན་ཅི་ལོག་ཏུ་གྱུར་པའི་ཕྱིར་གང་
ཟག་གི་བདག་མེད་པ་རྟོགས་པར་ཡང་མི་འགྱུར་ཏེ། བདག་ཏུ་གདགས་པའི་རྒྱུ་ཕུང་
པོ་ལ་དམིགས་པའི་ཕྱིར་རོ། །ཞེས་གསུངས། རིགས་པ་གསུམ་ནི་ཉན་རང་དགྲ་བཅོམ་
པ་དེ་དག་ས་དང་པོ་བས་ཀྱང་བློའི་སྒོ་ནས་ཟིལ་གྱིས་གནོན་ནུས་པར་ཐལ། དེ་དག་



36
དབུ་མ་སྤྱི་དོན།
དངོས་པོ་རང་བཞིན་མེད་པར་ཤེས་པ་དང་བྲལ་བའི་ཕྱིར། དཔེར་ན་འཇིག་རྟེན་པའི་
ལམ་ཟག་བཅས་ཞི་རགས་ཀྱི་རྣམ་པ་ཅན་གྱིས་ཅི་ཡང་མེད་མན་ཆད་ལ་འདོད་ཆགས་
དང་བྲལ་བའི་དྲང་སྲོང་བཞིན། ཡང་དེ་དག་གིས་ཁམས་གསུམ་ན་སྤྱོད་པའི་ཕྲ་རྒྱས་
ཐམས་ཅད་སྤངས་པ་མ་ཡིན་པར་ཐལ། རྟགས་སྔ་མ་བཞིན། དཔེར་ན་འཇིག་རྟེན་
པའི་ལམ་ཟག་བཅས་ཞི་རགས་ཀྱི་རྣམ་པ་ཅན་ཐོབ་པའི་ཕྱི་རོལ་པ་བཞིན་ནོ། །ཡང་
དེ་དག་གིས་ཕུང་སོགས་ལ་བདེན་པར་ཞེན་པའི་ཞེན་ཡུལ་མྱོང་སྟོབས་ཀྱིས་མ་ཁེགས་
པར་ཐལ། རྟགས་སྔ་མ་དེའི་ཕྱིར། འདོད་ན། དེ་དག་གིས་གང་ཟག་བདེན་མེད་
མྱོང་སྟོབས་ཀྱིས་མ་རྟོགས་པར་ཐལ་ལོ། །ཁྱབ་སྟེ། གདགས་གཞི་ཕུང་པོ་བདེན་པར་
འཛིན་པའི་བདེན་འཛིན་གྱི་ཞེན་ཡུལ་མྱོང་སྟོབས་ཀྱིས་མ་ཁེགས་པར་གདགས་ཆོས་གང་
ཟག་བདེན་པ་འཛིན་པའི་བདེན་འཛིན་གྱི་ཞེན་ཡུལ་མྱོང་སྟོབས་ཀྱིས་ཁེགས་པ་མི་འཐད་
པའི་ཕྱིར། འདོད་ན། གང་ཟག་གི་བདག་མེད་མཚན་ཉིད་རྫོགས་པ་མྱོང་སྟོབས་ཀྱིས་
མ་རྟོགས་པར་ཐལ་ལོ། །ཁྱབ་སྟེ། གང་ཟག་བདེན་པར་མེད་པ་གང་ཟག་གི་བདག་
བཀག་པའི་སྟོང་ཉིད་ཕྲ་མོ་ཡིན་པའི་ཕྱིར་ཏེ། གང་ཟག་བདེན་པར་འཛིན་པའི་བདེན་
འཛིན་གང་ཟག་གི་བདག་འཛིན་ཡིན་པའི་ཕྱིར་ཏེ། ཕུང་སོགས་བདེན་པར་འཛིན་པའི་
བདེན་འཛིན་ཆོས་ཀྱི་བདག་འཛིན་ཡིན་པ་གང་ཞིག རྒྱུ་མཚན་མཚུངས་པའི་ཕྱིར། ཞེས་
པའོ། །ཁ་ཅིག མྱོང་སྟོབས་ཀྱིས་ཞེས་པ་མི་སྦྱོར་བར། གང་ཟག་གི་བདག་འཛིན་གྱི་
ཞེན་ཡུལ་ཚད་མས་ཁེགས་པའི་གང་ཟག་ཡིན་ན། ཆོས་ཀྱི་བདག་འཛིན་གྱི་ཞེན་ཡུལ་
ཚད་མས་ཁེགས་པའི་གང་ཟག་ཡིན་པས་ཁྱབ་ཅེས་སྨྲ་བ་མི་འཐད་དེ། ཏིང་ངེ་འཛིན་
རྒྱལ་པོ་ལས། ཇི་ལྟར་ཁྱོད་ཀྱིས་བདག་གི་འདུ་ཤེས་ནི། །ཤེས་པ་དེ་བཞིན་ཀུན་ལ་



37
སེམས་བསྐྱེད་དང་པོ།
བློས་སྦྱར་བྱ། ཞེས་དང་། སྡུད་པ་ལས། བདག་ཅི་འདྲ་བ་དེ་འདྲར་སེམས་ཅན་ཐམས་
ཅད་ཤེས། །སེམས་ཅན་ཐམས་ཅད་ཇི་འདྲ་དེ་འདྲར་ཆོས་ཀུན་ཤེས། །ཞེས་དབུ་མའི་
ལྟ་བ་ཐོག་མར་འཚོལ་བའི་ཚེ་དང་པོར་གང་ཟག་གི་བདག་མེད་ཤེས་པར་བྱས་ནས། དེའི་
རིགས་པ་གཞན་ལ་སྦྱར་བར་གསུངས་པའི་ཕྱིར། ཡང་ཆོས་ཀྱི་བདག་འཛིན་གྱི་ཞེན་
ཡུལ་ཚད་མས་ཁེགས་པའི་གང་ཟག་ཡིན་ན། གང་ཟག་གི་བདག་འཛིན་གྱི་ཞེན་ཡུལ་
ཚད་མས་ཁེགས་པའི་གང་ཟག་ཡིན་དགོས་པར་འདོད་པ་ཡང་དཔྱད་གཞིར་འདུག་སྟེ།
གང་རྟེན་འབྲེལ་ཡིན་ན་བདེན་པར་མེད་པས་ཁྱབ། དཔེར་ན་མེ་ལོང་ནང་གི་བྱད་གཞིན་
གྱི་གཟུགས་བརྙན་བཞིན། གང་ཟག་ཀྱང་རྟེན་འབྲེལ་ཡིན་ནོ། །ཞེས་པའི་རྟགས་སྦྱོར་
རྣམ་དག་འགོད་པ་སྐབས་སུ་བབ་པའི་ཕྱི་རྒོལ་རྣམ་དག་ཡོད་པས་སོ་སྙམ་མོ། །གཞན་
དག་ན་རེ། དེ་ཡོད་ཀྱང་སྐྱོན་མེད་དེ། ཕྱི་རྒོལ་དེས་བྱེད་བཞིན་གྱི་གཟུགས་བརྙན་
བདེན་མེད་དུ་མ་རྟོགས་པའི་ཕྱིར། ཞེས་ཟེར་བ་མི་འཐད་དེ། དེ་ལྟར་མ་རྟོགས་ཀྱང་
དེ་ཡོད་ཕྱིན་ཆད་དང་པོར་གཟུགས་བརྙན་བདེན་མེད་དུ་རྟོགས་ནས་དེ་རྗེས་གང་ཟག་
བདེན་མེད་དུ་རྟོགས་པར་འགྱུར་བར་ཁས་ལེན་དགོས་པའི་ཕྱིར་ཏེ། འདི་ཁས་བླངས་
ན༑ མེ་ལོང་ནང་གི་བྱད་བཞིན་གྱི་གཟུགས་བརྙན་རྟེན་འབྲེལ་གྱི་རྟགས་ཀྱིས་གང་ཟག་
ལྟ་བུ་བདེན་མེད་དུ་སྒྲུབ་པའི་མཐུན་དཔེར་འགྲོ་ལུགས་དང་། གཅིག་གི་ལྟ་པོ་གང་ཡིན་
པ༑ ༑དེ་ནི་ཀུན་གྱི་ལྟ་པོ་ཡིན། །ཞེས་པའི་གཞུང་དོན་ཤེས་པར་འགྱུར་བའི་ཕྱིར་རོ།།
སྐབས་འདིར་དོགས་པ་ཅུང་ཟད་དཔྱད་ན། ཁོ་ན་རེ། ཁྱོད་ཀྱི་ཁམས་གསུམ་གྱི་ཉོན་
མོངས་སྤོང་བ་ལ་སྟོང་ཉིད་རྟོགས་དགོས་པར་བཤད་པ་མི་འཐད་དེ། སྟོང་ཉིད་མ་རྟོགས་
ཀྱང་མི་རྟག་སོགས་བཅུ་དྲུག་མངོན་སུམ་དུ་གསར་དུ་རྟོགས་པ་དང་། རྟོགས་ཟིན་རྒྱུན་



དབུ་མ་སྤྱི་དོན།
38
ལྡན་དུ་གོམས་པར་བྱས་པ་ལས། ཉོན་མོངས་ཀུན་བརྟགས་དང་ལྷན་སྐྱེས་སྤོང་ནུས་
པའི་ཕྱིར་ཏེ། དེ་ཙམ་བསྒོམས་པས་བསྒོམ་བྱའི་དོན་ལ་གསལ་སྣང་འབྱུང་བའི་རྣམ་
འབྱོར་མངོན་སུམ་གྲུབ་པའི་ཕྱིར། ཞེ་ན། མ་ཁྱབ་སྟེ། དེ་འདྲ་བའི་རྣལ་འབྱོར་མངོན་
སུམ་གྲུབ་ཀྱང་དེ་ཙམ་མངོན་སུམ་དུ་གསར་དུ་མཐོང་བ་མཐོང་ལམ་མ་ཡིན་ཞིང་།
རྟོགས་ཟིན་རྒྱུན་ལྡན་དུ་གོམས་པ་སྒོམ་ལམ་མ་ཡིན་པས་དེ་གཉིས་ཀྱིས་སྤང་བྱ་ས་བོན་
དང་བཅས་པ་སྤོང་བར་བཤད་པ་དང་། མཐར་དགྲ་བཅོམ་པ་ཐོབ་པར་བཤད་པ་རྣམས་
དྲང་དོན་དགོངས་པ་ཅན་དུ་འགྲེལ་བའི་ཕྱིར། དཔེར་ན་སེམས་ཙམ་པས་གཟུང་འཛིན་
རྫས་གཞན་བཀག་པའི་སྟོང་ཉིད་ཚད་མས་གྲུབ་ནས་གོམས་པར་བྱེད་པའི་སྟེང་ནས་ས་
བཅུ་དང་ལམ་ཕྱི་མ་གསུམ་བགྲོད་པར་བཤད་པ་དབུ་མ་པས་དྲང་དོན་དུ་འགྲེལ་བ་བཞིན་
ནོ༑ ༑སྟོང་ཉིད་མ་རྟོགས་ཀྱང་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་སོ་
སྐྱེ་བཞག་དགོས་ལ། དེ་ཡང་རགས་པའི་དབང་དུ་བྱས་པ་ཡིན་ཏེ། གང་ཟག་རང་
རྐྱ་ཐུབ་པའི་རྫས་ཡོད་དུ་འཛིན་པའི་འཛིན་པ་མངོན་གྱུར་བ་དང་བྲལ་བའི་འགོག་པ།
ཞི་བ། གྱ་ནོམ་པ། ངེས་འབྱུང་གི་རྣམ་པ་བཞི་དང་། གང་ཟག་རང་རྐྱ་ཐུབ་པའི་
རྫས་ཡོད་ཀྱིས་སྟོང་པར་མངོན་སུམ་དུ་རྟོགས་པའི་ལམ། རིགས་པ། སྒྲུབ་པ། ངེས་
འབྱིན་གྱི་རྣམ་པ་བཞི་སྟེ་བརྒྱད་མངོན་སུམ་དུ་རྟོགས་པའི་སོ་སྐྱེ་ཡོད་ཅིང་། སྡུག་ཀུན་
གྱི་རྣམ་པ་བརྒྱད་ལ་ཡང་དེས་རིགས་འགྲེ་བའི་ཕྱིར། ཕྲ་བའི་མི་རྟག་སོགས་བཅུ་དྲུག་
མངོན་སུམ་དུ་རྟོགས་པའི་སོ་སྐྱེ་མེད་དེ། གང་ཟག་རང་བཞིན་གྱིས་གྲུབ་པར་འཛིན་
པའི་བདག་འཛིན་སྤངས་པའི་འགོག་པ་སོགས་བཞི་དང་། གང་ཟག་རང་བཞིན་མེད་
པར་མངོན་སུམ་དུ་རྟོགས་པའི་ལམ་སོགས་བཞི་སྟེ་བརྒྱད་མངོན་སུམ་དུ་རྟོགས་པའི་སོ་



དགོས་པས་སོ། །ཁ་ཅིག སྡུག་ཀུན་གྱི་རྣམ་པ་ལ་ཕྲ་རགས་ཀྱི་ཁྱད་པར་མི་འབྱེད་
ཟེར་ཏེ་དཔྱད་པར་བྱའོ། །འོ་ན་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་ལམ་
དང༌། ཕྱི་རོལ་པ་དང་ཐུན་མོང་བའི་ཞི་རགས་ཀྱི་རྣམ་པ་ཅན་གྱི་ལམ་གཉིས་ཁྱད་མེད་
དུ་འགྱུར་རོ་ཞེ་ན། མི་འགྱུར་བ་ནི་དེ་གཉིས་ལ་མངོན་པ་ནས་བཤད་པའི་ཉོན་མོངས་
མངོན་གྱུར་བ་སྤོང་ནུས་མི་ནུས་ཀྱི་ཁྱད་པར་ཡོད། དེ་ཡོད་པ་ལས་ན་མངོན་པ་ནས་
བཤད་པའི་ཉོན་མོངས་མངོན་གྱུར་བ་བཅོམ་ཀྱང་། སྤྱིར་ཉོན་མོངས་མངོན་གྱུར་བ་
བཅོམ་མི་དགོས་ལ། དེ་མི་དགོས་པས་མངོན་པ་ནས་བཤད་པའི་དགྲ་བཅོམ་རྣམས་
དགྲ་བཅོམ་དངོས་གནས་པར་མི་འགྱུར་རོ། །མི་རྟག་སོགས་བཅུ་དྲུག་ཙམ་མངོན་སུམ་
དུ་རྟོགས་པའི་ལམ་བསྒོམས་པས་མྱང་འདས་ཐོབ་པར་འདོད་པའི་ལུགས་ལ་ཡང་གང་
ཟག་གི་བདག་མེད་མངོན་སུམ་དུ་རྟོགས་པའི་ལམ་ཉོན་མོངས་ལས་དངོས་སུ་གྲོལ་བྱེད་
མེད་པའི་ཡིད་བྱེད་ཀྱིས་ཉོན་མོངས་སྤོང་ལ། རྣམ་པ་ལྷག་མ་རྣམས་དེ་ཡོངས་སུ་སྦྱོང་
བའི་ཐབས་སུ་གསུངས་པ་དང་། རྣམ་འགྲེལ་ལས་ཀྱང་། སྟོང་ཉིད་ལྟ་བས་གྲོལ་འགྱུར་
གྱི༑ ༑སྒོམ་པ་ལྷག་མ་དེ་དོན་ཡིན། །ཞེས་གསུངས། དེ་ལྟར་འགྲེལ་པ་མཛད་པས་
ཇི་སྐད་བཤད་པ་ཉིད་རྒྱལ་སྲས་ཆེན་པོ་ཞི་བ་ལྷའི་ཡང་བཞེད་པ་ཡིན་ཏེ། དེ་ཡང་སྤྱོད་
འཇུག་ལས་འབྱུང་བ་རྣམས་བཀོད་ན། ཁོ་ན་རེ། ཉོན་མོངས་ཐམས་ཅད་ཟད་པ་ལ་
རང་བཞིན་མེད་པའི་སྟོང་ཉིད་རྟོགས་མི་དགོས་ཏེ། མི་རྟག་སོགས་བཅུ་དྲུག་མངོན་
སུམ་དུ་མཐོང་བའི་ལམ་གྱིས་ཉོན་མོངས་ལས་གྲོལ་བར་འགྱུར་བའི་ཕྱིར། ཞེས་ཏེ།



དབུ་མ་སྤྱི་དོན།
དེ་ཉིད་ལས། བདེན་པ་མཐོང་བས་གྲོལ་འགྱུར་གྱི། །སྟོང་ཉིད་མཐོང་བས་ཅི་ཞིག་
བྱ༑ ༑ཞེས་གསུངས། མི་འཐད་དེ། རང་བཞིན་མེད་པའི་སྟོང་ཉིད་མ་རྟོགས་པར་
བྱང་ཆུབ་གསུམ་གང་ཡང་མི་ཐོབ་པར་ཡུམ་གྱི་མདོར་གསུངས་པའི་ཕྱིར་ཏེ། མདོ་
ལས། དངོས་པོའི་འདུ་ཤེས་ཅན་ལ་ཐར་པ་མེད། ཅེས་གསུངས་པ་དང་། རྒྱུན་ཞུགས་
ནས་རང་རྒྱལ་གྱི་བར་ཐམས་ཅད་ཤེར་ཕྱིན་འདི་ཉིད་ལ་བརྟེན་ནས་ཐོབ་པར་གསུངས་
པ་སོགས་མཐའ་ཡས་པའི་ཕྱིར་ཞེས་པ་སྟེ། དེ་ཉིད་ལས། གང་ཕྱིར་ལུང་ལས་ལམ་
འདི་ནི། །མེད་པར་བྱང་ཆུབ་མེད་པར་གསུངས། །ཞེས་གསུངས། གཞན་ཡང་།
བསྟན་པའི་རྩ་བ་དོན་དམ་པའི་དགེ་སློང་དགྲ་བཅོམ་པ་ཉིད་ཡིན་ན། ཐེག་དམན་གྱི་
དགེ་སློང་ཉིད་ཀྱང་བཞག་ཏུ་མེད་པར་ཐལ། སེམས་བདེན་འཛིན་གྱི་དམིགས་པ་དང་
བཅས་པའི་ལམ་གྱིས་མྱང་འདས་མི་ཐོབ་པ་གང་ཞིག ཐེག་དམན་ལ་སྟོང་ཉིད་རྟོགས་
པ་མེད་པའི་ཕྱིར། ཞེས་པ་སྟེ། དེ་ཉིད་ལས། བསྟན་རྩ་དགེ་སློང་ཉིད་ཡིན་ན། །དགེ་
སློང་ཉིད་ཀྱང་དཀའ་བར་གནས། །སེམས་ནི་དམིགས་དང་བཅས་རྣམས་ལ། །མྱ་
ངན་འདས་པའང་དཀའ་བར་གནས། ཞེས་གསུངས། དེ་ནས། ཉོན་མོངས་སྤངས་
པས་གྲོལ་ན་ཞེས་པ་ནི། གོང་གི་བདེན་པ་མཐོང་བས་གྲོལ་འགྱུར་གྱི། ཞེས་བཤད་
པ་བཞིན་དུ་སྔར་བཤད་པའི་ལམ་ཙམ་གྱིས་ཉོན་མོངས་སྤངས་པས་གྲོལ་ན་ཞེས་ཕྱོགས་
སྔ་མའི་ལུགས་བརྗོད་པ་ཡིན་ལ། དེ་འགོག་པ་ནི། མངོན་པ་ནས་བཤད་པའི་ཉོན་མོངས་
མངོན་གྱུར་རེ་ཞིག་སྤངས་པའི་དེ་མ་ཐག ཉོན་མོངས་ཟད་པ་སྤངས་པའི་གྲོལ་བ་
ཐོབ་པས་ཁྱབ་པར་ཐལ། ཕྱོགས་སྔ་མ་དེའི་ཕྱིར། ཞེས་པ་སྟེ། དེ་ཉིད་ལས། དེའི་དེ་
མ་ཐག་ཏུ་དེར་འགྱུར་རོ། །ཞེས་གསུངས། འདོད་མི་ནུས་ཏེ། མངོན་པར་ནས་བཤད་



སེམས་བསྐྱེད་དང་པོ།
པའི་ཉོན་མོངས་མངོན་གྱུར་བ་རེ་ཞིག་མེད་ཀྱང་། ལས་དབང་གིས་ཡང་སྲིད་ཕྱི་མ་
འཕེན་པའི་ལས་ཀྱི་ནུས་པ་མཐོང་བའི་ཕྱིར། ཞེས་པ་དེ་ཉིད་ལས། ཉོན་མོངས་མེད་
ཀྱང་དེ་དག་ལ། །ལས་ཀྱི་ནུས་པ་མཐོང་བ་ཡིན། །ཞེས་གསུངས། རྟགས་གྲུབ་སྟེ།
སྟོང་ཉིད་རྟོགས་པ་དང་བྲལ་བའི་ལམ་གཞན་བསྒོམས་པས་མངོན་པ་ནས་བཤད་པའི་
ཉོན་མོངས་རེ་ཞིག་འགགས་ཀྱང་གཏན་ལོག་མིན་པས་སླར་ཉོན་མོངས་མངོན་གྱུར་དུ་
སྐྱེ་བའི་ཕྱིར། དཔེར་ན་འདུ་ཤེས་མེད་པའི་སྙོམས་འཇུག་བཞིན་ཏེ། དེ་ཉིད་ལས། སྟོང་
པ་ཉིད་དང་བྲལ་བའི་སེམས། །འགགས་པ་སླར་ཡང་སྐྱེ་འགྱུར་ཏེ། །འདུ་ཤེས་མེད་
པའི་སྙོམས་འཇུག་བཞིན། །ཞེས་གསུངས། ཁོ་ན་རེ། ལས་ཀྱི་ནུས་པ་མཐོང་བ་ཡིན་
ཞེས་པ་མི་འཐད་དེ། སྔར་བཤད་པའི་ལམ་དེས་ཡང་སྲིད་ལེན་པའི་རྒྱུ་སྲིད་པ་ཟད་པར་
བྱེད་པའི་ཕྱིར་ཟེར་ཏེ། དེ་ཉིད་ལས། རེ་ཞིག་ཉེར་ལེན་སྲེད་པ་ནི། །མེད་ཅེས་ངེས་
པ་ཉིད་ཅེ་ན། །ཞེས་གསུངས། རྟགས་གྲུབ་སྟེ། ཕ་རོལ་པོས་ཀུན་རྨོངས་མི་ཤེས་པ་
ལ་མངོན་པ་ནས་བཤད་པ་ལྟར་གྱི་ཉོན་མོངས་ཅན་ཡིན་མིན་གཉིས་འདོད་པ་བཞིན་དུ།
སྲེད་པ་ལ་ཡང་མངོན་པ་ནས་བཤད་པ་ལྟར་གྱི་ཉོན་མོངས་ཅན་ཡིན་མིན་གཉིས་སུ་འདོད་
ཅིང་། སྔར་བཤད་པའི་ལམ་དེ་གོམས་པར་བྱས་པ་ལས་མངོན་པ་ནས་བཤད་པ་ལྟར་
གྱི་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་ཉོན་མོངས་མངོན་གྱུར་བས་དྲངས་
པའི་སྲེད་པ་རེ་ཞིག་ལྡོག་ཀྱང་། གང་ཟག་རང་བཞིན་གྱིས་གྲུབ་པར་འཛིན་པའི་བདེན་
འཛིན་གྱིས་དྲངས་པའི་སྲེད་པ་མི་ལྡོག་པའི་ཕྱིར་ཏེ། དེ་ཉིད་ལས། སྲིད་འདི་ཉོན་མོངས་
ཅན་མིན་ཡང་། །ཀུན་རྨོངས་བཞིན་དུ་ཅི་སྟེ་མེད། །ཅེས་གསུངས། དེ་ཡང་གང་
ཟག་རང་ངོས་ནས་གྲུབ་པར་འཛིན་པའི་བདེན་འཛིན་གྱིས་དྲངས་པའི་སྲེད་པ་དེ་མངོན་



དབུ་མ་སྤྱི་དོན།
པ་ནས་བཤད་པ་ལྟར་གྱི་ཉོན་མོངས་ཅན་མ་ཡིན་པར་སྟོན་པ་ཡིན་གྱི། རང་ལུགས་
ལ་ཉོན་མོངས་ཅན་དུ་མི་འདོད་པ་ནི་མ་ཡིན་ཏེ། སྲེད་པ་དང་མ་རིག་པ་སོགས་ལ་ན་
མོངས་ཅན་གྱིས་ཁྱབ་པས་སོ། །ཡང་ལམ་གཞན་བསྒོམས་པས་སྔར་བཤད་པ་ལྟར་
གྱི་སྲིད་པ་མི་ལྡོག་སྟེ། དེ་ཉིད་རྟོགས་པའི་ལྟ་བ་དང་བྲལ་ན། ཚོར་བ་བདེན་པར་འཛིན་
པའི་བདེན་འཛིན་ལས་ཚོར་བ་བདེ་བ་ལ་སྲེད་པ་དང་། སྡུག་བསྔལ་ལ་འབྲལ་འདོད་
ངེས་པར་སྐྱེ་བའི་ཕྱིར་ཏེ། མཐུན་རྐྱེན་ཚང་ཞིང་འགལ་རྐྱེན་དང་བྲལ་བའི་རྒྱུ་ལས་
འབྲས་བུ་ངེས་པར་སྐྱེ་བའི་ཕྱིར་ཏེ། དེ་ཉིད་ལས། ཚོར་བའི་རྐྱེན་གྱིས་སྲེད་པ་ཡིན།།
ཚོར་བ་དེ་དག་ལ་ཡང་ཡོད། །ཅེས་གསུངས།
འོ་ན། ལམ་གང་བསྒོམས་པས་སྲེད་པ་ལྡོག་པ་ཡིན་ཞེ་ན། བཤད་དུ་ཡོད་དེ།
ཚོར་བ་དང་ཚོར་བ་པོ་རང་བཞིན་མེད་པར་རྟོགས་པའི་ལམ་གོམས་པར་བྱས་པས་སྲེད་
པ་ལྡོག་པའི་ཕྱིར་ཏེ། དེ་ཉིད་ལས། གང་ཚེ་ཚོར་པོ་འགའ་མེད་ཅིང་། །ཚོར་བའང་
ཡོད་པ་མ་ཡིན་པ། །དེ་ཚེ་གནས་སྐབས་འདི་མཐོང་ནས། །སྲེད་པ་ཅི་ཕྱིར་ལྡོག་མི་
འགྱུར། །ཞེས་གསུངས། འོ་ན། ཐེག་དམན་འཕགས་པ་མཐའ་དག་གིས་ཆོས་ཀྱི་
བདག་མེད་རྟོགས་པའི་ལམ་ཐོབ་པ་ལ་ཤེས་བྱེད་ཀྱི་ཁུངས་ཇི་ལྟར་ཡོད་ཅེ་ན། བཤད་
དུ་ཡོད་དེ། ཐེག་ཆེན་གྱི་མདོའི་ཤེས་བྱེད་དང་། ཐེག་ཆེན་གྱི་བསྟན་བཅོས་ཀྱི་ཤེས་
བྱེད་དང་། ཐེག་དམན་གྱི་མདོའི་ཤེས་བྱེད་འགོད་པ་རྣམས་སུ་ཡོད་པའི་ཕྱིར། དང༌
པོ་ཡོད་དེ། ལྷག་པའི་བསམ་པ་བསྟན་པས་ཞུས་པ་ཚིག་གསལ་དུ་དྲངས་པ་ལས། དཔེར་
ན་མི་ལ་ལ་ཞིག་གིས་སྒྱུ་མ་མཁན་གྱི་རོལ་མོ་བྱུང་བའི་ཚེ། སྒྱུ་མ་མཁན་གྱིས་སྤྲུལ་
པའི་བུད་མེད་མཐོང་ནས། འདོད་ཆགས་ཀྱི་སེམས་བསྐྱེད་དེ། དེ་འདོད་ཆགས་ཀྱིས་



སེམས་བསྐྱེད་དང་པོ།
སེམས་དཀྲིས་ནས་འཁོར་གྱིས་འཇིགས་ཤིང་བག་ཚ་སྟེ། སྟན་ལས་ལངས་ནས་སོང་
སྟེ་དེ་སོང་ནས་ཀྱང་བུད་མེད་དེ་ཉིད་ལ་མི་སྡུག་པར་ཡིད་ལ་བྱེད་ཅིང་། མི་རྟག་པ་
དང་སྡུག་བསྔལ་བ་དང་སྟོང་པ་དང་བདག་མེད་པར་ཡིད་ལ་བྱེད་ན། རིགས་ཀྱི་བུ་
དེ་ཇི་སྙམ་དུ་སེམས། མི་དེ་ཡང་དག་པར་ཞུགས་པ་ཡིན་ནམ། འོན་ཏེ་ལོག་པར་ཞུགས་
པ་ཡིན་གསོལ་པ། བཅོམ་ལྡན་འདས་གང་བུད་མེད་མ་མཆིས་པ་ལ་མི་སྡུག་པར་ཡིད་
ལ་བྱེད་ཅིང་། མི་རྟག་པ་དང་སྡུག་བསྔལ་བ་དང་སྟོང་བ་དང་བདག་མེད་པར་ཡིད་
ལ་བགྱིད་པའི་མི་དེའི་མངོན་པར་བརྩོན་པ་དེ་ནི་ལོག་པ་ལགས་སོ། །བཅོམ་ལྡན་འདས་
ཀྱིས་བཀའ་སྩལ་པ། རིགས་ཀྱི་བུ་འདི་ནི་དགེ་སློང་དང་དགེ་སློང་མ་དང་། དགེ་བསྙེན་
དང་དགེ་བསྙེན་མ་ཁ་ཅིག་མ་སྐྱེས་ཤིང་མ་བྱུང་བའི་ཆོས་རྣམས་ལ་མི་སྡུག་པར་ཡིད་
ལ་བྱེད་ཅིང་། མི་རྟག་པ་དང་སྡུག་བསྔལ་བ་དང་སྟོང་པ་དང་བདག་མེད་པར་ཡིད་
ལ་བྱེད་པ་གང་ཡིན་པ་དེ་དག་ཀྱང་དེ་དང་འདྲ་བར་བལྟ་བར་བྱའོ། །ང་ནི་མི་བླུན་པོ་
དེ་དག་ལ་ལམ་སྒོམ་པ་ཡིན་ནོ་ཞེས་མི་སྨྲ་སྟེ་དེ་དག་ནི་ལོག་པར་ཞུགས་པ་ཞེས་བྱའོ།།
ཞེས་གསུངས་པས་ཉན་རང་འཕགས་པ་རྣམས་ཀྱི་ཆོས་ཀྱི་བདག་མེད་རྟོགས་པར་བསྟན་
པའི་ཕྱིར་ཏེ། ལུང་འདིས་ཉན་རང་འཕགས་པས་ཕུང་པོ་བདེན་པར་འཛིན་པའི་བདེན་
འཛིན་གྱི་ཞེན་ཡུལ་སུན་ཕྱུང་བར་བསྟན་པའི་ཕྱིར་ཏེ། ལུང་འདིས་ཉན་རང་འཕགས་
པས་ཕུང་པོ་བདེན་པར་བཟུང་ནས་མི་རྟག་པ་སོགས་ལྔར་ཡིད་ལ་མི་བྱེད་པར་བསྟན་
པ་གང་ཞིག ཕུང་པོ་བདེན་པར་བཟུང་བའི་དོན་ཕུང་པོ་བདེན་འཛིན་གྱི་ཞེན་ཡུལ་
སུན་མ་ཕྱུང་བ་ལ་བཤད་པའི་ཕྱིར། དང་པོ་གྲུབ་སྟེ། ལུང་འདིས་ཕུང་པོ་བདེན་པར་
བཟུང་ནས་མི་རྟག་པ་སོགས་ལྔར་ཡིད་ལ་བྱེད་པ་དང་། སྒྱུ་མའི་བུད་མེད་ལ་བུད་མེད་



44
དབུ་མ་སྤྱི་དོན།
དངོས་སུ་བཟུང་ནས་མི་རྟག་པ་ལ་སོགས་པར་ཡིད་ལ་བྱེད་པ་གཉིས་དཔེ་དོན་དུ་སྦྱར་
ནས་ལོག་པར་ཞུགས་པར་གསུངས་པའི་ཕྱིར། སྤྱིར་ལྟ་བ་མ་རྙེད་པའི་གང་ཟག་གི་རྒྱུད་
ལ་བདེན་རྫུན་གང་གིས་ཀྱང་ཁྱད་པར་དུ་མ་བྱས་པའི་ཕུང་པོ་ལ་དམིགས་ནས་བསྒོམ་
པ་ལོག་ཤེས་མ་ཡིན་ཀྱང་། དེ་ཙམ་བསྒོམས་པ་ལ་བརྟེན་ནས་སྔར་བཤད་པའི་ཉོན་
མོངས་མངོན་གྱུར་བ་འགགས་པ་མ་གཏོགས་ཐར་པ་ཐོབ་པར་མི་ནུས་ཏེ། སྟོང་ཉིད་
རྟོགས་པའི་ཤེས་རབ་དང་བྲལ་བས་སོ། །ཡང་ཐེག་དམན་འཕགས་པ་ལ་ཆོས་ཀྱི་བདག་
མེད་རྟོགས་པའི་ལམ་ཡོད་པ་ཡིན་ཏེ། འཕགས་པ་བསམ་གཏན་པའི་དཔེ་མཁྱུད་ཀྱི་
མདོ་ཚིག་གསལ་དུ་དྲངས་པ་ལས། འཇམ་དཔལ་འཕགས་པའི་བདེན་པ་རྣམས་ཡང་
དག་པ་ཇི་ལྟ་བ་བཞིན་དུ་མ་མཐོང་བས། སེམས་ཅན་ཕྱིན་ཅི་ལོག་བཞིས་སེམས་ཕྱིན་
ཅི་ལོག་ཏུ་གྱུར་པ་རྣམས་འཁོར་བ་ཡང་དག་པ་མ་ཡིན་པ་འདི་ལས་འདའ་བར་མི་འགྱུར་
རོ༑ ༑ཞེས་སོགས་ཀྱིས་དེ་ལྟར་བསྟན་པའི་ཕྱིར་ཏེ། ལུང་འདིས་བདེན་བཞི་ཇི་ལྟ་བ་
བཞིན་དུ་མ་ཤེས་ན་འཁོར་བ་ལས་མི་གྲོལ་བར་བསྟན་པ་གང་ཞིག བདེན་བཞི་ཇི་ལྟ་
བ་བཞིན་དུ་ཤེས་པའི་དོན་ཡང་དེ་རང་བཞིན་མེད་པར་ཤེས་པ་ཡིན་པར་མདོ་དེའི་འཕྲོ་
ལས་གསུངས་པའི་ཕྱིར། དང་པོ་གྲུབ་སྟེ། བདེན་པ་ཇི་ལྟ་བ་བཞིན་དུ་མ་ཤེས་པས་
སྔར་བཤད་པའི་ལམ་ཙམ་བསྒོམས་པ་ལ་བརྟེན་ནས་མངོན་པ་ནས་བཤད་པའི་ཉོན་
མོངས་མངོན་གྱུར་བ་རེ་ཞིག་སྤངས་པ་ན། ཟག་པ་ཐམས་ཅད་ཟད་དོ་སྙམ་པ་སྐྱེ་ཞིང་།
དེ་འཆི་བའི་དུས་ཀྱི་ཚེ་རང་ཉིད་སྐྱེ་བ་ལེན་པར་མཐོང་བ་ན་སངས་རྒྱས་ལ་ཐེ་ཚོམ་ཟོས་
པའི་ཉེས་པས་སེམས་ཅན་དམྱལ་བ་ཆེན་པོར་ལྟུང་བར་གསུངས་པའི་ཕྱིར། གཉིས་པ་
གྲུབ་སྟེ། དེ་ཉིད་ལས། འཇམ་དཔལ་གྱིས་འཕགས་པའི་བདེན་པ་བཞི་ཇི་ལྟར་རྟོགས་



45
སེམས་བསྐྱེད་དང་པོ།
པར་བགྱི། ཞེས་ཞུས་པའི་ལན་དུ། འཇམ་དཔལ་གང་གིས་འདུ་བྱེད་ཐམས་ཅད་མ་
སྐྱེས་པར་མཐོང་བ་དེས་ནི། སྡུག་བསྔལ་ཡོངས་སུ་ཤེས་པ་ཡིན་ནོ། །གང་གིས་ཆོས་
ཐམས་ཅད་འབྱུང་བ་མེད་པར་མཐོང་བ་དེས་ནི་ཀུན་འབྱུང་བ་སྤངས་པ་ཡིན་ནོ། །གང་
གིས་ཆོས་ཐམས་ཅད་གཏན་མྱ་ངན་ལས་འདས་པར་མཐོང་བ་དེས་ནི་འགོག་པ་མངོན་
དུ་བྱས་པ་ཡིན་ནོ། །གང་གིས་ཆོས་ཐམས་ཅད་ཤིན་ཏུ་མ་སྐྱེས་པར་མཐོང་བ་དེས་ནི་
ལམ་བསྒོམས་པ་ཡིན་ནོ། །ཞེས་གསུངས་པས་སོ། །དོན་འདི་རྣམས་ལེགས་པར་ཕྱེད་
དགོས་ཏེ། དེ་མ་ཕྱེད་ན་ཉན་ཐོས་ལ་ཉོན་མོངས་སྤོང་པའི་ལམ་མི་རྟག་སོགས་བཅུ་
དྲུག་སྒོམ་པ་ཙམ་ལས་མེད་པར་བཟུང་ནས། ཉན་ཐོས་འཕགས་པ་དང་། དགྲ་བཅོམ་
གྱིས། འཕགས་པ་དང་དགྲ་བཅོམ་གྱི་གོ་མི་ཆོད་དོ། །ཞེས་འཕགས་པ་ལ་སྐུར་འདེབས་
ཀྱི་སྡིག་ཆེན་པོ་བསག་ལ། དེ་ལྟར་སྨྲ་བ་ལ་བྱང་སེམས་ཀྱི་སྡོམ་པ་ཡོད་ན་རྩ་ལྟུང་ཡང་
འབྱུང་བས་སོ། །དེ་ལྟར་ཡང་བསླབ་བཏུས་སུ། སློབ་པའི་ཐེག་པས་ཆགས་ལ་སོགས།
སྤོང་བར་འགྱུར་བ་མིན་ཞེས་འཛིན། །ཕ་རོལ་དག་ཀྱང་འཛིན་འཇུག་དང་། ཞེས་
གསུངས་སོ། །ཡང་ཐེག་དམན་འཕགས་པ་ལ་ཆོས་ཀྱི་བདག་མེད་རྟོགས་པའི་ལམ་ཡོད་
པ་ཡིན་ཏེ། རྡོ་རྗེ་གཅོད་པ་ལས། རབ་འབྱོར་འདི་ཇི་སྙམ་དུ་སེམས། རྒྱུན་དུ་ཞུགས་
པ་འདི་སྙམ་དུ་བདག་གིས་རྒྱུན་དུ་ཞུགས་པའི་འབྲས་བུ་ཐོབ་བོ་སྙམ་དུ་སེམས་སམ། རབ་
འབྱོར་གྱིས་གསོལ་པ། བཅོམ་ལྡན་འདས་དེ་ནི་མ་ལགས་སོ། །དེ་ཅིའི་སླད་དུ་ཞེ་ན།
བཅོམ་ལྡན་འདས་དེ་ནི་གང་ལ་ཡང་ཞུགས་པ་མ་མཆིས་པའི་སླད་དུ་སྟེ། དེས་ན་རྒྱུན་
དུ་ཞུགས་པ་ཞེས་བགྱིའོ། །ཞེས་དང་། བཅོམ་ལྡན་འདས་གལ་ཏེ་རྒྱུན་དུ་ཞུགས་པ་
དེ་འདི་སྙམ་དུ་བདག་གིས་རྒྱུན་དུ་ཞུགས་པའི་འབྲས་བུ་ཐོབ་བོ་སྙམ་དུ་སེམས་པར་གྱུར་



ས6
དབུ་མ་སྤྱི་དོན།
ན༑ དེ་ཉིད་དེའི་བདག་ཏུ་འཛིན་པར་འགྱུར་བ་ལགས་སོ། །སེམས་ཅན་དུ་འཛིན་པ་
དང་། སྲོག་ཏུ་འཛིན་པ་དང་། གང་ཟག་ཏུ་འཛིན་པར་འགྱུར་ལགས་སོ། །ཞེས་
གསུངས་ཤིང་། འབྲས་གནས་ཕྱི་མ་གསུམ་ལ་ཡང་དེ་བཞིན་དུ་གསུངས་པ་རྣམས་ཀྱིས་
དོན་དེ་བསྟན་པའི་ཕྱིར། དེ་ཡིན་ཏེ། ལུང་དེས་རྒྱུན་ཞུགས་ཀྱིས་བདེན་འཛིན་གྱི་ཞེན་
ཡུལ་སུན་ཕྱུང་བར་བསྟན་པའི་ཕྱིར་ཏེ། ལུང་དེས་རྒྱུན་ཞུགས་ཀྱིས་བདེན་འཛིན་གྱི་
ཞེན་ཡུལ་སུན་མ་ཕྱུང་བར་བདག་གིས་འབྲས་བུ་ཐོབ་བོ་སྙམ་དུ་མི་འཛིན་པར་བསྟན་
པའི་ཕྱིར་ཏེ། ལུང་དེས་རྒྱུན་ཞུགས་ཀྱི་བདེན་པར་བཟུང་ནས་བདག་གིས་འབྲས་བུ་
ཐོབ་བོ་སྙམ་དུ་མི་འཛིན་པར་བསྟན་པ་གང་ཞིག སྐབས་འདིའི་བདེན་པར་འཛིན་མི་
འཛིན་ཞེས་པའི་དོན་བདེན་འཛིན་གྱི་ཞེན་ཡུལ་སུན་མ་ཕྱུང་བ་དང་ཕྱུང་བ་ལ་བྱེད་རིགས་
པའི་ཕྱིར། དང་པོ་གྲུབ་སྟེ། ལུང་འདིས་རྒྱུན་ཞུགས་ཀྱིས་དེ་ལྟར་འཛིན་ན། དེའི་
རྒྱུད་ལ་གང་ཟག་གི་བདག་འཛིན་ཀུན་བརྟགས་ཡོད་པར་ཐལ་བ་འཕེན་པར་མཛད་པའི་
ཕྱིར། རྟགས་གཉིས་པ་གྲུབ་སྟེ། རྣམ་བཤད་ལས། རྒྱུན་ཞུགས་ཀྱིས་བདེན་པར་
བཟུང་ནས་བདག་གིས་འབྲས་བུ་ཐོབ་བོ་སྙམ་དུ་མི་འཛིན་པ་ནི། བདེན་འཛིན་གྱི་ཞེན་
ཡུལ་སུན་མ་ཕྱུང་བའི་དབང་དུ་མཛད་པ་ཡིན་གྱི། ལྷན་སྐྱེས་ཀྱི་འཛིན་པ་ཡང་མེད་
པར་སྟོན་པ་མིན་ནོ། །དེས་ནི་ཕྱི་མ་རྣམས་ཀྱང་ཤེས་པར་བྱའོ། །ཞེས་གསུངས། གནད་
འདི་མ་རྟོགས་པ་ཁ་ཅིག བདེན་འཛིན་གྱི་ཞེན་ཡུལ་སུན་ཕྱུང་བའི་དབང་དུ་མཛད།
ཅེས་བཏོན་ནས་རྣམ་བཤད་ལ་ཞུ་དག་བྱེད་པ་དང་། རྒྱུན་ཞུགས་ཀྱིས་རང་གི་འབྲས་
བུ་བདེན་པར་འཛིན་མི་འཛིན་ཙམ་ལ་བརྒལ་ལན་བྱེད་པ་བྱུང་སྟེ་ལེགས་བཤད་དུ་མ་
མཐོང་ངོ༌། །རྩ་རྟགས་གཉིས་པ་ཐེག་དམན་ལ་ཆོས་ཀྱི་བདག་མེད་རྟོགས་པ་ཡོད་པ་



སེམས་བསྐྱེད་དང་པོ།
ལ་ཐེག་ཆེན་གྱི་བསྟན་བཅོས་ཀྱི་ཤེས་བྱེད་ཡོད་དེ། རིན་ཆེན་འཕྲེང་བ་ལས། ཇི་སྲིད་
ཕུང་པོར་འཛིན་ཡོད་པ། །དེ་སྲིད་དེ་ལས་ངར་འཛིན་ཉིད། །ངར་འཛིན་ཡོད་ན་ཡང་
ལས་ཏེ། །དེ་ལས་ཡང་ནི་སྐྱེ་བ་ཡིན། །ལམ་གསུམ་ཐོག་མཐའ་དབུས་མེད་པ། །འཁོར་
བའི་དཀྱིལ་འཁོར་མགལ་མེ་ཡི། །དཀྱིལ་འཁོར་ལྟ་བུ་ཕན་ཚུན་གྱི། །རྒྱུ་ཅན་འདི་
ནི་འཁོར་བར་འགྱུར། །དེ་ནི་རང་གཞན་གཉིས་ཀ་དང་། །དུས་གསུམ་ཉིད་དུའང་
མ་ཐོབ་ཕྱིར། །ངར་འཛིན་པ་ནི་ཟད་པར་འགྱུར། །དེ་ལས་ལས་དང་སྐྱེ་བ་ཡང་། །ཞེས་
གསུངས་པ་རྣམས་ཀྱིས་དོན་དེ་ཉིད་བསྟན་པའི་ཕྱིར་ཏེ། ལུང་དེས་ཐེག་དམན་དགྲ་
བཅོམ་གྱིས་ཕུང་པོ་བདེན་འཛིན་གྱི་ཞེན་ཡུལ་སུན་ཕྱུང་བའི་སྒོ་ནས་འཛིན་པ་དེ་ཟད་
པར་སྤངས་པར་བསྟན་ཅིང་། ལམ་གསུམ་རང་བཞིན་གྱིས་མེད་པར་རྟོགས་པའི་ལམ་
བསྒོམས་པ་ལས་འཁོར་བ་ལས་གྲོལ་བའི་མྱང་འདས་སུ་བགྲོད་པར་གསུངས་པའི་ཕྱིར།
དང་པོ་གྲུབ་སྟེ། ལུང་དེས་ཕུང་པོ་བདེན་འཛིན་གྱི་ཞེན་ཡུལ་སུན་མ་ཕྱུང་བར་འཛིན་
པ་དེ་རྒྱུད་ལ་ཡོད་པ་དེ་སྲིད་དུ་ངར་འཛིན་པའི་འཇིག་ལྟའི་ཞེན་ཡུལ་སུན་མ་ཕྱུང་བར་
རྒྱུད་ལ་ཡོད་པ་དང་། དེ་ཡོད་ན་ལས་དབང་གིས་འཁོར་བར་སྐྱེ་བར་བསྟན་པ་གང་
ཞིག དགྲ་བཅོམ་པ་ལས་དབང་གིས་འཁོར་བར་སྐྱེ་བ་མི་སྲིད་པའི་ཕྱིར། ཁ་ཅིག་ཞིབ་
ཆ་འདི་བོར་ནས། སྤྱིར་འཇིག་ལྟ་རང་རྒྱུད་ལ་ཡོད་པ་ཙམ་གྱིས་དེའི་དབང་གིས་འཁོར་
བར་འཆིང་བའི་ལས་བསོག་པ་དང་། དེ་ལས་དབང་གིས་འཁོར་བར་སྐྱེ་ཞེས་སྨྲ་བ་ནི་
མི་འཐད་དེ། ས་བདུན་པ་མན་ཆད་དུ་འཇིག་ལྟ་ཡོད་ཀྱང་ས་དང་པོ་ནས་ལས་དབང་
གིས་འཁོར་བར་སྐྱེ་བ་མི་ལེན་པའི་ཕྱིར། སྐབས་འདིར་རྣམ་བཤད་ལས། ཕུང་པོ་ལ་
བདེན་འཛིན་གྱི་ཞེན་ཡུལ་སུན་མ་ཕྱུང་བའི་དབང་དུ་མཛད་ཀྱི། སྤྱིར་འཇིག་ལྟ་ཡོད་



4
དབུ་མ་སྤྱི་དོན
ཙམ་ལ་མ་ཡིན་ཏེ། ཞེས་གསུངས་པའི་དགོངས་པ་བཤད་པ་ལྟར་ཡིན་ལ། འདི་ནི་
སྔར་གྱི་བདེན་འཛིན་གྱི་ཞེན་ཡུལ་སུན་མ་ཕྱུང་བའི་དབང་དུ་མཛད་ཅེས་པ་དང་ཁོག་
འདྲ་བས། སྔ་མའི་མ་ཡིག་དབྱི་བར་མི་བྱ་ཞིང་ཅིས་ཀྱང་ཕྱི་བར་སྤྲོ་ན་ཕྱི་མའི་མ་ཡིག་
ཀྱང་ཕྱི་བར་བྱོས་ཤིག དེའི་འོག་ཏུ་ཡང་། རིན་ཆེན་འཕྲེང་བ་ལས་ཐེག་དམན་ལ་
ཆོས་ཀྱི་བདག་མེད་རྟོགས་པ་ཡོད་པར་གསུངས་ཏེ། དེ་ལྟར་ཡང་དག་ཇི་བཞིན་དུ། །འགྲོ་
བ་དོན་མེད་ཤེས་ནས་ནི། །རྒྱུ་མེད་པ་ཡི་མེ་བཞིན་དུ། །གནས་མེད་ལེན་མེད་མྱ་ངན་
འདའ། །ཞེས་དེ་ཁོ་ན་ཉིད་ཀྱི་དོན་མཐོང་ནས་མྱ་ངན་ལས་འདའ་བར་གསུངས་པས་
སོ༑ ༑འདི་ལྟར་གསུངས་པ་དེ་ཉན་རང་གི་དབང་དུ་མཛད་ནས་གསུངས་པ་མ་ཡིན་
ནོ་སྙམ་དུ་བསམ་པར་མི་བྱ་སྟེ། མྱ་ངན་འདའ་ཞེས་པའི་མཇུག་ཐོགས་ཉིད་དུ། དེ་
ལྟར་བྱུང་ཆུབ་སེམས་དཔས་ཀྱང་། །མཐོང་ནས་བྱང་ཆུབ་ངེས་པར་འདོད། །འོན་
ཀྱང་དེ་ནི་སྙིང་རྗེ་ཡིས། །བྱང་ཆུབ་བར་དུ་སྲིད་མཚམས་སྦྱོར། །ཞེས་གསུངས་པའི་
ཕྱིར་རོ། །རྩ་རྟགས་གསུམ་པ་ཐེག་དམན་ལ་ཆོས་ཀྱི་བདག་མེད་རྟོགས་པ་ཡོད་པ་ལ་
ཐེག་དམན་གྱི་མདོའི་ཤེས་བྱེད་ཡོད་དེ། ཉན་ཐོས་ལ་བསྟན་པའི་མདོ་ལས། ཉན་
ཐོས་རྣམས་ཀྱི་ཉོན་མོངས་པའི་སྒྲིབ་པ་སྤང་བར་བྱ་བའི་ཕྱིར་དུ། གཟུགས་ནི་དབུ་བ་
བརྡོས་པ་འདྲ། །ཚོར་བ་ཆུ་ཡི་ཆུ་བུར་འདྲ། །འདུ་ཤེས་སྨིག་རྒྱུ་ལྟ་བུ་སྟེ། །འདུ་བྱེད་
རྣམས་ནི་ཆུ་ཤིང་བཞིན། །རྣམ་པར་ཤེས་པ་སྒྱུ་མ་ལྟར། །ཉི་མའི་གཉེན་གྱིས་བཀའ་
སྩལ་ཏོ། །ཞེས་དཔེ་ལྔས་འདུས་བྱས་རང་བཞིན་གྱིས་མེད་པར་གཏན་ལ་ཕབ་པས་སོ།།
ཁོ་ན་རེ། འོ་ན་བྱང་ཆུབ་སེམས་འགྲེལ་ལས། སྟོན་པས་ཉན་ཐོས་རྣམས་ལ་ཕུང་པོ་
ལྔ་དང་། བྱང་སེམས་རྣམས་ལ་དེ་དག་དབུ་བ་སོགས་ལྔ་དང་འདྲ་བར་བཤད། ཅེས་



49
སེམས་བསྐྱེད་དང་པོ།
ཁྱད་པར་ཕྱེ་ནས་གསུངས་པ་མི་འཐད་པར་ཐལ་ལོ། །ཞེ་ན། སྐྱོན་མེད་དེ། རེ་ཞིག་
དེ་ཁོ་ན་ཉིད་རྟོགས་མི་ནུས་པའི་ཉན་ཐོས་ལ་དགོངས་ནས་གསུངས་ཀྱི། སྤྱིར་ཉན་ཐོས་
ཀྱིས་སྟོང་ཉིད་རྟོགས་པ་སེམས་འགྲེལ་གྱི་དགོངས་པ་ཡིན་པའི་ཕྱིར་ཏེ། དེ་ཉིད་ལས།
གང་དག་སྟོང་ཉིད་མི་ཤེས་པ། །དེ་དག་ཐར་པ་རྟེན་མ་ཡིན། །འགྲོ་དྲུག་སྲིད་པའི་
བཙོན་རར་ནི། །རྨོངས་པ་དེ་དག་འཁོར་བར་འགྱུར། །ཞེས་གསུངས་པས་སོ། །གཞན་
ཡང་ཐེག་དམན་ལ་ཆོས་ཀྱི་བདག་མེད་རྟོགས་པ་ཡོད་པ་ལ་ཐེག་དམན་གྱི་མདོའི་ཤེས་
བྱེད་ཡོད་དེ། རིགས་པ་དྲུག་ཅུ་པའི་འགྲེལ་པར་དྲངས་པའི་ཐེག་དམན་གྱི་མདོ་ལས།
ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་གྱི་དབང་དུ་མཛད་ནས། གང་སྡུག་
བསྔལ་འདི་མ་ལུས་པར་སྤངས་པ། ངེས་པར་སྤངས་པ། བྱང་བར་གྱུར་པ། ཟད་པ།
འདོད་ཆགས་དང་བྲལ་བ། འགོག་པ་ཉེ་བར་ཞི་བ། ནུབ་པ། སྡུག་བསྔལ་གཞན་གྱི་
མཚམས་མི་སྦྱོར་ཞིང་། མི་འབྱུང་མི་སྐྱེ་བ་འདི་ནི་ཞི་བ། འདི་ནི་གྱ་ནོམ་པ་སྟེ། འདི་
ལྟ་སྟེ་ཕུང་པོ་ཐམས་ཅད་ངེས་པར་སྤངས་པ། སྲིད་པ་ཟད་པ། འདོད་ཆགས་དང་
བྲལ་བ། འགོག་པ། མྱང་ངན་ལས་འདས་པའོ། །ཞེས་གསུངས་པ་རྣམས་ཀྱིས་ཕུང་
པོ་རང་བཞིན་གྱིས་སྐྱེ་མེད་བསྟན་པའི་ཕྱིར་ཏེ། ལུང་དེ་ལས་ཕུང་པོ་ཐམས་ཅད་ཟད་
པའི་ཟད་པ་བསྟན་པ་གང་ཞིག དེ་དང་ཐེག་ཆེན་གྱི་མདོ་ལས་ཕུང་པོ་རང་བཞིན་
གྱིས་སྐྱེ་མེད་དུ་བསྟན་པ་གཉིས་དོན་གཅིག་པར་རིན་ཆེན་འཕྲེང་བའི་ཐེག་ཆེན་བཀར་
སྒྲུབ་པའི་སྐབས་སུ་གསུངས་པའི་ཕྱིར་ཏེ། དེ་ཉིད་ལས། ཐེག་པ་ཆེ་ལས་སྐྱེ་མེད་བསྟན།།
གཞན་གྱི་ཟད་པ་སྟོང་པ་ཉིད། །ཟད་དང་མི་སྐྱེ་དོན་དུ་ནི། །གཅིག་པ་དེ་ཕྱིར་བཟོད་
པར་གྱིས། །ཞེས་གསུངས། གཞན་ཡང་། ཐེག་པ་ཆེ་ཆུང་གི་མདོར་དེ་ལྟར་བསྟན་



50
དབུ་མ་སྤྱི་དོན།
པ་གཉིས་དོན་གཅིག་པ་ཡིན་ཏེ། ཉོན་སྒྲིབ་མ་ལུས་པརསྤངས་པའི་ཐེག་དམན་དགྲ་
བཅོམ་པའི་རྒྱུད་ཀྱི་མྱང་འདས་ལ་གཉིས་སྣང་ནུབ་པའི་ཐེག་དམན་གྱི་རྣམ་གྲོལ་ལམ་
དེའི་གཟིགས་ངོར། རང་རྒྱུད་ཀྱི་ཚེ་འདིའི་ཕུང་པོའི་དབང་དུ་བྱས་ནས། མ་ལུས་པར་
སྤངས་པ་ནས། ནུབ་པའི་བར་དང་། སྐྱེ་བ་ཕྱི་མའི་སྡུག་བསྔལ་གྱི་དབང་དུ་བྱས་ནས།
སྡུག་བསྔལ་གཞན་གྱི་མཚམས་མི་སྦྱོར་བ་ནས། མྱ་ངན་ལས་འདས་པའི་བར་གསུངས་
པ་དང་། ཕུང་པོ་ཐམས་ཅད་གདོད་མ་ནས་རང་བཞིན་གྱིས་ཟད་པའི་འགོག་པ་མངོན་
དུ་བྱས་པ་ཉིད། ཐེག་དམན་གྱི་ལྷག་མེད་མྱང་འདས་མངོན་དུ་བྱས་པའི་དོན་ཡིན་པར་
དྲངས་མ་ཐག་པའི་ཐེག་དམན་གྱི་མདོ་ལས་བསྟན་པའི་ཕྱིར། དེ་ལྟར་བྱས་ན་ལྷག་བཅས་
མྱང་འདས་དང་། ལྷག་མེད་མྱང་འདས་ལ་འཇོག་ཚུལ་ཐུན་མོང་མ་ཡིན་པ་ཞིག་ཡོད་
དེ༑ ཉོན་མོངས་མ་ལུས་པར་སྤངས་པའི་དགྲ་བཅོམ་པས་ཕུང་སོགས་གདོད་མ་ནས་
རང་བཞིན་གྱིས་ཟད་པའི་འགོག་པ་མངོན་དུ་བྱས་པའི་མཉམ་གཞག་གི་ངོ་ན་བདེན་སྣང་
གི་ལྷག་མ་མེད་པའི་མྱང་འདས་ལྷག་མེད་མྱང་འདས་དང་། མཉམ་གཞག་ལས་ལངས་
པའི་རྗེས་ཐོབ་ཀྱི་ངོ་ན་ཕུང་སོགས་བདེན་སྣང་གི་ལྷག་མ་ཡོད་པའི་མྱང་འདས་ལྷག་བཅས་
མྱང་འདས་སུ་འཇོག་པའི་ཕྱིར། འདིའི་དབང་དུ་བྱས་ནས་མྱང་འདས་གཉིས་ཐོབ་པའི་
གོ་རིམས་གྲུབ་མཐའ་འོག་མ་ལྟར་མི་བྱ་སྟེ། དང་པོར་ལྷག་མེད་མྱང་འདས་མངོན་
དུ་བྱས་ནས། དེ་རྗེས་ལྷག་བཅས་མྱང་འདས་མངོན་དུ་བྱེད་པའི་གོ་རིམས་ངེས་པས་
སོ༑ ༑མྱང་འདས་གཉིས་ཀྱི་འཇོག་ཚུལ་ཐུན་མོང་བ་ཞིག་ཀྱང་བཞག་པ་ལ་འགལ་བ་
མེད་པར་སེམས་ཏེ། སྔ་མའི་ལས་ཉོན་གྱིས་འཕངས་པའི་ཕུང་པོ་དང་བཅས་པའི་དགྲ་
བཅོམ་པའི་རྒྱུད་ཀྱི་མྱང་འདས་དང་། ཕུང་པོ་དེ་དང་བྲལ་བའི་དམན་པའི་དགྲ་བཅོམ་



5
མེམས་བསྐྱེད་དང་པོ།
པའི་རྒྱུད་ཀྱི་མྱང་འདས་གཉིས་བཞག་དགོས་པའི་ཕྱིར། དཔེར་ན་ཐུན་མོང་མ་ཡིན་
པའི་འགོག་སྙོམས་བཤད་པས། ཐུན་མོང་བའི་འགོག་སྙོམས་འགོག་མི་དགོས་པ་བཞིན་
ནོ༑ ༑དབུ་མ་རང་རྒྱུད་པ་རྣམས་ཐུན་མོང་བའི་བཤད་པ་འདིའི་སྟེང་ནས་སྔར་དྲངས་
པའི་ཐེག་དམན་གྱི་མདོའི་དོན་འཆད་ལ། དངོས་སྨྲ་བ་རྣམས་ཀྱིས་འཆད་འདོད་ཀྱང་
བཤད་པ་མི་ནུས་ཏེ། ལྷག་མེད་ཀྱི་གནས་སྐབས་ན་ཕུང་པོ་རྒྱུན་ཆད་པར་ཁས་བླངས་
པས་མྱང་འདས་དེ་ཉིད་ཀྱང་བཞག་དཀའ་བ་ཡིན་པའི་ཕྱིར་ཏེ། ལྷག་མེད་མྱང་འདས་
མ་ཐོབ་པའི་སྐབས་ན་ལྷག་མེད་མྱང་འདས་མེད། ཐོབ་པའི་སྐབས་སུ་གང་ཟག་མེད་
པའི་ཕྱིར། ཕྱི་མ་ཁས་བླངས། དེས་ན་རྒྱུད་བླར། ཉོན་མོངས་གདོད་ནས་ཟད་ཕྱིར་
རོ༑ ༑ཞེས་པ་དང་། དེ་ནི་གདོད་ནས་ཟད་པས་ཟད་ཅེས་བྱ། །ཞེས་གསུངས་པ་ཉིད་
ཀྱིས་སྔར་དྲངས་པའི་ཐེག་དམན་གྱི་མདོ་དོན་འཆད་ཚུལ་དེ་དག་རང་རྒྱུད་པ་མན་ཆད་
དང་ཐུན་མོང་བ་མ་ཡིན་ནོ་ཞེས་ཤེས་པར་བྱའོ། །གཞན་ཡང་ཐེག་དམན་ལ་ཆོས་ཀྱི་
བདག་མེད་རྟོགས་པ་ཡོད་པ་ལ་ཐེག་དམན་གྱི་མདོའི་ཤེས་བྱེད་ཡོད་དེ། ལུང་ཕྲན་ཚེགས་
ཀྱི་ནང་ཚན་འཕགས་པ་ཀ་ཏ་ཡ་ན་ལ་གདམས་པ་ལས། དངོས་པོ་རང་བཞིན་གྱིས་
ཡོད་པ་དང་། ཐ་སྙད་དུ་མེད་པ་གཉིས་ཀ་ལ་དགག་པ་མཛད་པའི་ཕྱིར་ཏེ། རྩ་ཤེ་
ལས། བཅོམ་ལྡན་དངོས་དང་དངོས་མེད་པ། །མཁྱེན་པས་ཀ་ཏ་ཡ་ན་ཡི། །གདམས་
ངག་ལས་ནི་ཡོད་པ་དང་། །མེད་པ་གཉིས་ཀའང་དགག་པ་མཛད། །ཅེས་གསུངས་
པ་ལྟར་རོ། །འདི་དག་གིས་ནི་འདུལ་བ་ལུང་སྡེ་བཞི་ཐེག་པ་ཆེན་པོའི་སྡེ་སྣོད་དུ་འདོད་
པ་བཀག་པ་ཡིན་པར་ཤེས་པར་བྱོས་ཤིག དེ་ལྟར་ཐེག་དམན་གྱི་སྡེ་སྣོད་ལས་ཆོས་
ཀྱི་བདག་མེད་བསྟན་པ་འདི་ཐུགས་ལ་བསྣགས་ཏེ། སློབ་དཔོན་སངས་རྒྱས་བསྐྱངས་



དབུ་མ་སྤྱི་དོན།
ཀྱིས་རབ་བྱེད་བདུན་པའི་འགྲེལ་པར། ཐེག་དམན་གྱི་མདོར་ཆོས་ཐམས་ཅད་བདག་
མེད་པར་གསུངས་པའི་དོན་ཆོས་རྣམས་ངོ་བོ་ཉིད་ཀྱིས་གྲུབ་པ་མེད་པའི་དོན་དུ་བཤད་
པ་ལ། ཤེས་རབ་སྒྲོན་མ་ལས་དགག་པ་མཛད་ཚུལ་དང་། དེའི་ལན་འགྲེལ་པར་བཀོད་
པའི་དོན་ནི། ལེགས་ལྡན་འབྱེད་ན་རེ། དེ་ལྟ་ཡིན་ན་ཐེག་ཆེན་བསྟན་པ་དོན་མེད་དུ་
འགྱུར་རོ། །ཞེ་ན། འོ་ན། སྤྱིར་ཐེག་ཆེན་བསྟན་པ་དོན་མེད་དུ་འགྱུར་ཟེར་རམ།
ཐེག་ཆེན་ལས་ཆོས་ཀྱི་བདག་མེད་བསྟན་པ་དོན་མེད་དུ་འགྱུར་ཟེར། དང་པོ་ལྟར་ན་
མ་ཁྱབ་སྟེ། ཆོས་ཀྱི་བདག་མེད་ཙམ་བསྟན་པའི་ཕྱིར་དུ་ཐེག་ཆེན་གྱི་སྡེ་སྣོད་གསུངས་
པ་མ་ཡིན་པའི་ཕྱིར་ཏེ། ཐེག་ཆེན་ལས་ནི་བྱང་སེམས་ཀྱི་ས་རྣམས་དང་། སྦྱིན་སོགས་
ཕར་ཕྱིན་གྱི་སྤྱོད་པ་དང་། སྨོན་ལམ་དང་བསྔོ་བ་རླབས་པོ་ཆེ་དང་། བྱང་སེམས་
ཀྱི་མཐུ་རྨད་དུ་བྱུང་བ་སོ་སྐྱེ་དང་ཉན་རང་གི་བསམ་གྱིས་མི་ཁྱབ་པའི་ཆོས་ཉིད་ཀྱང་
སྟོན་པའི་ཕྱིར། དེ་ལྟར་ཡང་རང་འགྲེལ་ལས། གང་ཞིག་གལ་ཏེ་ཉན་ཐོས་ཀྱི་ཐེག་
པ་ལས་ཀྱང་ཆོས་ལ་བདག་མེད་པ་བསྟན་ན། དེའི་ཚེ་ཐེག་པ་ཆེན་པོ་བསྟན་པ་དོན་
མེད་པ་ཉིད་དུ་འགྱུར་རོ་སྙམ་དུ་སེམས་པ་དེའི་ལུགས་དེ་ཡང་རིགས་པ་དང་ལུང་དང་
འགལ་བར་རྟོགས་སོ། །ཐེག་པ་ཆེན་པོ་བསྟན་པས་ནི་ཆོས་ལ་བདག་མེད་པ་ཙམ་འབའ་
ཞིག་སྟོན་པར་བྱེད་པ་མ་ཡིན་གྱི། འོ་ན། ཅི་ཞེ་ན། བྱང་ཆུབ་སེམས་དཔའ་རྣམས་
ཀྱི་ས་དང་། ཕ་རོལ་ཏུ་ཕྱིན་པ་དང་། སྨོན་ལམ་དང་། སྙིང་རྗེ་ལ་སོགས་པ་དང་།
ཡོངས་སུ་བསྔོ་བ་དང་། ཚོགས་གཉིས་དང་། བསམ་གྱིས་མི་ཁྱབ་པའི་ཆོས་ཉིད་ཀྱང་
ཡིན་ནོ། །ཇི་སྐད་དུ་རིན་ཆེན་འཕྲེང་བ་ལས། ཉན་ཐོས་ཐེག་པ་དེ་ལས་ནི། །བྱང་
ཆུབ་སེམས་དཔའི་སྨོན་ལམ་དང་། །སྤྱོད་པ་ཡོངས་བསྔོ་མ་བཤད་དེས། །བྱང་ཆུབ་



53
ཆེམས་བསྐྱེད་དང་པོ།
སེམས་དཔར་ག་ལ་འགྱུར། །བྱང་ཆུབ་སྤྱོད་ལ་གནས་པའི་དོན། །མདོ་སྡེ་ལས་ནི་
བཀའ་མ་སྩལ། །ཐེག་པ་ཆེ་ལས་བཀའ་སྩལ་པ། །དེ་ཕྱིར་མཁས་པ་རྣམས་ཀྱིས་བཟུང་།
ཞེས་སོགས་རྒྱ་ཆེར་བཤད་དོ། །གལ་ཏེ་ཕྱོགས་གཉིས་པ་ལྟར་ན་ནི་དེ་ལ་ཡང་ཁྱབ་པ་
མེད་དེ། ཉན་ཐོས་ཀྱི་སྡེ་སྣོད་ལས་ཆོས་ལ་བདག་མེད་པ་མདོར་མཚོན་པ་ཙམ་ལས་
མི་སྟོན་ལ། ཐེག་ཆེན་ལས་ནི་ཆོས་ཀྱི་བདག་མེད་སྒོ་དུ་མ་ནས་རྒྱུས་པར་སྟོན་པའི་ཕྱིར་
ཏེ༑ རང་འགྲེལ་ལས། ཆོས་ཀྱི་བདག་མེད་པ་གསལ་བར་བྱ་བའི་ཕྱིར། ཐེག་པ་
ཆེན་པོ་བསྟན་པ་ཡང་རིགས་པ་ཉིད་དེ། རྒྱས་པར་བསྟན་པ་བརྗོད་པར་འདོད་པའི་ཕྱིར་
རོ༑ ༑ཉན་ཐོས་ཀྱི་ཐེག་པ་ལས་ནི་ཆོས་ཀྱི་བདག་མེད་པ་མདོར་མཚོན་པ་ཙམ་ཞིག་
ཏུ་ཟད་དོ། །ཇི་སྐད་དུ་སློབ་དཔོན་གྱི་ཞལ་སྔ་ནས་ཀྱིས། །མཚན་མ་མེད་པ་མ་རྟོགས་
པར། །ཁྱོད་ཀྱིས་ཐར་པ་མེད་པར་གསུངས། །དེ་ཕྱིར་ཁྱོད་ཀྱིས་ཐེག་ཆེན་ལས། དེ་
ནི་ཚང་བར་བསྟན་པ་ལགས། །ཞེས་གསུངས་སོ། །ཞེས་བཤད། འོ་ན། ཐེག་པ་ཆེ་
ཆུང་གི་སྡེ་སྣོད་དུ་ཆོས་ཀྱི་བདག་མེད་རྫོགས་པར་སྟོན་མི་སྟོན་དང་། དེ་གཉིས་ཀྱི་ལམ་
དུའང་ཆོས་ཀྱི་བདག་མེད་རྫོགས་པར་སྒོམ་མི་སྒོམ་གྱི་ཁྱད་པར་སློབ་དཔོན་འདིས་བཤད་
པའི་དོན་གང་ཡིན་སྙམ་ན། བཤད་དུ་ཡོད་དེ། ཐེག་ཆེན་པས་ནི་རྩ་ཤེ་ལས་གསུངས་
པ་ལྟར། གཞི་གཅིག་བདེན་མེད་དུ་སྒྲུབ་པ་ལ་ཡང་སྒྲུབ་བྱེད་ཀྱི་རིགས་པ་མི་འདྲ་བ་
མཐའ་ཡས་པས་སྒྲུབ་པས་དེ་ཁོ་ན་ཉིད་ལ་བློ་ཤིན་ཏུ་རྒྱས་པར་འགྱུར་ལ། ཐེག་དམན་
པས་ནི་རིགས་པ་མདོར་བསྡུས་པ་གཅིག་གིས་དེ་ཁོ་ན་ཉིད་ཚད་མས་གྲུབ་ནས་སྔ་མ་ལྟར་
མི་བྱེད་པས་དེ་ཁོ་ན་ཉིད་ལ་བློ་རྒྱས་པར་མི་འགྱུར། རྒྱུ་མཚན་དེ་དག་གིས་ཐེག་པ་
ཆེ་ཆུང་གི་སྡེ་སྣོད་དུ་ཆོས་ཀྱི་བདག་མེད་སྟོན་པ་རྒྱུས་བསྡུས་དང་། ལམ་གཉིས་སུ་



54
དབུ་མ་སྤྱི་དོན།
བདག་མེད་སྒོམ་པ་རྫོགས་མ་རྫོགས་འབྱུང་བའི་ཕྱིར། དེ་ལྟར་འོང་བའི་རྒྱུ་མཚན་ཡང་
ཡོད་དེ། ཉན་རང་རྣམས་ནི་ཉོན་མོངས་ཙམ་སྤོང་བའི་ཕྱིར་དུ་བརྩོན་པ་ཡིན་ལ། དེ་
ལ་ནི་དེ་ཁོ་ན་ཉིད་ཀྱི་དོན་མདོར་བསྡུས་པ་དེ་ཙམ་རྟོགས་པས་ཆོག ཐེག་ཆེན་པ་རྣམས་
ཤེས་སྒྲིབ་སྤོང་བ་ལྷུར་ལེན་པས། དེ་ལ་དེ་ཁོ་ན་ཉིད་ལ་ཤེས་རབ་མཆེད་ནས་བློ་ཤིན་
ཏུ་རྒྱས་པ་ཞིག་དགོས་པའི་ཕྱིར། དེ་ལ་ཁ་ཅིག འདི་སྐད་དུ། ཉན་རང་དགྲ་བཅོམ་
པས་བདག་འཛིན་གཉིས་རྫོགས་པར་མ་སྤངས་པར་ཐལ། ཉན་རང་སློབ་པ་འཕགས་
པས་བདག་མེད་གཉིས་རྫོགས་པར་མི་སྒོམ་པའི་ཕྱིར། ཞེས་པ་དང་། ཡང་ཉན་རང་
འཕགས་པས་བདག་མེད་གཉིས་ཚང་བར་མ་རྟོགས་པར་ཐལ། དེས་བདག་མེད་གཉིས་
རྫོགས་པར་མ་རྟོགས་པའི་ཕྱིར། ཞེས་པ་སྔ་ཕྱི་ལ་ཁྱབ་མེད་ཀྱི་ལན་འདེབས་ལ། ཡང་
རྟོགས་རིགས་གསུམ་མི་འགལ་བ་དང་། ལམ་ཤེས་གསུམ་མི་འགལ་བར་ཐལ། གང་
ཟག་བདེན་མེད་དུ་མངོན་སུམ་དུ་རྟོགས་པའི་བྱང་སེམས་ཀྱི་མཐོང་ལམ་ལྟ་བུ་རྟོགས་
རིགས་གསུམ་དང་། ལམ་ཤེས་གསུམ་ཀ་ཡིན་པའི་ཕྱིར། ཞེས་འཕེན་ན་འདོད་པ་
ཡིན་ནོ། །ཁ་ཅིག དེ་མི་འཐད་དེ། ཐེག་ཆེན་གང་ཟག་གི་རྒྱུད་ཀྱི་སྟོང་ཉིད་རྟོགས་
པའི་རྟོགས་རིགས་ཡིན་ན། སྟོང་ཉིད་རྒྱས་པར་རྟོགས་པའི་རྟོགས་རིགས་ཡིན་དགོས།
ཐེག་དམན་གྱི་གང་ཟག་གི་རྒྱུད་ཀྱི་སྟོང་ཉིད་རྟོགས་པའི་རྟོགས་རིགས་ཡིན་ན། སྟོང་
ཉིད་མདོར་བསྡུས་ཏེ་རྟོགས་པའི་རྟོགས་རིགས་ཡིན་དགོས་པའི་ཕྱིར་ཞེ་ན། མ་ཁྱབ་
སྟེ༑ སྟོང་ཉིད་རྒྱས་པར་རྟོགས་པའི་རྟོགས་རིགས་དང་། དེ་མདོར་བསྡུས་ཏེ་རྟོགས་
པའི་རྟོགས་རིགས་གཉིས་འགལ་བར་སུས་ཀྱང་སྒྲུབ་མི་ནུས་པའི་ཕྱིར། དེས་མཚོན་
ནས་ལུགས་འདི་ལ། དམན་ལམ་སྔོན་མ་སོང་གི་བྱང་སེམས་ཀྱི་ཚོགས་ལམ་ནས་ས་



55
སེམས་བསྐྱེད་དང་པོ།
བདུན་པའི་བར་ལ་གནས་པའི་བྱང་སེམས་རྣམས་ཀྱིས་ཉོན་མོངས་པ་དང་། ཤེས་བྱའི་
སྒྲིབ་པ་གཉིས་ཀ་སྤང་བྱའི་གཙོ་བོར་བྱས་ནས་སྤོང་ཞེས་སྨྲའོ། །དེ་རྣམས་ནི་འགྲེལ་
པ་ནས་བཤད་པའི་རྩོད་ལན་ཡིན་ལ། འགྲེལ་པ་ནས་མ་བཤད་པའི་རྩོད་ལན་གྱི་དབང་
དུ་བྱས་ན། ཁོ་ན་རེ། ཉན་རང་འཕགས་པས་ཆོས་ཀྱི་བདག་མེད་རྟོགས་པ་མི་འཐད་
དེ༑ མངོན་རྟོགས་རྒྱུན་ལས། གཟུང་དོན་རྟོག་པ་སྤོང་ཕྱིར་དང་། འཛིན་པ་མི་སྤོང་
ཕྱིར་དང་ནི། །རྟེན་གྱིས་བསེ་རུ་ལྟ་བུའི་ལམ། །ཡང་དག་བསྡུས་པར་ཤེས་པར་བྱ།།
ཞེས་རང་རྒྱལ་གྱི་ལམ་གྱིས་ཤེས་པ་ལ་བདེན་འཛིན་སྤོང་མི་ནུས་པར་གསུངས་པ་དང་།
ཡང་ཉོན་མོངས་ཤེས་བྱ་ལམ་གསུམ་གྱི། །ཉམས་ཕྱིར་སློབ་མ་བསེ་རུ་དང་། རྒྱལ་
སྲས་རྣམས་ཀྱི་དག་པ་སྟེ། །ཞེས་གཟུང་བ་ལ་བདེན་པར་འཛིན་པའི་བདེན་འཛིན་ཤེས་
སྒྲིབ་ཏུ་གསུངས་པས་སོ། །ཞེ་ན། སྐྱོན་མེད་དེ། གཞུང་སྔ་ཕྱི་གཉིས་པོ་འདིར་དེ་
ལྟར་བསྟན་ཀྱང་། སྐབས་དང་པོར། ཆོས་ཀྱི་དབྱིངས་ལ་དབྱེར་མེད་ཕྱིར། །རིགས་
ནི་ཐ་དད་རུང་མ་ཡིན། །རྟེན་པའི་ཆོས་ཀྱི་བྱེ་བྲག་གིས། །དེ་ཡི་དབྱེ་བ་ཡོངས་སུ་
བརྗོད། །ཞེས་པས་ཉན་རང་འཕགས་པ་རྣམས་ཀྱིས་ཆོས་ཀྱི་བདག་མེད་རྟོགས་པར་
གསུངས་པའི་ཕྱིར་དང་། རྒྱན་གྱི་འགྲེལ་མཛད་འཕགས་སེང་གཉིས་ཀྱི་ལུགས་ལ་ཡང་
རིགས་ཀྱི་སྐབས་སུ་ཉན་རང་འཕགས་པ་རྣམས་ཀྱིས་ཆོས་ཀྱི་བདག་མེད་རྟོགས་པ་དང་།
སྐབས་གཉིས་པ་དང་གསུམ་པའི་སྐབས་སུ་དེ་རྣམས་ཀྱིས་ཆོས་ཀྱི་བདག་མེད་མ་རྟོགས་
པར་བཞེད་པའི་ཚུལ་གཉིས་ཤེས་དགོས་པའི་ཕྱིར་ཏེ། མངོན་རྟོགས་རྒྱན་དུ། ཉན་
རང་གི་ལམ་ཤེས་པའི་ལམ་ཤེས་སྟོན་པ་ནི། ཉན་རང་གི་རིགས་ཅན་རྣམས་རྗེས་སུ་
བཟུང་བའི་ཕྱིར་དུ་ཡིན་ལ། རྗེས་སུ་བཟུང་རྒྱུའི་ཉན་རང་ལ་ཡང་ཟབ་མོའི་སྣོད་དུ་གྱུར་



56
དབུ་མ་སྤྱི་དོན།
མ་གྱུར་གཉིས་ཡོད་ཅིང་། དེ་གཉིས་ལ་ཡང་ཕྱི་མ་ཆེས་མང་བས། ཕལ་ཆེར་དེའི་
ལམ་གྱི་རྣམ་གཞག་མང་དུ་གསུངས་པའི་ཕྱིར། སྟོང་ཐུན་ཆེན་མོར་རྗེས་སུ་བཟུང་རྒྱུའི་
ཉན་རང་ལ་ཟབ་མོའི་སྣོད་དུ་གྱུར་མ་གྱུར་གཉིས་བཤད་པ་ནི། སོ་སྐྱེའི་དབང་དུ་མཛད་
པ་ཡིན་གྱི། སྤྱིར་ཐེག་དམན་འཕགས་པ་ལ་སྟོང་ཉིད་མངོན་སུམ་དུ་རྟོགས་པའི་ལམ་
ཐོབ་པས་ཁྱབ་པར་འཕགས་སེང་ཀྱང་བཞེད། ཅེས་གསུངས་ན་ཡང་དྲང་དོན་ནོ། །ཁ་
ཅིག་ན་རེ། འཕགས་སེང་གཉིས་ཀྱིས་རིགས་ཀྱི་འགྲེལ་པར་འཕགས་པའི་གང་ཟག་ཐམས་
ཅད་ནི་འདུས་མ་བྱས་ཀྱིས་རབ་ཏུ་ཕྱེ་བའི་སླད་དུའོ། །ཞེས་པའི་རྡོ་རྗེ་གཅོད་པའི་ལུང་
ཁུངས་སུ་དྲངས་ནས་ཉན་རང་འཕགས་པས་སྟོང་ཉིད་རྟོགས་པར་བཤད་པ་ཉིད་ཀྱིས་
དབུ་མ་ཐལ་གྱུར་བ་ཡིན་ནོ། །ཞེ་ན་མི་འཐད་དེ། དེ་ལྟར་གསུངས་པ་འཕགས་པ་གསུམ་
སྤྱི་ཙམ་ནས་སྟོང་ཉིད་མངོན་སུམ་དུ་རྟོགས་པར་མཚུངས་པ་ལ་དགོངས་པ་མ་གཏོགས།
འཕགས་པ་ལ་དེ་མངོན་སུམ་དུ་རྟོགས་པས་ཁྱབ་པར་མི་བཞེད་ཅིང་། ཕར་ཕྱིན་ཊིཀར་
ཡང་དེ་ལྟར་འགྲེལ་བའི་ཕྱིར། དེ་ལྟ་མ་ཡིན་ན། སློབ་དཔོན་ཞི་བ་འཚོ་དཔོན་སློབ་
ཀྱང་ཐལ་འགྱུར་བར་ཁས་ལེན་དགོས་པས། ཕྱི་དོན་འགོག་པའི་དབུ་མ་རང་རྒྱུད་པ་
མི་རྙེད་པར་འགྱུར་རོ། །དེས་ན་རྒྱན་རྩ་བའི་དགོངས་པ་ཐལ་འགྱུར་དུ་གནས་ཀྱང་།
འགྲེལ་པ་གཉིས་ཀྱིས་རང་རྒྱུད་དུ་བཀྲལ་བ་ལ་འགལ་བ་གཏན་མེད་དོ་ཞེས་ཤེས་པར་
བྱའོ། ། །
འོ་ན། དེ་ཚེ་དེ་ལ་རྫོགས་སངས་བྱང་ཆུབ་རྒྱུ། །ཞེས་པ་མན་ཆད་ཀྱིས་ས་
འདིར་ལྷག་པའི་ཡོན་ཏན་ཇི་ལྟར་བསྟན་ཞེ་ན། བསྟན་ཚུལ་ཡོད་དེ། དེ་ཚེ་དེ་ལ་ཞེས་
སོགས་བློ་ཀ་གཅིག་གིས་ས་འདིར་ཕར་ཕྱིན་བཅུའི་ནང་ནས་སྦྱིན་པ་ལྷག་ཅིང་། དེ་ལ་



སེམས་བསྐྱེད་དང་པོ།
བརྟེན་པའི་ཡོན་ཏན་རྟོགས་ཚུལ་དང་། སྐྱེ་བོ་འདི་ཀུན་བདེ་བ་མངོན་འདོད་ཅིང་། ཞེས་
སོགས་བློ་ཀ་གསུམ་གྱིས། སོ་སོ་སྐྱེ་བོ་རང་དགའ་བས་སྦྱིན་པ་གཏོང་དགོས་ཚུལ་དང་།
འགྲོ་ལ་ཕན་པར་དམ་བཅས་ཞེས་སོགས་ཤོ་ལོ་ཀ་གསུམ་གྱིས། བྱང་སེམས་སོ་སྐྱེས་
སྦྱིན་པ་གཏོང་ཚུལ་དང་། སྦྱིན་པ་སྦྱིན་བྱ་ལེན་པོ་གཏོང་པོས་སྟོང་། །ཞེས་སོགས་
ཤོ་ལོ་ཀ་གཅིག་གིས་སྦྱིན་པའི་ཕར་ཕྱིན་གྱི་དབྱེ་བ་དེ་བསྟན་པའི་ཕྱིར། རྟགས་གསུམ་
པ་གྲུབ་སྟེ། འགྲོ་ལ་ཕན་པར་དམ་བཅས། ཞེས་སོགས་རྐང་པ་གཉིས་ཀྱིས་བྱང་སེམས་
ཀྱི་སྦྱིན་པའི་ཕན་ཡོན་ཐུན་མོང་མ་ཡིན་པ་དང་། གང་ཕྱིར་བརྩེ་བདག་བརྩེ་བདག་ཅེས་
སོགས་རྐང་པ་གཉིས་ཀྱིས་བྱང་སེམས་ཡིན་མིན་གྱི་རྟེན་གཉིས་ཀ་ལ་སྦྱིན་པའི་གཏམ་
གཙོ་བོར་བརྗོད་ཚུལ་དང་། ཇི་ལྟར་བྱིན་ཅིག་ཅེས་སྒྲ་ཐོས་བསམས་ལས། ཞེས་སོགས་
བོ་ཀ་གཅིག་གིས་བྱང་སེམས་ཀྱི་སྦྱིན་པའི་ཚེ་དགའ་བ་ཇི་འདྲ་ཞིག་ཐོབ་པ་དང་། ལུས་
བཅད་སྟེར་ཞིང་ཞེས་སོགས་ཤོ་ལོ་ཀ་གཅིག་གིས་བྱང་སེམས་ཚོགས་སྦྱོར་བས་ཕྱི་ནང་
གི་དངོས་པོ་བཏང་བ་ལ་ལུས་ཀྱི་སྡུག་བསྔལ་ཡོད་ཀྱང་། རྒྱུ་མཚན་དེ་ཉིད་ཀྱིས་དམྱལ་
བ་ལ་སོགས་པའི་སྡུག་བསྔལ་བཅད་པའི་ཕྱིར་བརྩོན་འགྲུས་བརྩམ་པའི་ཚུལ་བསྟན་པ་
སོགས་ཡིན་པའི་ཕྱིར། བཤད་པ་ལྟར་བྱང་སེམས་སོ་སྐྱེ་ལ་ལུས་ཀྱི་སྡུག་བསྔལ་ཡོད་
ཀྱང་། ས་ཐོབ་ནས་ནི་སེམས་མེད་པ་ལ་བཅད་པ་བཞིན་དུ་ལུས་ཀྱི་སྡུག་བསྔལ་མེད་
དེ༑ འཕགས་པ་ནམ་མཁའ་མཛོད་ཀྱི་ཏིང་ངེ་འཛིན་ལས། འདི་ལྟ་སྟེ། དཔེར་ན་
ཤིང་སཱ་ལ་ཆེན་པོའི་ཚལ་ཞིག་ཡོད་ལ། དེར་འགའ་ཞིག་འོངས་ནས་ས་ལ་གཅིག་བཅད་
པ་ན། དེར་ཤིང་སཱ་ལ་ལྷག་མ་དེ་རྣམས་འདི་སྙམ་དུ་འདི་ནི་བཅད་པའོ། །བདག་ཅག་
ནི་མ་བཅད་པའོ་སྙམ་དུ་མི་སེམས་ཤིང་། དེ་དག་ལ་རྗེས་སུ་ཆགས་པ་དང་ཁོང་ཁྲོ་



དབུ་མ་སྤྱི་དོན།
བ་མེད་དོ། །རྟོག་པ་དང་རྣམ་པར་རྟོག་པ་མེད་དོ། །བྱང་ཆུབ་སེམས་དཔའི་བཟོད་
པ་དེ་ལྟ་བུ་གང་ཡིན་པ་འདི་ནི། བཟོད་པ་ཡོངས་སུ་དག་པ་མཆོག་ནམ་མཁའ་དང་
མཉམ་པ་ཡིན་ནོ། །ཞེས་གསུངས་པ་དང་། རིན་ཆེན་འཕྲེང་བ་ལས་ཀྱང་། དེ་ལ་
ལུས་ཀྱི་སྡུག་བསྔལ་མེད། །ཡིད་ཀྱི་སྡུག་བསྔལ་ག་ལ་ཡོད། །དེ་ནི་སྙིང་རྗེས་འཇིག་
རྟེན་སྡུག །དེ་ཉིད་ཀྱིས་ནི་ཡུན་རིང་གནས། །ཞེས་གསུངས་པ་ལྟར་རོ། །འོ་ན། སློབ་
ལམ་ན་སྦྱིན་པའི་ཕར་ཕྱིན་སོགས་ཡོད་དམ་ཞེ་ན། དེ་ཡང་ཕ་རོལ་ཏུ་ཕྱིན་པའི་དོན་
ལ་ཕ་རོལ་འདིར་ཕྱིན་པ་ཞེས་ལས་ལ་སྦྱར་ན་སངས་རྒྱས་ཀྱི་སར་ཕྱིན་པ་ཡིན་ལ། འདིས་
ཕ་རོལ་ཏུ་ཕྱིན་པར་བྱེད་པ་ཞེས་བྱེད་པ་ལ་སྦྱར་ན་སློབ་ལམ་ན་ཡང་ཕར་ཕྱིན་ཡོད་ཅེས་
གསུངས་པ་ལས། སྔ་མ་ཉིད་གཙོ་བོར་བྱ་དགོས་པ་ཡིན་ཏེ། རང་འགྲེལ་ལས། དེ་
ལ་ཕ་རོལ་ཞེས་བྱ་བ་ནི་གང་འཁོར་བའི་རྒྱ་མཚོའི་ཕར་འགྲམ་དང་ངོགས་ཏེ། ཉོན་
མོངས་པ་དང་ཤེས་བྱའི་སྒྲིབ་པ་མ་ལུས་པར་སྤངས་པའི་རང་བཞིན་མངའ་བའི་སངས་
རྒྱས་ཉིད་དོ། །ཕ་རོལ་ཏུ་སོན་པ་ནི་ཕ་རོལ་ཏུ་ཕྱིན་པའོ། །ཞེས་གསུངས། འོ་ན།
སྦྱིན་པ་སྦྱིན་བྱ་ཞེས་སོགས་ཀྱིས་བྱང་སེམས་ཀྱི་སྦྱིན་པའི་དབྱེ་བ་བསྟན་ཚུལ་ཇི་ལྟར་
ཡིན་ཞེ་ན། བཤད་དུ་ཡོད་དེ། འཇིག་རྟེན་ལས་འདས་པའི་བྱང་སེམས་ཀྱི་སྦྱིན་པ་
དང་། འཇིག་རྟེན་པའི་བྱང་སེམས་ཀྱི་སྦྱིན་པ་གཉིས་སུ་ཡོད་ཅེས་བསྟན་པའི་ཕྱིར། འདི་
གཉིས་ཀྱི་ཁྱད་པར་ལ། ཁ་ཅིག སྟོང་ཉིད་རྟོགས་པའི་ཤེས་རབ་ཀྱིས་ཟིན་མ་ཟིན་ལ་
བྱེད་པ་དང་། ལ་ལ་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་དངོས་སུ་ཟིན་
མ་ཟིན་ལ་བྱེད་པ་དུ་མ་ཡོད་ཀྱང་། དམན་ལམ་སྔོན་མ་སོང་གི་བྱང་སེམས་སྦྱོར་ལམ་
པའི་སྦྱིན་པ་གང་ཡིན་འཇིག་རྟེན་པའི་བྱང་སེམས་ཀྱི་སྦྱིན་པར་བྱ་དགོས་པས་དང་པོ་



59
སེམས་བསྐྱེད་དང་པོ།
མི་འཐད་ལ། སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་དངོས་སུ་ཟིན་པའི་
སྦྱིན་པ་བྱང་སེམས་ཀྱི་མཉམ་རྗེས་གང་གི་སྐབས་སུའང་མེད་པས་ཕྱི་མ་ཡང་མི་ལེགས་
སོ༑ ༑རང་ལུགས་ནི། སྟོང་ཉིད་མངོན་སུམ་དུ་རྟོགས་པའི་ཤེས་རབ་དེས་ཟིན་མ་
ཟིན་ཙམ་གྱི་སྒོ་ནས་འབྱེད་དགོས་པ་འདྲ་སྟེ། ས་ཐོབ་ནས་རྗེས་ཐོབ་ཏུ་ཤེས་རབ་དེ་
མེད་ཀྱང་དེའི་སྐབས་ཀྱི་སྦྱིན་པ་མཉམ་གཞག་གི་རྩིས་ཟིན་པ་མི་འགལ་བའི་ཕྱིར་རོ།།
ངོ་མཚར་རྣམ་དཔྱོད་ཡངས་པའི་ནོར་འཛིན་ཁྱོན། །
ནན་ཏན་བརྩོན་འགྲུས་བརླན་གྱིས་བྲན་པ་ལས། །
ལེགས་བཤད་མེ་ཏོག་འདབ་སྟོང་རྒྱས་པ་འདི། །
རྩ་བརྒྱུད་བླ་མ་མཉེས་པའི་མཆོད་པར་འབུལ། །



61
སེམས་བསྐྱེད་གཉིས་པ།
སེམས་བསྐྱེད་གཉིས་པ་དྲི་མ་མེད་པ།
ས་དང་པོར་སྦྱིན་པའི་ཕར་ཕྱིན་གྱི་ཉམས་ལེན་ལྷག་ཚུལ་དེ་ལྟར་ཡིན་ན། ས་
གཉིས་པར་ཕར་ཕྱིན་གང་གི་ཉམས་ལེན་ལྷག་པ་ཡིན་ཞེ་ན། ཚུལ་ཁྲིམས་ཀྱི་ཕར་ཕྱིན་
གྱི་ཉམས་ལེན་ལྷག་པ་ཡིན་ལ། དེ་ཡང་གཞུང་གིས་བསྟན་ཚུལ་ཡོད་དེ། དེ་ཚུལ་
ཕུན་ཚོགས་ཡོན་ཏན་དག་ལྡན་ཕྱིར། ཞེས་པ་ནས། གཉིས་བློའི་རྒྱུ་བ་ཡང་དག་བྲལ་
བར་འགྱུར། །ཞེས་པའི་བར་ཤོ་ལོ་ཀ་གསུམ་གྱིས་ས་འདིར་ཚུལ་ཁྲིམས་ཡོངས་སུ་དག་
པ་དང་། སྦྱིན་པས་ལོངས་སྤྱོད་དག་ནི་འགྲོ་ངན་ནའང་། །ཞེས་པ་ནས། མངོན་
མཐོའི་རྒྱུ་ནི་ཚུལ་ཁྲིམས་ལས་གཞན་མེད། །ཅེས་པའི་བར་བློ་ཀ་བཞིས་ཚུལ་ཁྲིམས་
ཀྱི་བསྔགས་པ་དང་། ཇི་ལྟར་རྒྱུ་མཚོ་རོ་དང་ལྷན་ཅིག་དང་། །ཞེས་སོགས་བློ་ཀ་གཅིག་
གིས་ཚུལ་ཁྲིམས་ཀྱི་མི་མཐུན་ཕྱོགས་དང་མ་འདྲེས་པའི་དཔེ་དང་། གང་གིས་གང་
ཞིག་གང་ལ་སྤོང་བྱེད་པ། །ཞེས་སོགས་ཤོ་ལོ་ཀ་གཅིག་གིས་ཚུལ་ཁྲིམས་ཀྱི་ཕར་ཕྱིན་
གྱི་དབྱེ་བ་དང་། རྒྱལ་སྲས་ཟླ་བ་ལས་བྱུང་སྲིད་མིན་སྲིད་པ་ཡི། །ཞེས་སོགས་ཤོ་ལོ་
ཀ་གཅིག་གིས་སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་བསྟན་པ་སོགས་ཡིན་པའི་
ཕྱིར། དང་པོ་དེ་ལྟར་ཡིནཏེ། དེ་ཚུལ་ཞེས་སོགས་རྐང་པ་གཉིས་ཀྱིས་ས་འདིར་ཚུལ་
ཁྲིམས་ཕུན་སུམ་ཚོགས་པར་བསྟན་པ་དང་། ལུས་ངག་ཡིད་ཀྱི་རྒྱུ་བ་དག་གྱུར་པས།།
ཞེས་སོགས་རྐང་པ་གཉིས་ཀྱིས་དེ་ལ་བརྟེན་ནས་ཡོན་ཏན་ཡོངས་སུ་དག་པ་དང་། དགེ་



དབུ་མ་སྤྱི་དོན།
བའི་ལམ་འདི་ལྟ་ཞིག་བཅུ་ཆར་ཡང་། ཞེས་སོགས་བློ་ཀ་གཅིག་གིས་ས་དང་པོ་ལས་
ཚུལ་ཁྲིམས་ལྷག་པ་དང་། གལ་ཏེ་དེ་ནི་ཁྲིམས་དག་རང་བཞིན་ལྟ། ཞེས་སོགས་བློ་
ཀ་གཅིག་གིས་ཚུལ་ཁྲིམས་རྣམ་པར་དག་པའི་རྒྱུ་གཞན་བསྟན་པ་སོགས་ཡིན་པའི་ཕྱིར།
གཉིས་པ་དེ་ལྟར་ཡིན་ཏེ། སྦྱིན་པས་ལོངས་སྤྱོད་དག་ནི་ཞེས་སོགས་རྐང་པ་གཉིས་ཀྱིས་
སྦྱིན་འབྲས་བདེ་འགྲོར་སྤྱོད་པ་ཚུལ་ཁྲིམས་ལ་རག་ལས་པ་དང་། སྐྱེད་བཅས་དངོས་
འདུ་ཞེས་པ་རྐང་པ་གཉིས་ཀྱིས་སྦྱིན་འབྲས་ལ་སྐྱེ་བ་བརྒྱུད་མར་སྤྱོད་པ་ཚུལ་ཁྲིམས་ལ་
རག་ལས་པ་དང་། གང་ཚེ་རང་དབང་འཇུག་ཅིང་མཐུན་གནས་པ། །ཞེས་སོགས་
ཤོ་ལོ་ཀ་གཅིག་གིས་ཚུལ་ཁྲིམས་དང་བྲལ་ན་ངན་འགྲོ་ལས་ཤིན་ཏུ་ཐར་པར་དཀའ་བ་
དང་། དེ་ཕྱིར་རྒྱལ་བས་སྦྱིན་པའི་གཏམ་མཛད་ནས། །ཞེས་སོགས་ཤོ་ལོ་ཀ་གཅིག་
གིས་སྦྱིན་པའི་གཏམ་གྱི་རྗེས་སུ་ཚུལ་ཁྲིམས་ཀྱི་གཏམ་མཛད་པའི་རྒྱུ་མཚན་དང་། སོ་
སོ་སྐྱེ་བོ་རྣམས་དང་གསུང་སྐྱེས་དང་། །ཞེས་སོགས་བློ་ཀ་གཅིག་གིས་མངོན་མཐོ་དང་
ངེས་ལེགས་གཉིས་ཀའི་རྒྱུར་ཚུལ་ཁྲིམས་བསྔགས་པར་བསྟན་པ་སོགས་ཡིན་པའི་ཕྱིར།
འོ་ན། གལ་ཏེ་དེ་ནི་ཁྲིམས་དག་རང་བཞིན་ལྟ། །ཞེས་སོ་ཐར་ལས་བརྩམས་པའི་ཚུལ་
ཁྲིམས་དག་པའི་དགེ་སློང་སྟོང་ཉིད་མ་རྟོགས་པ་རྣམས་ཚུལ་ཁྲིམས་མ་དག་པར་གསུངས་
པའི་དོན་གང་ཡིན་ཞེ་ན། ཁ་ཅིག་སྒྲ་སོར་བཞག་ནས། ཚུལ་ཁྲིམས་དག་པའི་དགེ་
སློང་ཡིན་ན། སྟོང་ཉིད་རྟོགས་པས་ཁྱབ་པར་སྨྲ་བ་མི་ལེགས་ཏེ། དེ་ལྟར་ན། དབུ་
མ་རང་རྒྱུད་པ་མན་ཆད་ལ་ཚུལ་ཁྲིམས་དག་པའི་དགེ་སློང་བཞག་ཏུ་མེད་པར་འགྱུར་
བའི་ཕྱིར། རང་ལུགས་ནི། དེ་ལྟར་གསུངས་པའི་རྒྱུ་མཚན་ཡོད་དེ། བདེན་འཛིན་
ལ་ཚུལ་འཆལ་དུ་བྱས་པའི་ཚུལ་འཆལ་གྱི་ཞེན་ཡུལ་སུན་མ་ཕྱུང་བ་དེ་ལ་དགོངས་པའི་



63 སེམས་བསྐྱེད་གཉིས་པ།
ཕྱིར་ཏེ། དཀོན་བརྩེགས་ལས། འོད་སྲུངས་འདི་ལ་དགེ་སློང་ཁ་ཅིག་ཚུལ་ཁྲིམས་
དང་ལྡན་པ་ཡིན་ཏེ། སོ་སོར་ཐར་པའི་སྡོམ་པས་བསྡམས་ཤིང་གནས། ཆོ་ག་དང་
སྤྱོད་ཡུལ་ཕུན་སུམ་ཚོགས་པ། ཁ་ན་མ་ཐོ་བ་ཕྲ་རབ་རྣམས་ལའང་འཇིགས་པར་ལྟ་
བ་ཡང་དག་པར་བླངས་ཏེ་བསླབ་པའི་གཞི་རྣམས་ལ་སློབ་ཅིང་ལུས་དང་ངག་དང་། ཡིད་
ཀྱི་ལས་ཡོངས་སུ་དག་པ་དང་ལེན་པར་གྱུར་པས། འཚོ་བ་ཡོངས་སུ་དག་ཀྱང་དེ་བདག་
ཏུ་སྨྲ་བ་ཡིན་ཏེ། འོད་སྲུངས་དེ་ནི་ཚུལ་ཁྲིམས་འཆལ་བ་ཚུལ་ཁྲིམས་དང་ལྡན་པ་ལྟར་
བཅོས་པ་དང་པོའོ། །ཞེས་བྱ་བ་ནས། འོད་སྲུངས་གཞན་ཡང་འདི་ལ་དགེ་སློང་ཁ་
ཅིག་སྦྱངས་པའི་ཡོན་ཏན་བཅུ་གཉིས་ཡང་དག་པར་བླངས་ཀྱང་། དམིགས་པར་ལྟ་
བ་ཡིན་ཏེ་ངར་འཛིན་པ་དང་ང་ཡིར་འཛིན་པ་ལ་གནས་པ་དེ་ནི། འོད་སྲུངས་ཚུལ་
ཁྲིམས་འཆལ་བ་ཚུལ་ཁྲིམས་དང་ལྡན་པ་ལྟར་བཅོས་པ་བཞི་པ་སྟེ། ཞེས་པའི་བར་
གསུངས་སོ།། །།



བs
སེམས་བསྐྱེད་གསུམ་པ།
སེམས་བསྐྱེད་གསུམ་པ་འོད་བྱེད་པ།
༈ ས་གཉིས་པར་ཚུལ་ཁྲིམས་ཀྱི་ཕར་ཕྱིན་གྱི་ཉམས་ལེན་ལྷག་ཚུལ་དེ་ལྟར་
ཡིན་ན། ས་གསུམ་པར་ཕར་ཕྱིན་གང་གི་ཉམས་ལེན་ལྷག་པ་ཡིན་ཞེ་ན། བཟོད་པའི་
ཕར་ཕྱིན་གྱི་ཉམས་ལེན་ལྷག་པ་ཡིན་ལ། དེ་ཡང་གཞུང་གིས་བསྟན་ཚུལ་ཡོད་དེ། ཤེས་
བྱའི་བུད་ཤིང་མ་ལུས་སྲེག་པའི་མེའི། །ཞེས་སོགས་བློ་ཀ་གཅིག་གིས་ཁྱད་གཞི་སའི་
ངེས་ཚིག་དང་། གལ་ཏེ་གནས་མིན་འཁྲུག་པ་འགའ་ཡིས་དེའི། །ཞེས་པ་ནས། འདོད་
པའི་འདོད་ཆགས་འཇོམས་པར་ནུས་པར་འགྱུར་ཞེས་པའི་བར་རྐང་པ་བཞི་བཅུས་ཁྱད་
ཆོས་སའི་ཡོན་ཏན་དང་། སྦྱིན་སོགས་ཆོས་གསུམ་དེ་དག་ཕལ་མོ་ཆེར། ཞེས་སོགས་
བློ་ཀ་གཅིག་གིས་ཕར་ཕྱིན་དང་པོ་གསུམ་གྱི་ཁྱད་ཆོས་དང་། རྒྱལ་བའི་སྲས་པོ་ཉི་མ་
ལ་གནས་འོད་བྱེད། ཅེས་སོགས་ཀྱིས་སའི་ཡོན་ཏན་བརྗོད་པའི་སྒོ་ནས་མཇུག་བསྡུ་
བ་བསྟན་པ་སོགས་ཡིན་པའི་ཕྱིར། དང་པོ་གྲུབ་སྟེ། ཤེས་བྱའི་བུད་ཤིང་ཞེས་སོགས་
ཀྱི་གཞུང་གིས་ས་གསུམ་པའི་ཚེ་མཉམ་གཞག་ལ་གཉིས་སྣང་གི་སྤྲོས་པ་ཞི་བའི་འོད་འབྱུང་
བས་འོད་བྱེད་པ་ཞེས་བཤད་པའི་སྒྲ་དོན་གསུངས་པའི་ཕྱིར་ཏེ། རིན་ཆེན་འཕྲེང་བ་
ལས། ས་གསུམ་པ་ནི་འོད་བྱེད་པའོ། །ཡེ་ཤེས་ཞི་བའི་འོད་འབྱུང་ཕྱིར། །ཞེས་གསུངས་
པ་ལྟར་རོ། །རྩ་རྟགས་གཉིས་པ་གྲུབ་སྟེ། གལ་ཏེ་གནས་མིན་ཞེས་སོགས་བློ་ཀ་གཉིས་
ཀྱིས་ས་གསུམ་པར་བཟོད་པ་ལྷག་པ་དང་། གནོད་པ་བྱས་པས་གལ་ཏེ་དེར་བཀོན་ན།།



དབུ་མ་སྤྱི་དོན།
ཞེས་པ་ནས། བསྔགས་པའི་བཟོད་པ་རྟག་ཏུ་མྱུར་བསྟེན་བྱ། །ཞེས་པའི་བར་རྐང་པ་
ཉི་ཤུ་རྩ་བཞིས་བཟོད་པ་གཞན་ཇི་ལྟར་བསྟན་པའི་ཚུལ་དང་། རྫོགས་སངས་རྒྱས་ཀྱི་
བྱང་ཆུབ་ཕྱིར་བསྔོས་ཀྱང་། །ཞེས་སོགས་བློ་ཀ་གཅིག་གིས་བཟོད་པའི་ཕར་ཕྱིན་གྱི་
དབྱེ་བ་དང་། ས་དེར་རྒྱལ་སྲས་བསམ་གཏན་མངོན་ཤེས་དང་། །ཞེས་སོགས་ཀྱིས་
ས་འདིར་འབྱུང་བའི་དག་པའི་ཡོན་ཏན་བསྟན་པ་སོགས་ཡིན་པའི་ཕྱིར། རྩ་རྟགས་གཉིས་
པ་དེ་ལྟར་ཡིན་ཏེ། གནོད་པ་བྱས་པས་ཞེས་པ་ནས། མི་བཟོད་པ་ཡིས་མྱུར་དུ་ངན་
འགྲོར་སྐྱུར་བར་བྱེད། །ཞེས་པའི་བར་རྐང་པ་བཅོ་ལྔས་ཁོང་ཁྲོ་བྱ་བར་མི་རིགས་པ་
དང་། བཟོད་པས་བཤད་ཟིན་དང་འགལ་ཡོན་ཏན་རྣམས་བྱེད་དོ། །ཞེས་སོགས་རྐང་
པ་དགུས་བཟོད་པ་བསྟེན་རིགས་པར་བསྟན་པ་སོགས་ཡིན་པའི་ཕྱིར། དེའི་དང་པོ་གྲུབ་
སྟེ༑ གནོད་པ་བྱས་པས་ཞེས་སོགས་གློ་ཀ་གཅིག་གིས་དགོས་པ་མེད་ཅིང་ཉེས་དམིགས་
ཆེ་བས་ཁོང་ཁྲོ་བར་མི་རིགས་པ་དང་། སྔོན་བྱས་པ་ཡི་ཞེས་སོགས་བློ་ཀ་གཅིག་གིས་
ཕྱིས་ཀྱི་སྡུག་བསྔལ་མི་འདོད་པ་དང་། གནོད་ལན་བྱེད་པ་གཉིས་འགལ་བར་དང་།
གང་ཕྱིར་རྒྱལ་སྲས་རྣམས་ལ་ཁྲོས་པ་ཡིས། །ཞེས་སོགས་བློ་ཀ་གཅིག་གིས་སྔར་ཡུན་
རིང་པོར་བྱས་པའི་དགེ་བ་འཇོམས་པས་ཁོང་ཁྲོ་བར་མི་རིགས་པ་དང་། མི་སྡུག་གཟུགས་
སུ་བྱེད་ཅིང་དམ་པ་ཞེས་སོགས་བློ་ཀ་གཅིག་གིས་མི་བཟོད་པའི་སྐྱོན་མང་པོ་བསམ་ནས་
ཁོང་ཁྲོ་དགག་རིགས་པར་བསྟན་པ་སོགས་ཡིན་པའི་ཕྱིར། འོ་ན། གང་ཕྱིར་རྒྱལ་
སྲས་རྣམས་ལ་ཁྲོས་པ་ཡིས། །ཞེས་སོགས་ཀྱི་བྱང་སེམས་ལ་ཁྲོས་པའི་ཁོང་ཁྲོས་བསྐལ་
པ་བརྒྱར་བསགས་པའི་དགེ་བ་འཇོམས་པར་བཤད་ན་དེའི་ཚུལ་བརྗོད་པར་གྱིས་ཤིག་
ཅེ་ན། སྐབས་འདིར་བཤད་པའི་གང་གིས་ཁྲོ་བའི་རྟེན་དང་གང་ལ་ཁྲོ་བའི་ཡུལ་གཉིས་



67
སེམས་བསྐྱེད་གསུམ་པ།
ཀ་བྱུང་སེམས་ཀྱི་དབང་དུ་མཛད་པ་ནི་བྱམས་པ་སེང་གེ་སྒྲའི་མདོ་ལས་གསུངས་པ་ཡིན་
ཏེ༔ དེ་ཉིད་ལས། བྱང་ཆུབ་སེམས་དཔའ་གང་ལ་ལ་ཞིག་གིས། སྟོང་གསུམ་གྱི་
སྟོང་ཆེན་པོའི་འཇིག་རྟེན་གྱི་ཁམས་སུ་གཏོགས་པའི་སེམས་ཅན་ཐམས་ཅད་ལ་སྤྲོས་
པ་དང་། བརྒྱུད་པ་དང་། དབྱུག་པ་དང་། ཁུ་ཚུར་གྱིས་བརྡེགས་པ་དེ་ཙམ་གྱིས།
བྱང་ཆུབ་སེམས་དཔའ་ལ་རྨ་ཕྱུང་ཞིང་རྨས་པར་མི་འགྱུར་གྱི། བྱང་ཆུབ་སེམས་དཔའ་
གང་གིས་བྱང་ཆུབ་སེམས་དཔའ་གཅིག་ལ། ཐ་ན་གནོད་སེམས་དང་། ཐ་བ་དང་
ཞེ་སྡང་གི་སེམས་བསྐྱེད་པ་དེ་ཙམ་གྱིས། བྱང་ཆུབ་སེམས་དཔའ་ལ་རྨ་ཕྱུང་ཞིང་རྨས་
པར་འགྱུར་རོ། །དེ་ཅིའི་ཕྱིར་ཞེ་ན། གལ་ཏེ་དེས་ཐམས་ཅད་མཁྱེན་པ་ཡོངས་སུ་མ་
བཏང་ན། བྱང་ཆུབ་སེམས་དཔས་བྱང་ཆུབ་སེམས་དཔའ་ཅིག་ཤོས་ལ་གནོད་སེམས་
དང་། ཐ་བ་དང་སྡང་བའི་སེམས་ཇི་སྙེད་དུ་བསྐྱེད་པ་དེ་སྙེད་ཀྱི་བསྐལ་པར་གོ་ཆ་གཟོད་
མང་བགོ་དགོས་སོ། །ཞེས་གསུངས་པས་སོ། །དེ་ཡང་ཡུལ་ལ་ས་ཐོབ་མ་ཐོབ་གཉིས་
ཀ་ཡོད་ཀྱང་། རྟེན་ནི་སོ་སྐྱེར་ངེས་པ་ཡིན་ཏེ། བྱང་འཕགས་ཀྱི་རྒྱུད་ལ་ཁོང་ཁྲོ་མངོན་
གྱུར་བ་སྐྱེ་མི་སྲིད་པས་སོ། །སྤྱིར་ན་བྱང་སེམས་སྟོབས་ཆེ་བས་ཆུང་བ་ལ་ཁྲོས་པ་དང་།
ཆུང་བས་ཆེ་བ་ལ་ཁྲོས་པ་དང་། ཡུལ་དང་རྟེན་མཉམ་པས་མཉམ་པ་ལ་ཁྲོས་པ་དང་།
བྱང་སེམས་མ་ཡིན་པས་བྱང་སེམས་ལ་ཁྲོས་པ་དང་། བྱང་སེམས་ཀྱིས་བྱང་སེམས་
མ་ཡིན་པ་ལ་ཁྲོས་པ་དང་། བྱང་སེམས་མ་ཡིན་པས་བྱང་སེམས་མ་ཡིན་པ་ལ་ཁྲོས་
པ་དང་དྲུག་ལས། དང་པོའི་དབང་དུ་བྱས་ན། གང་ཕྱིར་ཞེས་སོགས་ཀྱི་གཞུང་འདི་
གསུངས་པ་ཡིན་ཏེ། འཇམ་དཔལ་རྣམ་པར་རོལ་པའི་མདོ་ལས། འཇམ་དཔལ་ཁོང་
ཁྲོ་བ་ཁོང་ཁྲོ་བ་ཞེས་བྱ་བ་ནི། བསྐལ་པ་བརྒྱར་བསགས་པའི་དགེ་བ་ཉེ་བར་འཇོམས་



68
དབུ་མ་སྤྱི་དོན།
པར་བྱེད་པ་དེའི་ཕྱིར། ཁོང་ཁྲོ་བ་ཞེས་བྱའོ། །ཞེས་གསུངས་པ་དང་། འགྲེལ་པར།
བྱང་སེམས་བདག་ཉིད་ཆེན་པོ་ཞེས་རྟེན་གྱི་བྱང་སེམས་ངོས་བཟུང་བས་ཀྱང་ཤེས་སོ།།
གཉིས་པ་བྱང་སེམས་སྟོབས་ཆུང་བས་ཆེ་བ་ལ་ཁྲོས་ན་དགེ་རྩ་འཇོམས་པར་བཤད་དེ།
ལུང་བསྟན་མ་ཐོབ་པའི་བྱང་སེམས་ཀྱིས་ལུང་བསྟན་ཐོབ་པའི་བྱང་སེམས་ལ་ལུས་ངག་
ཏུ་མ་ཐོན་པར་ཡིད་ཀྱིས་སྣང་བ་ཙམ་བསྐྱེད་ན་ཡང་སེམས་དེ་བསྐྱེད་གྲངས་ཀྱི་བསྐལ་
པར་གཞི་ནས་གོ་ཆ་བགོ་དགོས་པར་གསུངས་པའི་ཕྱིར་ཏེ། སྡུད་པ་ལས། ལུང་བསྟན་
མ་ཐོབ་བྱང་ཆུབ་སེམས་དཔའ་གང་ཞིག་གིས། །ལུང་བསྟན་ཐོབ་ལ་སེམས་ཁྲོས་རྩོད་
པ་རྩོམ་བྱེད་ན། །ཐ་བ་སྐྱོན་ལྡན་སེམས་ཀྱི་སྐད་ཅིག་ཇི་སྙེད་པ། །དེ་སྙེད་བསྐལ་
པར་གཞི་ནས་གོ་ཆ་བགོ་དགོས་སོ། །ཞེས་གསུངས། གཞི་ནས་གོ་ཆ་བགོ་དགོས་པ་
ནི༑ དཔེར་ན་བྱང་སེམས་ཀྱི་ཚོགས་ལམ་ཆེན་པོ་ནས་མྱུར་པོར་སྦྱོར་ལམ་དུ་འཕོ་ཐུབ་
པ་ཅིག་གིས་ལུང་བསྟན་ཐོབ་པའི་བྱང་སེམས་ལ་ཁྲོས་ན་ཁྲོ་སེམས་ཀྱི་གྲངས་དེ་སྙེད་ཀྱི་
བསྐལ་པར་སྦྱོར་ལམ་དུ་འཕོ་མི་ཐུབ་པར་གཞི་ནས་ལམ་ལ་སློབ་དགོས་པ་ལྟ་བུའོ། །བཞི་
པ་བྱང་སེམས་མ་ཡིན་པས་བྱང་སེམས་ལ་ཁྲོས་ན་བསྐལ་པ་སྟོང་དུ་བསགས་པའི་དགེ་
རྩ་འཇོམས་པར་བཤད་དེ། སྤྱོད་འཇུག་ལས། བསྐལ་པ་སྟོང་དུ་བསགས་པ་ཡི། །སྦྱིན་
དང་བདེ་གཤེགས་མཆོད་ལ་སོགས། །ལེགས་སྤྱད་གང་ཡིན་དེ་ཀུན་ཡང་། །ཁོང་ཁྲོ་
གཅིག་གིས་འཇོམས་པར་བྱེད། །ཅེས་གསུངས་སོ། །འདི་དང་གོང་དུ་བསྐལ་པ་བརྒྱར་
བསགས་པའི་དགེ་རྩ་འཇོམས་པར་གསུངས་པའི་ལུང་ལ་བརྟེན་ནས། གཉིས་པ་དང་
གསུམ་པའི་གྲངས་ཀྱང་དཔོག་ནུས་ཏེ། བྱང་སེམས་མཉམ་པས་མཉམ་པ་ལ་ཁྲོས་ན་
བསྐལ་པ་བརྒྱ་ལས་ལྷག་པ་དང་། སྟོབས་ཆུང་བས་ཆེ་བ་ལ་ཁྲོས་ན་དེ་བས་ཀྱང་ལྷག་



སེམས་བསྐྱེད་གསུམ་པ།
པའི་དགེ་རྩའཇོམས་པར་ཤེས་ནུས་པའི་ཕྱིར། ལྔ་པ་བྱང་སེམས་ཀྱིས་བྱང་སེམས་མ་
ཡིན་པ་ལ་ཁྲོས་ན་ཉེས་པ་བསྐྱེད་མོད་ཀྱང་གཞི་ནས་གོ་ཆ་བགོ་དགོས་པ་མ་ཡིན་ཏེ། གོང་
དུ་དྲངས་པའི་སྟོང་གསུམ་གྱི་སྟོང་ཆེན་པོའི་ཞེས་པ་ནས། རྨས་པར་མི་འགྱུར་ཞེས་པའི་
བར་གྱིས་བསྟན་པའི་ཕྱིར། དྲུག་པ་བྱང་སེམས་མ་ཡིན་པས་བྱང་སེམས་མ་ཡིན་པ་
མ་ཁྲོས་ན་དགེ་རྩ་འཇོམས་པར་བཤད་དེ། ཐམས་ཅད་ཡོད་པར་སྨྲ་བའི་གཞུང་བསླབ་
བཏུས་སུ་དྲངས་པ་ལས། དགེ་སློང་དག་དགེ་སློང་གིས་འདི་ལྟར་སྒྲ་དང་སེན་མོའི་མཆོད་
རྟེན་ལ་ཡན་ལག་ཐམས་ཅད་ཀྱིས་ཕྱག་འཚལ་ཏེ། སེམས་དང་བར་བྱེད་པ་ལ་ལྟོས།
བཙུན་པ་དེ་ལྟ་ལགས་སོ། །དགེ་སློང་དག་དགེ་སློང་འདིས་ཇི་ཙམ་ཞིག་ནོན་པའི་འོག་
དཔག་ཚད་བརྒྱད་ཁྲི་བཞི་སྟོང་ན་གསེར་གྱི་འཁོར་ལོ་ལ་ཐུག་པའི་བར་ན། བྱེ་མ་ཇི་
སྙེད་ཡོད་པ་དེ་སྙད་དུ། དགེ་སློང་འདིས་འཁོར་ལོ་སྒྱུར་བའི་རྒྱལ་སྲིད་སྟོང་འགྱུར་དུ་
ལོངས་སྤྱོད་པར་འགྱུར་རོ། །ཞེས་བྱ་བ་ནས། དེ་ནས་ཚེ་དང་ལྡན་པ་ཉེ་བར་འཁོར་
གྱིས། བཅོམ་ལྡན་འདས་ག་ལ་བ་དེར་ལོགས་སུ་ཐལ་མོ་སྦྱར་བ་བཏུད་དེ། བཅོམ་
ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱིས་དགེ་སློང་གི་དགེ་བའི་
རྩ་བ་དེ་ལྟ་བུར་ཆེ་བར་གསུངས་ན། བཅོམ་ལྡན་འདས་དགེ་བའི་རྩ་བ་དེ་དག་གང་དུ་
བསླབས་པ་དང་། ཡོངས་སུ་བྱང་བ་དང་། ཡོངས་སུ་ཟད་པར་འགྱུར། ཉེ་བར་འཁོར་
ཇི་ལྟར་ཚངས་པ་མཚུངས་པར་སྤྱོད་པ་ལ་རྨ་ཕྱུང་བ་དང་། རྨས་པ་བྱས་པ་དེ་ལྟ་བུ་
ནི་ངས་མ་མཐོང་སྟེ། ཉེ་བར་འཁོར་དེས་དགེ་བའི་རྩ་བ་ཆེན་པོ་འདི་དག་བསྲབས་པ་
དང་། ཡོངས་སུ་བྱུང་བ་དང་། ཡོངས་སུ་ཟད་པར་འགྱུར་རོ། །ཉེ་བར་འཁོར་དེ་ལྟ་
བས་ན་ཅི་ནས་འགལ་བ་ལ་ཡང་། སེམས་ཀྱིས་གནོད་པར་མི་བྱ་ན། རྣམ་པར་ཤེས་



དབུ་མ་སྤྱི་དོན།
70
པ་དང་བཅས་པའི་ལུས་ལ་ལྟ་སྨོས་ཀྱང་ཅི་དགོས། ཞེས་གསུངས། ཡང་གྲོགས་ཚངས་
པ་མཚུངས་པར་སྤྱོད་པ་ལ་ཁྲོས་ན་ཚུལ་ཁྲིམས་སོགས་དྲུག་གིས་ཁོང་ཁྲོའི་འབྲས་བུ་དགེ་
རྩའཇོམས་པ་འགོག་མི་ནུས་ཏེ། ཟླ་བ་སྒྲོན་མེའི་མདོ་ལས། ཕན་ཚུན་གནོད་པའི་
སེམས་སུ་གང་བྱེད་པ། །དེ་ལ་ཚུལ་ཁྲིམས་ཐོས་པས་སྐྱོབ་མི་བྱེད། །བསམ་གཏན་
དང་ནི་དགོན་གནས་མི་སྐྱོབ་སྟེ། །སྦྱིན་དང་སངས་རྒྱས་མཆོད་པའང་སྐྱོབ་མི་བྱེད།།
ཅེས་གསུངས། གཞོམ་བྱའི་དགེ་རྩ་ལ་ཁ་ཅིག བྱང་ཆུབ་ཏུ་བསྔོས་པའི་དགེ་རྩ་གང་
ཡིན་བྱང་ཆུབ་མ་ཐོབ་བར་དུ་མི་ཟད་པར་བློ་གྲོས་མི་ཟད་པས་བསྟན་པའི་མདོ་ལས་
གསུངས་པས། བྱང་ཆུབ་ཏུ་མ་བསྔོས་པའི་དགེ་རྩ་རྣམས་གཞོམ་བྱ་ཡིན་ནོ། །ཞེས་
ཟེར་པ་མི་ལེགས་ཏེ། བྱང་སེམས་བདག་ཉིད་ཆེན་པོའི་དགེ་རྩ་འཇོམས་པར་བཤད་
པའི་ཕྱིར་དང་། མདོའི་དགོངས་པ་ནི་བྱང་ཆུབ་ཏུ་བསྔོས་པའི་དགེ་རྩ་འབྲས་བུ་ཕྱུང་
བས་མི་ཟད་པ་ལ་བཤད་ཆོག་པའི་ཕྱིར། ཡང་ཁ་ཅིག སྤྱོད་འཇུག་ལས། སྦྱིན་དང་
བདེ་གཤེགས་མཆོད་ལ་སོགས་ཞེས་དང་། བསྟན་བཅོས་འདིར་ཡང་། སྦྱིན་དང་ཁྲིམས་
བྱུང་ཞེས་འབྱུང་བས། སྦྱིན་པ་དང་ཚུལ་ཁྲིམས་ལས་བྱུང་བའི་དགེ་རྩ་གཞོམ་བྱ་ཡིན་
གྱི༑ བཟོད་པ་སོགས་ལས་བྱུང་བའི་དགེ་རྩ་འཇོམས་མི་ནུས་ཟེར་བ་མི་འཐད་དེ། བདག་
མེད་རྟོགས་པའི་ཤེས་རབ་ཀྱིས་མ་ཟིན་པའི་བསོད་ནམས་ཀྱི་ཚོགས་ཀྱི་དགེ་རྩ་རྣམས་
གཞོམ་བྱུར་གསུངས་པས་སོ། །བཅོམ་པའི་དོན་ལ་ཁ་ཅིག དགེ་བས་རང་འབྲས་རྣམ་
སྨིན་བདེ་བ་འབྱིན་པ་རྒྱང་བསྲིངས་པ་ཙམ་གྱི་དོན་དུ་སྨྲ་བ་དང་། གཞན་དག་ཁོང་
ཁྲོ་སྐྱེས་མ་ཐག་རྒྱུད་ལ་དགེ་རྩ་མེད་པར་འགྲོ་བའི་དོན་དུ་འདོད་པ་སོགས་ཡོད་ཀྱང་།
རང་ལུགས་བསོད་ནམས་ཀྱི་ཚོགས་ཀྱིས་བསྡུས་པའི་དགེ་བས་རང་འབྲས་རྣམ་སྨིན་བདེ་



སེམས་བསྐྱེད་གསུམ་པ།
བ་བསྐྱེད་མི་ནུས་སུ་བྱས་པ་སྟེ། དཔེར་ན་ས་བོན་རུལ་པ་བཞིན་ནོ། །འདི་ལ་བརྟེན་
ནས་གཉེན་པོ་སྟོབས་བཞིས་མི་དགེ་བ་སྦྱངས་པའི་དོན་ཡང་ཤེས་པར་བྱའོ། །འོ་ན།
ས་འདིར་བཟོད་པའི་ཕར་ཕྱིན་གྱི་ཉམས་ལེན་ལྷག་པ་ཁོ་ནར་ཟད་དམ་ཞེ་ན། མ་ཡིན་
ཏེ༑ བསམ་གཏན་བཞི། ཚད་མེད་བཞི། གཟུགས་མེད་པའི་སྙོམས་པར་འཇུག་པ་
བཞི། མངོན་པར་ཤེས་པ་ལྔ། དུག་གསུམ་གྱི་ཉོན་མོངས་བསྲབས་པ། ཁམས་གསུམ་
གྱི་འདོད་ཆགས་འཇོམས་པ་ལ་མཁས་པའི་ཡོན་ཏན་རྣམས་ཀྱང་ས་འདིར་ཐོབ་པའི་དབང་
དུ་མཛད་ནས། ས་དེར་རྒྱལ་སྲས་བསམ་གཏན་མངོན་ཤེས་དང་། །ཞེས་གསུངས་
པས་སོ། །དེ་རྣམས་ཐོབ་པའི་རྒྱུ་མཚན་ཡོད་དེ། ས་འདིརཏིང་ངེ་འཛིན་གྱི་བསླབ་
པ་ས་གཉིས་པ་མན་ཆད་ལས་ལྷག་པ་དང་། ཕལ་ཆེར་བརྒྱ་བྱིན་སོགས་སུ་སྐྱེ་བ་བཟུང་
ནས་འདོད་ཡོན་ལ་ལྷག་པར་སྲེད་པའི་འདོད་ལྷ་རྣམས་ཀྱི་འདོད་པའི་འདོད་ཆགས་
འཇོམས་པར་བྱེད་པ་སོགས་ཀྱི་ཡོན་ཏན་ཐོབ་པའི་ཕྱིར། དེ་ལྟ་ནའང་བྱུང་སེམས་དེ་
སྙིང་རྗེ་དང་སྨོན་ལམ་གྱི་དབང་མ་གཏོགས་དག་པའི་བསམ་གཟུགས་ཀྱི་དབང་གིས་
ཁམས་གོང་མར་སྐྱེ་བ་ལེན་པར་མི་མཛད་དེ། ས་དང་པོ་ནས་ལས་དབང་གིས་འཁོར་
བར་སྐྱེ་བ་མི་ལེན་པའི་ཕྱིར་དང་། རང་འགྲེལ་དུ་མདོ་དྲངས་པ་ལས། དེ་བསམ་གཏན་
དང་གཟུགས་མེད་པའི་སྙོམས་པར་འཇུག་པ་འདི་དག་ལ་སྙོམས་པར་འཇུག་ཅིང་ལྡང་
ཡང་གང་དུ་བྱང་ཆུབ་ཀྱི་ཡན་ལག་ཡོངས་སུ་རྫོགས་པར་འགྱུར་བ་མཐོང་བ་དེར་ཆེད་
དུ་བསམས་ཏེ། སྨོན་ལམ་བཏབ་པའི་དབང་གིས་སྐྱེ་བ་མ་གཏོགས་པར་དེ་དག་གི་དབང་
གིས་མི་སྐྱེའོ། །ཞེས་གསུངས་པས་སོ། །ས་འདིར་དུག་གསུམ་གྱི་ཉོན་མོངས་བསྲབས་
པའམ་སྤོང་བར་གསུངས་པའི་དོན་ཡང་། དེ་མ་ཐག་དངོས་སུ་སྤོང་བ་མ་ཡིན་གྱི། རྣམ་



༡༡
དབུ་མ་སྤྱི་དོན།
བཤད་ལས། དེ་ཡང་སྒོམ་སྤངས་ཀྱི་ཉོན་མོངས་ལྷན་སྐྱེས་ཆེ་འབྲིང་དྲུག་ས་གཉིས་
པ་ནས་བདུན་པའི་བར་གྱིས་སྤོང་བའི་ས་འདིའི་སྤང་བྱ་ལ་དགོངས་སོ། །ཞེས་གསུངས་
པ་ལྟར་སྒོམ་སྤངས་ཉོན་མོངས་ལྷན་སྐྱེས་ཆེན་པོའི་ཆེན་པོ། ཆེན་པོའི་འབྲིང་། ཆེན་
པོའི་ཆུང་ངུ་། འབྲིང་གི་ཆེན་པོ། འབྲིང་གི་འབྲིང་། འབྲིང་གི་ཆུང་ངུ་སྟེ་དྲུག་རིམ་
པ་བཞིན་དུ་དམན་ལམ་སྔོན་མ་སོང་གི་ས་གཉིས་པ་ནས་བདུན་པའི་བར་གྱིས་སྤོང་བའི་
ནང་ནས་ས་གསུམ་པ་འདི་ཀའི་སྤང་བྱ་སྒོམ་སྤངས་ཉོན་མོངས་ལྷན་སྐྱེས་ཆེན་པོའི་འབྲིང་
བསྲབས་པའམ་སྤོང་བ་ལ་དགོངས་པའོ། །རྣམ་བཤད་ཀྱི་གསུངས་འདིའི་དགོངས་པ་
འཆད་པ་ན། ཁ་ཅིག་ཐེག་ཆེན་གྱི་སྒོམ་སྤངས་ཉོན་མོངས་འབྲིང་གི་ཆུང་ངུ་ལས་ཕྲ་
བའི་ཐེག་ཆེན་གྱི་སྒོམ་སྤངས་ཉོན་མོངས་ཆུང་ངུ་སྐོར་གསུམ་གྱི་རྣམ་གཞག་བྱར་མི་
རུང་བའི་དོན་དུ་འདོད། ཡང་ཁ་ཅིག ཐེག་ཆེན་གྱི་སྒོམ་སྤངས་ཉོན་མོངས་འབྲིང་
གི་ཆུང་ངུ་ལ་ཕྲ་རགས་གཉིས་སུ་ཕྱེ་ནས་རགས་པ་དམན་ལམ་སྔོན་དུ་མ་སོང་བའི་ས་
བདུན་པའི་རྣམ་གྲོལ་ལམ་ནས་སྤངས། ཕྲ་མོ་ས་བདུན་པའི་སྐད་ཅིག་ཐ་མའི་བར་ཆད་
མེད་ལམ་གྱིས་དངོས་སུ་སྤོང་ཞིང་ས་བརྒྱད་པ་ཐོབ་མ་ཐག་པའི་བར་ཆད་མེད་ལམ་
གྱིས་ཟད་པར་སྤངས་ཞེས་ཞིབ་ཆ་སྣོན་པར་བྱེད། དང་པོ་མི་ལེགས་ཏེ། ཉན་ཐོས་
ཀྱི་སྒོམ་ལམ་ཆེན་པོ་སྐོར་གསུམ་ཡོད་པས། སྒོམ་སྤངས་ཉོན་མོངས་ཆུང་ངུ་སྐོར་གསུམ་
སྤང་བྱར་འདོད་དགོས། དེ་འདོད་ཕྱིན་ཆད་ཐེག་ཆེན་གྱི་ལམ་དུ་སྤོང་བའི་སྤང་གཉེན་
ཁས་མ་བླངས་ན་དེ་སྐོར་གསུམ་སྤངས་པའི་ངོ་བོ་ཉིད་སྐུ་མེད་དགོས་ཤིང་། སངས་
རྒྱས་འཕགས་པ་ཉིད་སྐྱོན་ཀུན་ཟད་པ་དང་། ཡོན་ཏན་ཀུན་ལྡན་དུའང་བཞག་དཀའ་
བའི་ཕྱིར། གཉིས་པའང་མི་འཐད་དེ། སྐྱོན་སྔ་མ་འཇུག་པ་གཞིར་བཅས་ལ་ས་བདུན་



13
སེམས་བསྐྱེད་གསུམ་པ།
པའི་བར་ཆད་མེད་ལམ་ཡིན་ན། རང་གིས་དངོས་སུ་དྲངས་པའི་ས་བདུན་པའི་རྣམ་
གྲོལ་ལམ་ཡོད་དགོས་པ་དང་། སྤྱིར་ཡང་ས་བཅུ་པ་མ་གཏོགས། གཞན་རྣམས་ཀྱི་
སྐད་ཅིག་ཐ་མ་བར་ཆད་མེད་ལམ་དུ་བྱེད་པ་མི་འཐད་པས་སོ། །ཕྱི་མ་འདི་དཔེར་
མཚོན་ན་ས་དྲུག་པའི་རྗེས་ཐོབ་ལ་གནས་པའི་སེམས་དཔའ་བདེན་འཛིན་ལྷན་སྐྱེས་འབྲིང་
གི་ཆུང་ངུ་སྤོང་བའི་ཕྱིར་དུ་ཆོས་ཉིད་ལ་མངོན་སུམ་དུ་མཉམ་པར་གཞག་པ་ན་སྐད་
ཅིག་དང་པོ་སྤང་བྱ་དེའི་དངོས་ཀྱི་གཉེན་པོར་བསྐྱེད་མི་ནུས་པས་ས་དྲུག་པ་རང་གི་ཡེ་
ཤེས་སུ་སོ་ན་གནས་ཤིང་། སྤང་བྱ་ཟུར་པ་མི་འདུག་པས་བར་ཆད་མེད་ལམ་དུ་མི་
འོས། སྐད་ཅིག་གཉིས་པ་ནས་ས་བདུན་པའི་བར་ཆད་མེད་ལམ་དུ་བཞག་དགོས་པ་
ལྟ་བུ་སྟེ། ས་རྣམས་འོག་མ་འོག་མ་ནས་གོང་མ་གོང་མར་འཕོ་བའི་ཚེ་མཉམ་གཞག་
ནས་མཉམ་གཞག་ཏུ་འཕོ་བའི་ངེས་པ་ལས་སོ། །ཡང་ཁ་ཅིག བདེན་འཛིན་ལྷན་སྐྱེས་
ཆུང་ངུ་སྐོར་གསུམ་གྱི་དངོས་གཉེན་དུ་གྱུར་པའི་ས་བརྒྱད་པའི་བར་ཆད་མེད་ལམ་ངོ་
བོ་ཐ་དད་པ་གསུམ་དང་། དེ་གསུམ་གྱིས་དངོས་སུ་དྲངས་པའི་ས་བརྒྱད་པའི་རྣམ་གྲོལ་
ལམ་ངོ་བོ་ཐ་དད་པ་གསུམ་སྐྱེ་ཞིང་། དེའི་རྗེས་སུ་ཤེས་སྒྲིབ་དངོས་སུ་སྤོང་བའི་མགོ་
རྩོམ་པ་ཡིན་གསུངས་པ་ཡང་མི་འཐད་དེ། ཧ་ཅང་ས་བརྒྱད་པའི་བར་ཆད་མེད་ལམ་དང་
རྣམ་གྲོལ་ལམ་མངས་བའི་སྐྱོན་དུ་འགྱུར་བའི་ཕྱིར། རང་གི་ལུགས་ནི། དམན་ལམ་སྔོན་
མ་སོང་གི་ས་བརྒྱད་པ་ཐོབ་མ་ཐག་པའི་བར་ཆད་མེད་ལམ་གཅིག་པུ་དེ་ཉིད་ཀྱིས་བདེན་
འཛིན་ལྷན་སྐྱེས་ཆུང་ངུ་སྐོར་གསུམ་ཀ་དངོས་སུ་སྤོང་ཞིང་། དེ་ལས་དངོས་སུ་གྲོལ་བའི་
རྣམ་གྲོལ་ལམ་དངོས་སུ་འདྲེན་པ་དང་དེའི་རྗེས་སུ་ཤེས་སྒྲིབ་སྤོང་བར་བྱེད་པ་ཡིན་ཏེ། བར་
ཆད་མེད་ལམ་དེ་ཉིད་ས་འོག་མ་རྣམས་ཀྱི་བར་ཆད་མེད་ལམ་ལས་སྤང་བྱ་སྤོང་བའི་ནུས་



14
དབུ་མ་སྤྱི་དོན།
པ་ཆེ་བའི་སྒོ་ནས་ཡིན་པའི་ཕྱིར། དཔེར་ན། སྔགས་ཀྱི་ཐེག་པ་རིམ་པ་བཞི་པའི་དོན་གྱི་
འོད་གསལ་སྐད་ཅིག་མ་གཅིག་གིས་བདེན་འཛིན་ཀུན་བརྟགས་དང་ལྷན་སྐྱེས་གཉིས་ཀ་དངོས་
སུ་སྤོང་བར་གསུངས་པ་བཞིན་ནོ། །དེ་ལྟར་བྱས་ན་རྣམ་བཤད་ལས། ཉོན་མོངས་ཐམས་
ཅད་མ་ཟད་བར་དུ་ཤེས་སྒྲིབ་མི་སྤོང་བའི་ཕྱིར། ཤེས་སྒྲིབ་ནི་དག་པ་ས་གསུམ་གྱི་སྐབས་
སུ་སྤོང་ངོ་། །ཞེས་གསུངས་པ་ཡང་ལེགས་པར་དྲངས་པར་འགྱུར་རོ། །ཁ་ཅིག་ན་རེ། རྣམ་
བཤད་ཀྱི་གསུང་འདིས་ཉོན་མོངས་ཐམས་ཅད་མ་ཟད་བར་དུ་ཤེས་སྒྲིབ་མི་སྤོང་བར་གསུངས་
པ་བག་ཆགས་ཀྱི་ཤེས་སྒྲིབ་ལ་དགོངས་ཀྱི་སྤྱིར་ས་བདུན་པ་མན་ཆད་དུ་བར་ཆད་མེད་ལམ་
གྱི་ཤེས་སྒྲིབ་སྤོང་བ་མི་འགོག་སྟེ། ས་བདུན་པ་མན་ཆད་ལ་གནས་པའི་སེམས་དཔའ་རྣམས་
ཀྱིས་ཤེས་སྒྲིབ་སྤང་བྱའི་གཙོ་བོར་བྱས་ནས་སྤོང་བའི་ཕྱིར་དང་། ཤེས་བྱའི་བུད་ཤིང་མ་
ལུས་བསྲེག་པའི་མོའི། །ཞེས་སོགས་ཀྱིས་ས་གསུམ་པའི་བར་ཆད་མེད་ལམ་གྱིས་ངོས་སྐལ་
གྱི་སྤང་བྱར་གྱུར་པའི་ཤེས་སྒྲིབ་བཤད་པའི་ཕྱིར་ཞེ་ན། སྒྲུབ་བྱེད་དང་པོ་མ་ངེས་ཏེ། དེ་
ལྡན་བྱང་སེམས་དེ་རྣམས་ཀྱིས་བག་ཆགས་ཀྱི་ཤེས་སྒྲིབ་ཀྱང་སྤང་བྱའི་གཙོ་བོར་བྱེད་པས།
དེ་མན་ཆད་དུ་བར་ཆད་མེད་ལམ་གྱིས་བག་ཆགས་ཀྱི་ཤེས་སྒྲིབ་སྤོང་བ་འགོག་མི་ནུས་པའི་
ཕྱིར། གཉིས་པ་ཡང་མ་ངེས་ཏེ། དེ་ནི་ཤེས་སྒྲིབ་ཀྱི་བུད་ཤིང་མ་ལུས་པར་བསྲེག་པའི་
ཡེ་ཤེས་ཀྱི་མེ་དངོས་དག་ས་ནས་འབྱུང་བའི་སྔ་ལྟས་ཀྱི་མེ་འོད་ས་གསུམ་པ་ནས་འབྱུང་བ་
ལ་དགོངས་པའི་ཕྱིར། འོ་ན། ཉན་ཐོས་དགྲ་བཅོམ་གྱི་རྟོགས་པ་སྔོན་དུ་སོང་བའི་བྱང་
སེམས་ཀྱི་ས་བདུན་པ་མན་ཆད་དུ་བར་ཆད་མེད་ལམ་དང་། རྣམ་གྲོལ་ལམ་བཞག་ཏུ་
མེད་པར་འགྱུར་རོ་སྙམ་ན། འདོད་པ་ཡིན་ནོ། །རྣམ་དཔྱོད་ཀྱི་མཐུ་ཡོད་ན་སྐབས་འདིའི་
ཊིཀ་ཆེན་གྱི་དགོངས་པ་ཇི་སྐད་བཤད་པ་ལས་གཞན་དུ་གཡོ་བར་མ་བྱེད་ཅིག། །།



75
སེམས་བསྐྱེད་བཞི་པ།
སེམས་བསྐྱེད་བཞི་པ་འོད་འཕྲོ་བ། །
༈ ས་གསུམ་པར་བཟོད་པའི་ཕར་ཕྱིན་གྱི་ཉམས་ལེན་ལྷག་ཚུལ་དེ་ལྟར་ཡིན་
ན༑ ས་བཞི་པར་ཕར་ཕྱིན་གང་གི་ཉམས་ལེན་ལྷག་པ་ཡིན་ཞེ་ན། བརྩོན་འགྲུས་ཀྱི་
ཕར་ཕྱིན་གྱི་ཉམས་ལེན་ལྷག་པ་ཡིན་ལ། དེ་ཡང་གཞུང་གིས་བསྟན་ཚུལ་ཡོད་དེ། ཡོན་
ཏན་མ་ལུས་བརྩོན་འགྲུས་རྗེས་འགྲོ་ཞིང་། ཞེས་སོགས་བློ་ཀ་གཅིག་གིས་བརྩོན་འགྲུས་
ཀྱི་ཕན་ཡོན་བསྟན་པའི་སྒོ་ནས་བརྩོན་འགྲུས་ཀྱི་ཕར་ཕྱིན་གྱི་ཉམས་ལེན་ལྷག་ཚུལ་དངོས་
དང་། དེར་ནི་བདེར་གཤེགས་སྲས་ལ་རྫོགས་པ་ཡི། །ཞེས་སོགས་རྐང་པ་གསུམ་གྱིས་
སའི་ངེས་ཚིག་བསྟན་པའི་སྒོ་ནས་ས་བཞི་པར་བསྡུས་པའི་རྟོགས་པའི་ཡོན་ཏན་དང་།
རང་དུ་ལྟ་བ་དང་འབྲེལ་ཡོངས་སུ་ཟད་ཅེས་པས་ས་བཞི་པས་བསྡུས་པའི་སྤངས་པའི་
ཡོན་ཏན་བསྟན་པ་སོགས་ཡིན་པའི་ཕྱིར། ངེས་ཚིག་ནི་རིན་ཆེན་འཕྲེང་བ་ལས། བཞི་
པ་འོད་འཕྲོ་ཅན་ཞེས་བྱ། །ཡང་དག་ཡེ་ཤེས་འོད་འབྱུང་ཕྱིར། །བྱང་ཆུབ་ཕྱོགས་
མཐུན་མ་ལུས་པ། །ཁྱད་པར་དུ་ནི་བསྒོམས་པའི་ཕྱིར། །དེ་ཡི་རྣམ་པར་སྨིན་པས་
ནི༑ ༑རབ་འཐབ་བྲལ་གནས་ལྷ་རྒྱལ་འགྱུར། །འཇིག་ཚོགས་ལྟ་བ་རབ་འབྱུང་བ།།
ཀུན་ནས་འཇོམས་བྱེད་མཁས་པ་ཡིན། །ཞེས་གསུངས་པ་བཞིན་གཞུང་འདིར་ཡང་
བཀོད་པའོ། །བྱང་ཆུབ་ཕྱོགས་ལྷག་བསྒོམས་པ་ལས་སྐྱེས་པའི་ཞེས་འབྱུང་བ་ནི། ས་
འདིར་བྱང་ཆུབ་ཕྱོགས་མཐུན་ཤེས་པའི་ཤེས་རབ་ལྷག་ཅེས་པའི་དོནཏེ། ས་ལྔ་པ་བདེན་



it
དབུ་མ་སྤྱི་དོན།
བཞི་ཤེས་པའི་ཤེས་རབ་དང་། དྲུག་པར་རྟེན་འབྲེལ་ཤེས་པའི་ཤེས་རབ་ལྷག་ཅེས་སྦྱོར།
རང་དུ་ལྟ་བ་དང་འབྲེལ་ཡོངས་སུ་ཟད། །ཅེས་པའི་རྣམ་བཤད་དུ། དམན་ལམ་སྔོན་
མ་སོང་གི་ས་བཞི་པའི་བར་ཆད་མེད་ལམ་གྱི་ངོས་སྐལ་གྱི་སྤང་བྱར་གྱུར་པའི་གང་ཟག་
རང་རྐྱ་ཐུབ་པའི་རྫས་ཡོད་དུ་འཛིན་པའི་བདག་འཛིན་ཡོད་པར་གསུངས་པས། བདེན་
འཛིན་ཕྲ་མོ་དང་འཛིན་པ་འདི་གཉིས་ཐེག་པ་ཆེ་ཆུང་གི་ལམ་གང་དུའང་སྤང་དཀའ་
སླ་ཡོད་པ་མ་ཡིན་ནོ།། །།



11
སེམས་བསྐྱེད་ལྔ་པ།
སེམས་བསྐྱེད་ལྔ་པ་སྦྱང་དཀའ་བ།
༈ ས་བཞི་པར་བརྩོན་འགྲུས་ཀྱི་ཕར་ཕྱིན་གྱི་ཉམས་ལེན་ལྷག་ཚུལ་དེ་ལྟར་
ཡིན་ན། ས་ལྔ་པར་ཕར་ཕྱིན་གང་གི་ཉམས་ལེན་ལྷག་པ་ཡིན་ཞེ་ན། བསམ་གཏན་
གྱི་ཕར་ཕྱིན་གྱི་ཉམས་ལེན་ལྷག་པ་ཡིན་ལ། དེ་ཡང་གཞུང་གིས་བསྟན་ཚུལ་ཡོད་དེ།
བདག་ཉིད་ཆེ་དེ་བདུད་རྣམས་ཀུན་གྱིས་ཀྱང་། །ཞེས་པ་རྐང་པ་གཉིས་ཀྱིས་ས་ལྔ་པའི་
ངེས་ཚིག་དང་། བསམ་གཏན་ལྷག་ཅིང་ཞེས་པས་བསམ་གཏན་གྱི་ཕར་ཕྱིན་གྱི་ཉམས་
ལེན་ལྷག་ཚུལ་དངོས་དང་། བློ་བཟང་བདེན་རང་བཞིན། ཞེས་པ་རྐང་པ་ཕྱེད་དང་
གཉིས་ཀྱིས་ས་ལྔ་པས་བསྡུས་པའི་བདེན་བཞི་ཤེས་པའི་ཤེས་རབ་བསྟན་པ་སོགས་ཡིན་
པའི་ཕྱིར། སྐབས་འདིའི་འགྲེལ་པར་ཡབ་སྲས་མཇལ་བའི་མདོ་ལས་བདེན་པ་གཉིས་
སུ་ངེས་པར་གསུངས་པ་དང་། འདིར་བདེན་པ་བཞིར་བཤད་པའི་གྲངས་ལ་འགལ་སྤོང་
མཛད་ནས་འགོག་བདེན་དོན་དམ་བདེན་པར་བཤད་ལ། རིགས་པ་དྲུག་ཅུ་པའི་འགྲེལ་
པར་ཡང་མྱང་འདས་དོན་དམ་བདེན་པ་དང་། བདེན་པ་གཞན་གསུམ་ཀུན་རྫོབ་བདེན་
པར་གསུངས། དེ་ཡང་འགྲེལ་པ་དེར་འགོག་བདེན་མངོན་སུམ་དུ་ཤེས་པ་སྟོན་པས་
ཞལ་གྱིས་བཞེས་པའི་དོན་འཆད་པ་ན། མཉམ་གཞག་ཟག་མེད་ཀྱི་ཡེ་ཤེས་ཀྱིས་དེ་
ཁོ་ན་ཉིད་ཀྱི་དོན་མངོན་སུམ་དུ་རྟོགས་པའི་སྟེང་ནས་བསྒྲུབས་པའི་ཕྱིར་ན། ལུགས་
འདི་ལ་འགོག་བདེན་ཀུན་རྫོབ་བདེན་པར་སྨྲ་བ་ནི་མཐའ་མ་ཆོད་པའོ། །སྟོང་ཐུན་ཆེན་



78
དབུ་མ་སྤྱི་དོན།
མོར་རྣམ་བཤད་ཀྱི་གསུང་ལ་འབྲུ་སྣོན་ལོགས་སུ་མཛད་ནས། དབུ་མ་རང་རྒྱུད་པ་
དང་། སེམས་ཙམ་པའི་ལུགས་ལ་ཡང་འགོག་བདེན་དོན་དམ་བདེན་པར་བཤད་དེ་
བཤད་པའི་རྣམ་གྲངས་སུ་ཤེས་པར་བྱའོ། །དེ་ལྟར་ན་དགག་བྱ་བདེན་གྲུབ་བཀག་པའི་
དོན་དམ་བདེན་པའི་དགག་བྱ་ཤེས་བྱ་ལ་མི་སྲིད་ཀྱང་། སྤྱིར་དོན་དམ་བདེན་པ་ཡིན་
ཚད་ཀྱི་དགག་བྱ་མེད་མི་དགོས་ཏེ། ཆོས་དབྱིངས་བསྟོད་པ་ལས། གང་ཞིག་ཀུན་
ཏུ་མ་ཤེས་ན། །སྲིད་པ་གསུམ་དུ་རྣམ་འཁོར་ལ། །སེམས་ཅན་ཀུན་ལ་ངེས་གནས་
པའི། །ཆོས་ཀྱི་དབྱིངས་ལ་ཕྱག་འཚལ་འདུད། །གང་ཞིག་འཁོར་བའི་རྒྱུར་གྱུར་པ།།
དེ་ཉིད་ཕྱུང་བ་བྱས་པ་ལས། །དག་པ་དེ་ཉིད་མྱ་ངན་འདས། །ཆོས་ཀྱི་སྐུ་ཡང་དེ་
ཉིད་དོ། །ཞེས་ཆོས་ཉིད་གང་གི་ཆོས་ཅན་སེམས་དྲི་མ་དང་བཅས་པའི་དྲི་མ་སྦྱངས་
པ་ན་མྱང་འདས་དང་། ཆོས་སྐུར་གསུངས་པའི་ཕྱིར། ཆོས་ཅན་སེམས་ལྟ་བུ་རིམ་
གྱིས་དྲི་མས་ཇེ་དག་ཏུ་སོང་བ་ན་དེའི་ཆོས་ཉིད་ཀྱང་དྲི་མས་ཇེ་དག་ཏུ་འགྲོ་བས། ཆོས་
ཅན་ཁྱད་པར་ཅན་མཐོང་ལམ་རྣམ་གྲོལ་ལམ་ལ་གནས་པའི་སེམས་དཔའི་རྒྱུད་ཀྱི་སེམས་
ལྟ་བུ་དགག་བྱ་བདེན་གྲུབ་ཀྱིས་དག་པ་ཙམ་གྱིས་མི་ཆོག་གི དེ་མཐོང་སྤངས་བདེན་
འཛིན་གྱི་དྲི་མས་ཀྱང་དོག་དགོས་ལ། དག་པ་ཉིད་ལ་འགོག་བདེན་ཟེར་བ་ཡིན་ནོ། །དེ་
ལ་འགོག་བདེན་དོན་དམ་བདེན་པར་བཞེད་ཀྱང་ཆོས་ཉིད་དང་དེ་བཞིན་ཉིད་དང་། སྟོང་
པ་ཉིད་དུ་མི་བཞེད་པ་འདྲ་སྟེ། སྟོང་ཐུན་ཆེན་མོར་ཆོས་ཉིད་ཅེས་མིང་གིས་བསྙད་
པ་ཁ་ཡར་བྱུང་བ་མ་གཏོགས། རྣམ་བཤད་ལས་ངེས་པ་འདྲོངས་པའི་བཤད་པ་མ་བྱུང་
ཞིང་། ཕར་ཕྱིན་ཊིཀྐར་ཐལ་འགྱུར་བའི་ལུགས་ལ། ས་བཅུའི་མཉམ་གཞག་ཡེ་ཤེས་
ཆོས་ཉིད་མཐོང་བ་ལ་ཁྱད་པར་མེད་ཀྱང་། ཆོས་སྐུ་མཐོང་བ་ལ་ཁྱད་པར་ཡོད། ཅེས་



o
སེམས་བསྐྱེད་ལྔ་པ།
འགོག་བདེན་དང་ཆོས་ཉིད་ཐ་དད་དུ་གསུངས་པའི་ཕྱིར་དང་། ཡང་དེ་ཉིད་ལས། འགོག་
བདེན་དོན་དམ་པའི་བདེན་པར་བཞེད་པའི་ཤིང་རྟ་ཆེན་པོ་རྣམས་ཀྱི་བཞེད་པ་ལྟར་ན་
ནི་ཤེར་ཕྱིན་གྱི་མདོའི་སྐབས་འདིར་བསྟན་པའི་ཡང་དག་པའི་མཐའ་དེ་བཞིན་ཉིད་འབའ་
ཞིག་ལ་བཤད་པར་བྱ་བ་ཁོ་ནའོ། །ཞེས་འགོག་བདེན་དང་། དེ་བཞིན་ཉིད་ཀྱང་ཐ་
དད་དུ་གསུངས་པའི་ཕྱིར། དེ་ལྟ་མ་ཡིན་ན། ཆོས་ཉིད་དང་། དེ་བཞིན་ཉིད་དང་།
སྟོང་ཉིད་དང་། དེ་ཁོ་ན་ཉིད་རྣམས་མངོན་དུ་བྱས་པའི་ཐེག་དམན་དགྲ་བཅོམ་ཡོད་
པར་ཐལ་ཏེ། འགོག་བདེན་དེ་དེ་རྣམས་ཡིན་པའི་ཕྱིར། འདོད་ན། དེ་རྣམས་ལ་
སླར་མི་ལྡང་བའི་ཚུལ་གྱིས་མཉམ་པར་གཞག་པའི་ཐེག་དམན་དགྲ་བཅོམ་ཡོད་པར་
འགྱུར་རོ། །གཞན་ཡང་མཐོང་ལམ་རྣམ་གྲོལ་ལམ་ལ་གནས་པའི་སེམས་དཔའི་རྒྱུད་
ཀྱི་སེམས་བདེན་པར་མེད་པ་དང་། དེའི་རྒྱུད་ཀྱི་སེམས་མཐོང་སྤངས་བདེན་འཛིན་
དང་བྲལ་བའི་འགོག་བདེན་གཉིས་དེའི་རྒྱུད་ཀྱི་སེམས་ཀྱི་གཤིས་ལུགས་མཐར་ཐུག་ཏུ་
འགྱུར་ལ། དེ་འདོད་ན། སེམས་ཅན་ཐམས་ཅད་འབད་མེད་དུ་གྲོལ་བར་ཐལ་བའི་
སྐྱོན་དུ་འགྱུར་བའི་ཕྱིར། རྩ་བར་མ་ཁྱབ་བོ་ཞེ་ན། བྱང་སེམས་ཀྱི་མཐོང་ལམ་རྣམ་
གྲོལ་ལམ་གྱིས་ཆོས་ཉིད་ཐམས་ཅད་མངོན་སུམ་དུ་རྟོགས་པ་ཐལ། དེ་ཆོས་ཐམས་
ཅད་ཀྱི་ཆོས་ཉིད་མངོན་སུམ་དུ་རྟོགས་པའི་ཕྱིར། རྟགས་བསལ་ལ་སོམས་ཤིག གཞན་
ཡང་དོན་དམ་བདེན་པ་ཡིན་ན། དགག་བྱ་བདེན་གྲུབ་ཙམ་གྱིས་སྟོང་པའི་དོན་དམ་
བདེན་པ་ཡིན་དགོས་པར་ཐལ། དེ་ཡིན་ན་སྟོང་ཉིད་ཡིན་དགོས་པའི་ཕྱིར། རྟགས་
ཁས། འདོད་མི་ནུས་ཏེ། དོན་དམ་བདེན་པ་ཡིན་ན། རང་གི་དགག་བྱ་ཤེས་བྱ་ལ་
མི་སྲིད་པས་མ་ཁྱབ་པར་བཤད་ཟིན་པའི་ཕྱིར། རྣམ་པར་དཔྱོད་པའི་སྒོ་འདི་ཙམ་ཞིག་



དབུ་མ་སྤྱི་དོན། །
བསྟན་གྱི་ངེས་པ་མ་ཐོབ་པས་མཁས་པ་རྣམས་ཀྱིས་རྣམ་པར་དཔྱོད་ཅིག། །།
བྱུ་རུའི་རི་དབང་བྱི་རུའི་ཆར་གྱིས་སྦགས་པ་བཞིན། །
རིན་ཆེན་ཕྱག་མཚན་རིན་ཆེན་དངོས་གྲུབ་སྩོལ་བ་བཞིན། །
ལྷག་པའི་ཡི་དམ་ལྷག་པའི་ལྷ་མོ་འཛུམ་པ་བཞིན། །
ལེགས་པར་དྲན་ནོ་ལེགས་བཤད་བརྩོམ་པའི་བར་ཆད་སོལ། །



31
སེམས་བསྐྱེད་དྲུག་པ།
སེམས་བསྐྱེད་དྲུག་པ་མངོན་དུ་གྱུར་པ།
༈ ས་ལྔ་པར་བསམ་གཏན་གྱི་ཕར་ཕྱིན་གྱི་ཉམས་ལེན་ལྷག་ཚུལ་དེ་ལྟར་ཡིན་
ན༑ ས་དྲུག་པར་ཕར་ཕྱིན་གང་གི་ཉམས་ལེན་ལྷག་པ་ཡིན་ཞེ་ན། ཤེས་རབ་ཀྱི་ཕར་
ཕྱིན་གྱི་ཉམས་ལེན་ལྷག་པ་ཡིན་ལ། དེ་ཡང་གཞུང་གིས་བསྟན་ཚུལ་ཡོད་དེ། མངོན་
དུ་ཕྱོགས་པར་མཉམ་གཞག་སེམས་གནས་ཏེ། །ཞེས་སོགས་བློ་ཀ་གཅིག་གིས་སའི་ངེས་
ཚིག་དང་། ཤེར་ཕྱིན་གྱི་ཉམས་ལེན་ལྷག་ཚུལ་མདོ་ཙམ་དང་། ཇི་ལྟར་ལོང་བའི་
ཚོགས་ཀུན་བདེ་བླག་ཏུ། །ཞེས་སོགས་བློ་ཀ་གཅིག་གིས་ཤེར་ཕྱིན་གྱི་བསྔགས་པ་དང་།
ཇི་ལྟར་དེ་ཡིས་ཆེས་ཟབ་ཆོས་རྟོགས་པ། །ལུང་དང་གཞན་ཡང་རིགས་པས་ཡིན་པས་
ནི༑ ༑དེ་ལྟར་འཕགས་པ་ཀླུ་སྒྲུབ་གཞུང་ལུགས་ལས། །ཇི་ལྟར་གནས་པའི་ལུགས་
བཞིན་བརྗོད་པར་བྱ། །ཞེས་པ་ནས། དེ་དག་དེ་སྐད་རབ་ཏུ་བསྒྲགས། །ཞེས་པའི་
བར་གྱིས་ཟབ་མོ་རྟེན་འབྱུང་གི་དེ་ཁོ་ན་ཉིད་རྒྱུས་པར་དང་། དེ་ལྟར་བློ་གྲོས་ཟེར་གྱིས་
སྣང་བ་གསལ་བྱས་པ། །ཞེས་སོགས་བློ་ཀ་གསུམ་གྱིས་སའི་ཡོན་ཏན་བརྗོད་པའི་སྒོ་
ནས་མཇུག་བསྡུ་བ་བསྟན་པའི་ཕྱིར། དེ་ཡང་དང་པོའི་འཕྲོས་ནི་བསྟན་བཅོས་འདིའི་
ཆེད་དུ་བྱ་བའི་གདུལ་བྱས་ས་ལྔ་པར་བསམ་གཏན་གྱི་ཕར་ཕྱིན་ཉམས་སུ་བླངས་པ་ལས་
ཅི་ཞིག་འབྱུང་བ་ཡིན་ཞེ་ན། ས་དྲུག་པ་མངོན་དུ་གྱུར་པ་ཐོབ་བོ་ཞེས་ཁོང་ནས་དྲང་
ངོ་། །འོ་ན། ས་དྲུག་པ་འདི་ལ་མངོན་དུ་གྱུར་པ་ཞེས་བརྗོད་པའི་རྒྱུ་མཚན་དང་ཡོན་



2
དབུ་མ་སྤྱི་དོན།
ཏན་གྱི་ཁྱད་པར་གང་ཞིག་ལྷག་པར་འཐོབ་ཅེ་ན། དེའི་རྒྱུ་མཚན་ཡོད་དེ། ས་ལྔ་པ་
མན་ཆད་ལས་སངས་རྒྱས་ཀྱི་ཆོས་ལ་མངོན་དུ་ཕྱོགས་པས་དེ་ལྟར་བརྗོད་པའི་ཕྱིར་ཏེ།
རིན་ཆེན་འཕྲེང་བ་ལས། དྲུག་པ་མངོན་ཕྱོགས་ཞེས་བྱ་སྟེ། །སངས་རྒྱས་ཆོས་ལ་
མངོན་ཕྱོགས་ཕྱིར། །ཞི་གནས་ལྷག་མཐོང་བསྒོམས་པ་ཡིས། །འགོག་པ་ཐོབ་པས་
རྒྱས་པའི་ཕྱིར། །དེ་ཡི་རྣམ་པར་སྨིན་པས་ནི། ལྷ་ཡི་རྒྱལ་པོ་རབ་འཕྲུལ་འགྱུར། །ཉན་
ཐོས་རྣམས་ཀྱིས་མི་འཕྲོགས་པས། །ལྷག་པའི་ང་རྒྱལ་ཅན་ཞི་བྱེད། །ཅེས་གསུངས།
གཉིས་པའི་རྒྱུ་མཚན་ཡོད་དེ། ས་འདིར་ཤེར་ཕྱིན་གྱི་ཉམས་ལེན་ཆེས་ལྷག་པས་ཟིན་
པའི་འགོག་སྙོམས་ཐུན་མོང་མ་ཡིན་པ་ཐོབ་ཀྱི། ས་འོག་མ་རྣམས་སུ་ནི་ཤེར་ཕྱིན་གྱི་
ཉམས་ལེན་ལྷག་པ་མེད་པས་འགོག་སྙོམས་ཐུན་མོང་མ་ཡིན་པ་མ་ཐོབ་པའི་ཕྱིར་ཏེ། རང་
འགྲེལ་ལས། བྱང་ཆུབ་སེམས་དཔས་ས་ལྔ་པར་བསམ་གཏན་གྱི་ཕ་རོལ་ཏུ་ཕྱིན་པ་
ཡོངས་སུ་དག་པ་ཐོབ་པས་ས་དྲུག་པར་མཉམ་པར་གཞག་པའི་སེམས་ལ་གནས་ཤིང་།
རྟེན་ཅིང་འབྲེལ་པར་འབྱུང་བ་ཟབ་མོའི་དེ་ཉིད་མཐོང་བའི་བྱང་ཆུབ་སེམས་དཔའ་ནི།
ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པས་འགོག་པ་ཐོབ་པར་འགྱུར་གྱི་སྔ་རོལ་
ཏུ་ནི་མ་ཡིན་ཏེ། ཤེས་རབ་ལྷག་པར་གྱུར་པ་མེད་པའི་ཕྱིར་ཏེ། སྦྱིན་པ་ལ་སོགས་པ་
ཕ་རོལ་ཏུ་ཕྱིན་པ་ཕུལ་དུ་བྱུང་བ་དང་ལྡན་པས་ནི་འགོག་པ་ཐོབ་པར་མི་ནུས་སོ། །ཞེས་
གསུངས། འོ་ན། ཐུན་མོང་མ་ཡིན་པའི་འགོག་སྙོམས་དང་། དེའི་ཟླས་དྲངས་པའི་
ཐུན་མོང་བའི་འགོག་སྙོམས་གཉིས་ཇི་ལྟ་བུ་ཞིག་ལ་འདོད་པ་ཡིན་ཞེ་ན། འདི་ལ་ཁ་
ཅིག་ཐུན་མོང་བའི་འགོག་སྙོམས་ཀྱི་རྣམ་གཞག་མི་བྱེད་ཅེས་ཟེར། ཁ་ཅིག ཐལ་
འགྱུར་བའི་ཐུན་མོང་མ་ཡིན་པའི་འགོག་སྙོམས་དང་། རང་རྒྱུད་པ་མན་ཆད་དང་ཐུན་



cs
སེམས་བསྐྱེད་དྲུག་པ།
མོང་བའི་འགོག་སྙོམས་ཞེས་པའི་ཐ་སྙད་བྱེད། དང་པོ་མི་ལེགས་ཏེ། ཡར་སོང་བསམ་
གཟུགས་བརྒྱད་ལ་འགོག་པ་སྤེལ་བའི་ཐོད་རྒལ་གྱི་སྙོམས་འཇུག་དང་། ཕྱིར་མི་འོང་
ལུས་མངོན་བྱེད་སོགས་བཞག་དགོས་པས། འགོག་སྙོམས་ཐུན་མོང་བ་ལྡན་མིན་འདུ་
བྱེད་ཀྱིས་བསྡུས་པ་ཞིག་ཀྱང་བཞེད་དགོས་པའི་ཕྱིར། གཉིས་པ་ཡང་མི་ལེགས་ཏེ། འགྲེལ་
པ་དང་། རྣམ་བཤད་གཉིས་ཀའི་ཚིག་དོན་ལ་མ་ཞུགས་ཤིང་། རིགས་པས་ཀྱང་གནོད་
པའི་ཕྱིར། རང་ལུགས་ནི། ཐུན་མོང་བ་གོང་དུ་བཤད་པ་ལྟར་ཡིན་ལ། ཐུན་མོང་
མ་ཡིན་པའི་འགོག་སྙོམས་ནི་རང་གི་ཉེར་ལེན་དུ་གྱུར་པའི་བསམ་གཏན་གྱི་ཕར་ཕྱིན་
གྱི་ཉམས་ལེན་ལྷག་པ་ལས་བྱུང་ཞིང་། གྲོགས་ཤེར་ཕྱིན་གྱི་ཉམས་ལེན་ལྷག་པས་ཟིན་
པའི་སྒོ་ནས་ཆོས་ཉིད་ལ་མངོན་སུམ་དུ་མཉམ་པར་གཞག་པའི་མཉམ་གཞག་ཡེ་ཤེས་
ལ་འཇོག་སྟེ། རང་འགྲེལ་སྔར་བཞིན་དང་། རྣམ་བཤད་ལས་དེའི་ཕྱིར་འགོག་པ་
ལ་སྙོམས་པར་འཇུག་པ་ཐུན་མོང་མ་ཡིན་པ་འདི་ནས་འཐོབ་པ་ཡིན་ནོ། །ཞེས་གསུངས་
པ་ལས་གྲུབ་པའི་ཕྱིར། དེ་ལྟར་བྱས་ན་ས་དང་པོ་ལྔའི་མཉམ་གཞག་ཡེ་ཤེས་རྣམས་
འགོག་སྙོམས་སུ་མི་རུང་སྟེ། ཐུན་མོང་བ་དང་ཐུན་མོང་མ་ཡིན་པའི་འགོག་སྙོམས་
གང་ཡང་མ་ཡིན་པས་སོ་སྙམ་སྟེ་དཔྱད་པར་བྱའོ། །སྐབས་འདིའི་ཤེས་རབ་གནས་
པས་འགོག་པ་ཐོབ་པར་འགྱུར། །ཞེས་པའི་འགོག་པ་དང་། འོག་ཏུ། སྐད་ཅིག་ལ་ནི་
འགོག་པར་འཇུག་འགྱུར་ཞིང་། །ཞེས་པའི་འགོག་པ་གཉིས་མི་འདྲ་སྟེ། འདིར་བཤད་
པ་ནི་ཡུལ་ཅན་འགོག་པའི་སྙོམས་འཇུག་དང་། འོག་ཏུ་བཤད་པ་ནི་ཡུལ་འགོག་པ་དེ་
བཞིན་ཉིད་ཡིན་པས་སོ། །རྩ་རྟགས་གཉིས་པ་གྲུབ་སྟེ། ཇི་ལྟར་ལོང་བའི་ཚོགས་ཀུན་
ཞེས་སོགས་ཀྱིས་ལོང་བ་འདོད་པའི་གནས་སུ་ཕྱིན་པ་མིག་ལྡན་གྱི་སྐྱེས་བུར་རག་ལས་པ་



དབུ་མ་སྤྱི་དོན།
84
བཞིན་དུ། སྦྱིན་སོགས་ཕར་ཕྱིན་དང་པོ་ལྔ་འབྲས་བུ་རྣམ་མཁྱེན་དུ་འཁྲིད་པ་བརྟེན་
འབྱུང་གི་དེ་ཁོ་ན་ཉིད་ཤེས་པའི་ཤེས་རབ་ལ་རག་ལས་པར་བསྟན་པའི་ཕྱིར། འདི་ནི་
སྡུད་པ་ལས། དམུས་ལོང་དམིགས་བུ་མེད་པ་བྱེ་བ་ཁྲག་ཁྲིག་རྣམས། །ལམ་ཡང་
མི་ཤེས་གྲོང་ཁྱེར་འཇུག་པར་ག་ལ་ནུས། །ཤེས་རབ་མེད་ན་མིག་མེད་ཕ་རོལ་ཕྱིན་
ལྔ་འདི། །དམིགས་བུ་མེད་པས་བྱང་ཆུབ་རེག་པར་ནུས་མ་ཡིན། །ཞེས་དང་། རྡོ་རྗེ་
གཅོད་པ་ལས་ཀྱང་། དཔེར་ན། མིག་དང་ལྡན་པའི་མི་ཞིག་མུན་པར་ཞུགས་ནས་
ཅི་ཡང་མི་མཐོང་བ་བཞིན་དུ་གང་དངོས་པོར་ལྷུང་བས་སྦྱིན་པ་ཡོངས་སུ་གཏོང་བའི་
བྱང་ཆུབ་སེམས་དཔར་ལྟ་བར་བྱའོ། །རབ་འབྱོར་འདི་ལྟ་སྟེ། དཔེར་ན། ནམ་ལངས་
ཏེ་ཉི་མ་ཤར་ནས་མིག་དང་ལྡན་པའི་མིས་གཟུགས་རྣམ་པ་སྣ་ཚོགས་དག་མཐོང་བ་དེ་
བཞིན་དུ་གང་དངོས་པོར་མ་ལྷུང་བས་སྦྱིན་པ་ཡོངས་སུ་གཏོང་བའི་བྱང་ཆུབ་སེམས་
དཔར་ལྟ་བར་བྱའོ། །ཞེས་གསུངས་པ་ཇི་ལྟ་བ་བཞིན་ནོ། །རྩ་རྟགས་གསུམ་པ་གྲུབ་
སྟེ༑ ཇི་ལྟར་དེ་ཡིས་ཆེས་ཟབ་ཆོས་རྟོགས་པ། །ཞེས་པ་ནས། དེ་ནི་དོན་དུ་གཉེར་
བས་ལམ་འདི་མཉན་པར་གྱིས། །ཞེས་པའི་བར་གྱིས། རྟེན་འབྱུང་གི་དེ་ཁོ་ན་ཉིད་
བཤད་པའི་སྔོན་འགྲོ་དང་། དེ་ཉིད་དེ་ལས་འབྱུང་མིན་ཞེས་པ་མན་ཆད་ཀྱིས་རྟེན་འབྱུང་
གི་དེ་ཉིད་དངོས་འཆད་པའི་ཕྱིར། དང་པོའི་འཕྲོས་ནི་ཇི་སྐད་བཤད་པའི་ཆེ་བ་དེ་དང་
ལྡན་པའི་རྟེན་འབྱུང་གི་དེ་ཁོ་ན་ཉིད་རྟོགས་པའི་ཤེས་རབ་དེ་ཟླ་བ་ཁྱོད་ཀྱིས་གང་ལ་བརྟེན་
ནས་འཆད་པ་ཡིན་ཞེ་ན། ངེས་དོན་གྱི་ལུང་དོན་ཕྱིན་ཅི་མ་ལོག་པར་ངེས་པའི་མགོན་
པོ་ཀླུ་སྒྲུབ་ཀྱི་ལུང་ལ་བརྟེན་ནས་འཆད་ཅེས་སྟོན་པ་ལ། ཇི་ལྟར་དེ་ཡིས་ཞེས་སོགས་
གསུངས། འོ་ན། འཕགས་པ་ཀླུ་སྒྲུབ་ལ་ངེས་དོན་གྱི་ལུང་དོན་ཕྱིན་ཅི་མ་ལོག་པར་



སེམས་བསྐྱེད་དྲུག་པ།
ངེས་པ་ཇི་ལྟར་ཡོད་ཅེ་ན། ལུང་ལས་ཤེས་ཏེ། ལང་གཤེགས་ལས། ལྷོ་ཕྱོགས་བྷེ་
དའི་ཡུལ་དུ་ནི། །དགེ་སློང་དཔལ་ལྡན་ཆེར་གྲགས་པ། །དེ་མིང་ཀླུ་ཞེས་འབོད་པ་
སྟེ༑ ༑ཡོད་དང་མེད་པའི་ཕྱོགས་འཇིག་པ། །ང་ཡི་ཐེག་པ་འཇིག་རྟེན་དུ། །བླ་མེད་
ཐེག་ཆེན་རབ་བཤད་ནས། །རབ་ཏུ་དགའ་བའི་ས་བསྒྲུབས་ཏེ། །བདེ་བ་ཅན་དུ་དེ་
འགྲོའོ། །ཞེས་གསུངས། དེ་ལྟར་ལུང་བསྟན་པའི་མགོན་པོ་ཀླུ་སྒྲུབ་འདི་ནི། གསེར་
འོད་དམ་པ་ནས་བཤད་པ། སྟོན་པ་ཞལ་བཞུགས་དུས་ཀྱི་ལི་ཙ་བྱི་གཞོན་ནུ་འཇིག་རྟེན་
ཐམས་ཅད་ཀྱིས་མཐོང་ན་དགའ་བ་ཞེས་བྱ་བ་དེ་ཉིད་སྐྱེ་བ་བཞེས་པ་ཡིན་ཏེ། སྤྲིན་
ཆེན་ལས། གཞོན་ནུ་འདི་ང་མྱ་ངན་ལས་འདས་ནས་ལོ་བཞི་བརྒྱ་ལོན་པ་ན་ཀླུ་ཞེས་
བྱ་བའི་དགེ་སློང་དུ་གྱུར་ནས་དེའི་བསྟན་པ་རྒྱས་པར་བྱས་ཏེ། མཐར་རབ་ཏུ་དང་བའི་
འོད་ཅེས་བྱ་བའི་ཞིང་དུ་ཡེ་ཤེས་འབྱུང་གནས་འོད་ཅེས་བྱ་བའི་རྒྱལ་བར་འགྱུར་རོ། །ཞེས་
གསུངས། འཇམ་དཔལ་རྩ་བརྒྱུད་ལས་ཀྱང་། འབྱུང་བའི་དུས་དང་། མཚན་དེ་
དང་འདྲ་བ་ལ། ལོ་དྲུག་བརྒྱ བཞུགས་པར་བཤད་དོ། །རྔ་བོ་ཆེའི་མདོ་ལས། ལི་ཙ་
བྱི་གཞོན་ནུ་འཇིག་རྟེན་ཐམས་ཅད་ཀྱིས་མཐོང་ན་དགའ་བ་འདི་སྟོན་པ་འདས་ནས་ལོ་
བརྒྱད་ཅུ་པ་ལ་སྟོན་པའི་མཚན་འཆང་བའི་དགེ་སློང་དུ་འགྱུར་ཏེ། བསྟན་པ་རྒྱས་པར་
བྱས་ནས་ལོ་བརྒྱ་ལོན་པའི་འོག་ཏུ་འདས་ནས་བདེ་བ་ཅན་དུ་འགྲོ་བར་གསུངས་སོ། །འདི་
ཡང་སློབ་དཔོན་འདི་པའི་ལུང་བསྟན་དུ་གནས་བརྟན་བྱང་བཟང་དང་། ཇོ་བོ་ཆེན་
པོས་བཞེད་དེ། ལི་ཙ་བྱི་མཐོང་ན་དགའ་བ་ཀླུ་སྒྲུབ་དང་རྒྱུད་གཅིག་ཏུ་བཤད་པ་ལ་
བརྟེན་པའོ། །རྔ་བོ་ཆེ་ལས། དགེ་སློང་དེ་ས་བདུན་པ་བར་བཤད་ཅིང་། དེ་ལྟར་
བཤད་པ་དང་། སྔ་མ་རྣམས་འགལ་བར་སྒྲུབ་མི་ནུས་ཏེ། རྒྱལ་ཆེན་འགའ་ཞིག་ལུང་



36
དབུ་མ་སྤྱི་དོན།
ཁ་ཅིག་ལས་རྒྱུན་ཞུགས་སུ་བཤད་པ་དང་། ལུང་གཞན་ལས་སངས་རྒྱས་སུ་བཤད་
པ་ལྟ་བུ་གསུང་རབ་ལ་དུ་མ་ཞིག་སྣང་བས་སོ། །
འོ་ན། རྟེན་འབྱུང་གི་དེ་ཁོ་ན་ཉིད་གདུལ་བྱ་ཇི་ལྟ་བུ་ཞིག་ལ་འཆད་ཅེ་ན། གདུལ་
བྱ་ངོས་འཛིན་པ་ལ། སོ་སོ་སྐྱེ་བོའི་དུས་ནའང་སྟོང་པ་ཉིད་ཐོས་ནས། ཞེས་སོགས་
རྐང་པ་བདུན་གསུངས། གདུལ་བྱ་དེ་ལ་རྟེན་འབྱུང་གི་དེ་ཁོ་ན་ཉིད་བཤད་ན་ཡོན་ཏན་
ཇི་ལྟ་བུ་ཞིག་འབྱུང་ཞེ་ན། དེ་འཆད་པ་ལ། དེ་ལ་དེ་ཡི་རྗེས་སུ་འགྲོ་བའི་ཡོན་ཏན་
འབྱུང་། །ཞེས་སོགས་རྐང་པ་དྲུག་གསུངས། དེ་ལྟ་བུའི་གདུལ་བྱ་ལ་རྟེན་འབྱུང་གི་
དེ་ཁོ་ན་ཉིད་མཉན་པར་བགྱིས་ཤིག་ཅེས་མཉན་པར་བསྐུལ་བ་ལ། ཟབ་ཅིང་རྒྱ་ཆེའི་
ཚུལ་ལ་མཁས་པའི་སྐྱེ་བོས་ནི། །ཞེས་སོགས་རྐང་པ་གསུམ་གསུངས། རྩ་རྟགས་གཉིས་
པ་གྲུབ་སྟེ། དེ་ཉིད་དེ་ལས་འབྱུང་མིན་ཞེས་པ་ནས། རྣམ་དཔྱོད་པ་ནི་མྱུར་དུ་གྲོལ་
བར་འགྱུར། །ཞེས་པའི་བར་གྱིས་ཆོས་ཀྱི་བདག་མེད་རྒྱུས་པར་དང་། ཉོན་མོངས་
སྐྱོན་རྣམས་མ་ལུས་འཇིག་ཚོགས་ལ། ཞེས་པ་ནས། དེ་སྐད་སྔར་བཤད་ལྷག་མ་ཕྱོགས་
འདི་ཉིད་ཀྱིས་རྟོགས་པར་བྱ། །ཞེས་པའི་བར་གྱིས་གང་ཟག་གི་བདག་མེད་རྒྱས་པ་
དང་བདག་མེད་འདི་ནི་འགྲོ་བ་རྣམ་གྲོལ་ཕྱིར། །ཞེས་པ་ནས། དེ་དག་དེ་སྐད་རབ་
ཏུ་བསྒྲགས། ཞེས་པའི་བར་གྱིས་སྟོང་ཉིད་ཀྱི་དབྱེ་བ་བསྟན་པ་སོགས་ཡིན་པའི་ཕྱིར།
དང་པོ་གྲུབ་སྟེ། དེ་ཉིད་དེ་ལས་འབྱུང་མིན་ཞེས་པ་རྐང་པ་གཉིས་ཀྱིས་ཕྱི་ནང་གི་དངོས་
པོ་རྣམས་རང་བཞིན་གྱིས་སྐྱེ་བའི་སྒྲུབ་བྱེད་མཐའ་བཞི་ལས་སྐྱེ་བ་དངོས་སུ་བཀག་པའི་
དམ་བཅའ་བཞག དེ་ནི་དེ་ལས་འབྱུང་ན་ཡོན་ཏན་འགའ་ཡང་ཡོད་མ་ཡིན། །ཞེས་
པ་ནས། མ་བཤད་འབྱུང་བ་འདི་དག་ལྟ་ཞིག་ཡོད་པ་མ་ཡིན་ནོ། །ཞེས་པའི་བར་གྱིས་



7
སེམས་བསྐྱེད་དྲུག་པ།
དེ་ཉིད་རྒྱས་པར་འཆད། གང་གི་ཕྱིར་ན་བདག་དང་གཞན་དང་གཉིས་ཀ་ལས་སྐྱེ་དང་།
ཞེས་པ་རྐང་པ་གཉིས་ཀྱིས་མཐའ་བཞི་ལས་སྐྱེ་བ་བཀག་པས་གྲུབ་པའི་དོན་བཤད་པ་
སོགས་ཡིན་པའི་ཕྱིར། དང་པོའི་འཕྲོས་ལ་ལུང་ལས་གསུངས་ཚུལ་ནི། རང་འགྲེལ་
ལས། དེ་ལ་ཆོས་རྣམས་ཀྱི་ཡང་དག་པ་ཇི་ལྟ་བ་ཉིད་བསྟན་པ་ལ། འདི་ནི་རེ་ཞིག་
ལུང་ཡིན་ཏེ། ཇི་སྐད་དུ་འཕགས་པ་ས་བཅུ་པ་ལས། ཀྱེ་རྒྱལ་པའི་སྲས་དག་བྱང་ཆུབ་
སེམས་དཔའི་ས་ལྔ་པ་ལ་ལམ་ཤིན་ཏུ་ཡོངས་སུ་རྫོགས་པའི་བྱང་ཆུབ་སེམས་དཔའ་དེ་
བྱང་ཆུབ་སེམས་པའི་ས་དྲུག་པ་འཇུག་སྟེ་དེ་ཆོས་མཉམ་པ་ཉིད་བཅུས་འཇུག་གོ །བཅུ་
གང་ཅེ་ན། འདི་ལྟ་སྟེ། ཆོས་ཐམས་ཅད་མཚན་མ་མེད་པར་མཉམ་པ་ཉིད་དང་།
ཆོས་ཐམས་ཅད་མཚན་ཉིད་མེད་པར་མཉམ་པ་ཉིད་དང་། དེ་བཞིན་དུ་སྐྱེ་བ་མེད་པ་
དང༌། མ་སྐྱེས་པ་དང་། དབེན་པ་དང་། གདོད་མ་ནས་རྣམ་པར་དག་པ་དང་། སྤྲོས་
པ་མེད་པ་དང་། བླང་བ་མེད་པ་དང་། དོར་བ་མེད་པར་མཉམ་པ་ཉིད་དང་། ཆོས་
ཐམས་ཅད་སྒྱུ་མ་ལྟ་བུ་དང་། རྨི་ལམ་དང་། མིག་ཡོར་དང་། བྲག་ཆ་དང་། ཆུ་ཟླ་
དང༌། གཟུགས་བརྙན་དང་། སྤྲུལ་པ་ལྟ་བུར་མཉམ་པ་ཉིད་དང་། ཆོས་ཐམས་ཅད་
དངོས་པོ་དང་། དངོས་པོ་མེད་པ་གཉིས་སུ་མེད་པར་མཉམ་པ་ཉིད་དེ། དེས་ཆོས་
ཐམས་ཅད་ཀྱི་རང་བཞིན་དེ་ལྟར་རབ་ཏུ་རྟོགས་པ་ན་རྣོ་ཞིང་རྗེས་སུ་མཐུན་པའི་བཟོད་
པས་བྱང་ཆུབ་སེམས་དཔའི་ས་དྲུག་པ་མངོན་དུ་གྱུར་པ་རྗེས་སུ་ཐོབ་སྟེ། ཞེས་པ་ལྟ་
བུའོ། །ཞེས་ས་བཅུ་པའི་ལུང་ཁུངས་སུ་མཛད་དེ་གསུངས། དེ་ཡང་སྤྲོས་པ་མེད་པར་
མཉམ་པ་ཉིད་ཡན་ཆད་བདུན་དང་། བླང་བ་དང་དོར་བ་མེད་པར་མཉམ་པ་ཉིད་གཉིས་
གཅིག་དང་། སྒྱུ་མ་ལྟ་བུ་སོགས་བདུན་གཅིག་དང་། དངོས་པོ་དང་དངོས་པོ་མེད་



88
དབུ་མ་སྤྱི་དོན།
པར་མཉམ་པ་ཉིད་གཉིས་གཅིག་ཏུ་བྱས་ཏེ། མཉམ་ཉིད་བཅུའི་སྒོ་ནས་ཕྱི་ནང་གི་དངོས་
པོ་རྣམས་བདེན་མེད་དུ་གཏན་ལ་ཕབ། དེ་ལྟར་གཏན་ལ་འབེབས་པ་འདི་ལ། སྤྱོད་
འཇུག་ལས། བཏགས་པའི་དངོས་ལ་མ་རེག་པར། །དེ་ཡི་དངོས་མེད་འཛིན་མ་ཡིན།།
ཞེས་དགག་བྱ་བདེན་གྲུབ་ཀྱི་དོན་སྤྱི་བློ་ལ་མ་ཤར་བ་དགག་བྱ་དེ་མེད་པར་ལེགས་པར་
འཛིན་མི་ནུས་པར་གསུངས། དེ་ཡང་གྲུབ་མཐའ་སྨྲ་བས་འཕྲལ་དུ་ཀུན་བཏགས་པའི་
བདེན་གྲུབ་ཀྱི་དོན་སྤྱི་ཤར་བ་དང་། བདེན་འཛིན་ངོས་ཟིན་པ་ཙམ་གྱིས་མི་ཆོག་པའི་
ཕྱིར་ན། ཐོག་མ་མེད་པ་ནས་རྗེས་སུ་ཞུགས་པའི་གྲུབ་མཐས་བློ་བསྒྱུར་མ་བསྒྱུར་ཐམས་
ཅད་ལ་ཡོད་པའི་ལྷན་སྐྱེས་ཀྱི་བདེན་འཛིན་དང་། དེས་བཟུང་བའི་བདེན་གྲུབ་ཀྱི་དོན་
སྤྱི་ལེགས་པར་ཤར་བ་གཅིག་དགོས་སོ། །
འདི་ལ་ཐལ་རང་གཉིས་ཀའི་ལུགས་ཀྱི་བདེན་འཛིན་གྱི་ངོས་འཛིན་ཤེས་ན་ཁྱད་
པར་ལེགས་པར་ཕྱེད་པར་འགྱུར་བས། དང་པོར་དབུ་མ་རང་རྒྱུད་པ་རྣམས་ཇི་ལྟར་
བཞེད་པ་ནི། དབུ་མ་སྣང་བ་ལས། དངོས་པོ་ཡང་དག་པར་ངོ་བོ་ཉིད་མེད་པ་དག་
ལ་ཡང་དེ་ལས་ལྡོག་པའི་རྣམ་པར་སྒྲོ་འདོགས་པའི་འཁྲུལ་པའི་བློ་གང་ཡིན་པ་དེ་ནི་ཀུན་
རྫོབ་ཅེས་བྱ་སྟེ། འདིའམ་འདིས་དེ་ཁོ་ན་ཉིད་སྒྲིབ་པ་ལྟ་བུར་བྱེད། འགེབས་པ་ལྟ་
བུར་བྱེད་པའི་ཕྱིར། དེ་སྐད་དུ་མདོ་ལས་ཀྱང་། དངོས་རྣམས་སྐྱེ་བ་ཀུན་རྫོབ་ཏུ། །དམ་
པའི་དོན་དུ་རང་བཞིན་མེད། །རང་བཞིན་མེད་ལ་འཁྲུལ་པ་གང་། །དེ་ནི་ཡང་དག་
ཀུན་རྫོབ་འདོད། །ཅེས་གསུངས་སོ། །དེ་ལས་བྱུང་བའི་ཕྱིར་དེས་ཉེ་བར་བསྟན་པ་
མཐོང་བའི་དངོས་པོ་རྫུན་པ་ཐམས་ཅད་ནི་ཀུན་རྫོབ་པ་ཁོ་ན་ཡིན་ཞེས་བྱའོ། །དེ་ཡང་
ཐོག་མ་མེད་པའི་འཁྲུལ་པའི་བག་ཆགས་ཡོངས་སུ་སྨིན་པའི་དབང་གིས་བྱུང་ལ། དེས་



ss
སེམས་བསྐྱེད་དྲུག་པ།
ཀྱང་སྲོག་ཆགས་ཐམས་ཅད་ལ་ཡང་དག་པར་དངོས་པོའི་བདག་ཉིད་ལྟ་བུར་ཉེ་བར་
བསྟན་པ་མཐོང་བར་འགྱུར་ཏེ། དེའི་ཕྱིར་དེ་དག་གི་བསམ་པའི་དབང་གིས་དངོས་
པོ་རྫུན་པའི་ངོ་བོ་ཐམས་ཅད་ནི་ཀུན་རྫོབ་ཏུ་ཡོད་པ་ཁོ་ན་ཞེས་བྱའོ། །ཞེས་གསུངས་
པ་ལས་ན་ཆོས་རྣམས་བློ་གནོད་མེད་ལ་སྣང་བའི་དབང་གིས་བཞག་པ་མ་ཡིན་པར་རང་
གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་ནས་གྲུབ་པར་འཛིན་པའི་བློ་བདེན་འཛིན་
ལྷན་སྐྱེས་སུ་འཇོག བློ་གནོད་མེད་འདི་ལ་དབང་ཤེས་ཁོ་ནར་འདོད་པ་མང་དུ་ཡོད་
ནའང་། རྟོག་པ་ཡོད་པ་ནི། རྣམ་བཤད་ལས། སྲོག་ཆགས་དེ་དག་གི་བསམ་པ་ནི་
རྟོག་པ་ཁོ་ན་མ་ཡིན་གྱི་རྟོག་མེད་ཀྱི་ཤེས་པ་ལ་ཡང་བྱ་སྟེ། དེ་གཉིས་ཀྱི་དབང་གིས་
ཡོད་པར་བཞག་གོ །ཞེས་གསུངས་པ་ལྟར་རོ། །དེ་ལྟ་ནའང་གོང་དུ་དེས་ཉེ་བར་བསྟན་
པ་མཐོང་ཞེས་པའི་མཐོང་བ་པོ་ནི་རྟོག་པ་ཁོ་ན་ཡིན་ཏེ། ཡེ་ཤེས་སྙིང་པོས་དགག་བྱ་
བདེན་གྲུབ་རྟོག་མེད་དབང་ཤེས་ལ་མི་སྣང་བར་བཤད་པ་ཞི་འཚོ་དཔོན་སློབ་ཀྱི་ལུགས་
འདིར་ཡང་འདྲ་བའི་ཕྱིར། དེ་ལྟར་བྱས་ན་རྟོག་བློའིདབང་གིས་བཞག་པ་མ་ཡིན་པ་
རང་གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་ནས་གྲུབ་པར་འཛིན་པའི་བློ་བདེན་
འཛིན་ལྷན་སྐྱེས་དང་། དེའི་ཞེན་ཡུལ་བཀག་པ་དོན་དམ་བདེན་པར་བྱ་དགོས་སོ། །ཆོས་
རྣམས་རྟོག་པའི་དབང་གིས་བཞག་ཙམ་མ་ཡིན་པར་རང་གི་ཐུན་མོང་མ་ཡིན་པའི་སྡོད་
ལུགས་ཀྱི་ངོས་ནས་གྲུབ་པས་སྟོང་པ་དོན་དམ་བདེན་པ་མ་ཡིན་ཏེ། རྣམ་བཤད་འདིར།
དེ་ལྟར་ན་བློ་ལ་སྣང་བའི་དབང་གིས་བཞག་པ་མ་ཡིན་པའི་སྡོད་ལུགས་མེད་ཀྱང་། དེའི་
དབང་གིས་བཞག་པའི་སྡོད་ལུགས་མིང་དུ་བཏགས་པ་ཙམ་མིན་པ་ཅིག་ཡོད་པ་ལུགས་
འདི་ལ་མི་འགལ་བས་དབུ་མ་པ་གཉིས་ཀྱི་དགག་བྱ་ལ་བློའི་ངོར་མི་འདྲ་བ་ཆེན་པོ་འོང་



90
དབུ་མ་སྤྱི་དོན།
ངོ་༑ ༑ཞེས་རྟོག་པའམ་མིང་གིས་བཏགས་པ་ཙམ་མ་ཡིན་པའི་སྡོད་ལུགས་ཀྱི་ཆོས་
ཡོད་པར་གསུངས་པས་རྟོག་པའི་དབང་གིས་བཞག་པ་ཙམ་གྱི་སྡོད་ལུགས་མེད་དགོས་
པའི་ཕྱིར། འོ་ན། ལེགས་བཤད་སྙིང་པོར་ཐལ་རང་གཉིས་ཤེར་ཕྱིན་གྱི་མདོར་ཆོས་
རྣམས་མིང་ཙམ་བརྡ་ཙམ་བཏགས་པ་ཙམ་དུ་གསུངས་པའི་ཙམ་སྒྲས་གང་གཅོད་མི་
མཐུན་པར་གསུང་པ་མི་འཐད་པར་ཐལ་ལོ། །ཞེ་ན། སྐྱོན་མེད་དེ། དེའི་དོན་ཐལ་
རང་གཉིས་ཆོས་རྣམས་མིང་ཙམ་བརྡ་ཙམ་གྱིས་བཞག་པར་ཞལ་གྱིས་བཞེས་པར་མཐུན་
པ་ལ་དགོངས་པ་མ་ཡིན་གྱི། རང་རྒྱུད་པ་རྣམས་ཀྱིས་དེ་ལྟར་གསུངས་པའི་ཙམ་སྒྲས་
ཆོས་རྣམས་བློ་གནོད་མེད་ལ་སྣང་བའི་དབང་གིས་བཞག་པ་མ་ཡིན་པར་རང་གི་ཐུན་
མོང་མ་ཡིན་པའི་སྡོད་ལུགས་ཀྱི་ངོས་ནས་གྲུབ་པ་གཅོད། ཐལ་འགྱུར་བ་རྣམས་རང་
ངོས་ནས་གྲུབ་པ་གཅོད་པར་བཞེད་ཅེས་པའི་དོན་ཡིན་པའི་ཕྱིར། རང་རྒྱུད་ཀྱི་ཕྱོགས་
ལ་སྦྱངས་པའི་གདུལ་བྱ་རྗེས་སུ་འཛིན་པའི་དབང་དུ་བྱས་ཏེ་དེ་ཙམ་ལས་མ་སྨོས་སོ།།
ཐལ་འགྱུར་བའི་ལུགས་འདི་ལ་ནི་དང་པོར་ཆོས་རྣམས་རྟོག་པའི་དབང་གིས་
བཞག་ཚུལ་ཤེས་དགོས་ཏེ། དེ་ཤེས་ན་དེ་ལས་བཟློག་སྟེ་འཛིན་པའི་བདེན་འཛིན་བདེ་
བླག་ཏུ་ཤེས་པར་འགྱུར་བའི་ཕྱིར། དེ་ཡང་། ཉེ་བར་འཁོར་གྱིས་ཞུས་པ་ལས། སྣ་
ཚོགས་ཡིད་དགའ་མེ་ཏོག་ཁ་བྱེ་ཞིང་། །གསེར་གྱི་ཁང་མཆོག་འབར་བ་ཡིད་འོང་བ།།
འདི་ན་དེ་ལའང་བྱེད་པོ་འགའ་མེད་དེ། །དེ་དག་རྟོག་པའི་དབང་གིས་བཞག་པ་ཡིན།།
རྟོག་པའི་དབང་གིས་འཇིག་རྟེན་རྣམ་བཏགས་ཏེ། །ཞེས་ཆོས་རྣམས་རྟོག་པའི་དབང་
གིས་བཞག་པར་གསུངས་པ་དང་། རིགས་པ་དྲུག་ཅུ་པ་ལས་ཀྱང་། འཇིག་རྟེན་མ་
རིག་རྐྱེན་ཅན་དུ། །གང་ཕྱིར་རྫོགས་པའི་སངས་རྒྱས་གསུངས། །དེ་ཡི་ཕྱིར་ན་འཇིག་



སེམས་བསྐྱེད་དྲུག་ལ་
རྟེན་འདི། །རྣམ་རྟོག་ཡིན་ཞེས་ཅིས་མི་འཐད། །ཅེས་འཇིག་རྟེན་རྟོག་པས་བཏགས་
པ་ཙམ་དུ་བཤད་ཅིང་། བཞི་བརྒྱ་པ་ལས་ཀྱང་། རྟོག་པ་མེད་པར་འདོད་ཆགས་ལ།།
སོགས་ལ་ཡོད་ཉིད་ཡོད་མིན་ན། །ཡང་དག་དོན་དམ་རྟོག་པ་ཞེས། །བློ་དང་ལྡན་པ་
སུ་ཞིག་འཛིན། །ཞེས་གསུངས་ཤིང་། དེའི་འགྲེལ་པ་ལས་ཀྱང་། རྟོག་པ་ཡོད་པ་ཁོ་
ནས་ཡོད་པ་ཉིད་དང་། རྟོག་པ་མེད་པར་ཡོད་པ་ཉིད་མེད་པ་དེ་དག་ནི་གོར་མ་ཆགས་
པར་ཐག་པ་བསྡོགས་པ་ལ་བཏགས་པའི་སྦྲུལ་ལྟར་རང་གི་ངོ་བོས་མ་གྲུབ་པར་ངེས་སོ།།
ཞེས་ཐག་ཁྲ་ལ་སྦྲུལ་ལོ་སྙམ་པ་དེ། རྟོག་པས་ཕར་བཏགས་པ་ཙམ་མ་གཏོགས་ཐག་
ཁྲ་རང་ངོས་ནས་སྦྲུལ་དུ་མ་གྲུབ་པ་བཞིན་དུ། དེ་ཡང་ཕུང་པོ་ལ་བརྟེན་ནས་ཕར་རྟོག་
པས་བཏགས་པ་ཙམ་མ་གཏོགས་རང་ངོས་ནས་མ་གྲུབ་པར་གསུངས་པ་དང་། རིན་
ཆེན་འཕྲེང་བ་ལས། །སྐྱེས་བུ་ས་མིན་ཆུ་མ་ཡིན། །མེ་མིན་རླུང་མིན་ནམ་མཁའ་མིན།།
རྣམ་ཤེས་མ་ཡིན་ཀུན་མིན་ན། །དེ་ལས་གཞན་ན་སྐྱེས་བུ་གང་། །ཞེས་སྐྱེས་བུའི་ཁམས་
དྲུག་རེ་རེ་བ་དང་། ཚོགས་པ་སྐྱེས་བུ་མ་ཡིན་ཞིང་། དེ་དག་ལས་ངོ་བོ་ཐ་དད་དུ་སྐྱེས་
བུ་མེད་ཀྱང་། མིང་ཙམ་གྱིས་བཞག་པའི་སྐྱེས་བུ་འཇོག་པར་གསུངས་ལ། གང་ཟག་
རྟོག་པའི་དབང་ཙམ་གྱིས་བཞག་ལུགས་དེ་ལྟར་ཤེས་པ་དེ་ཆོས་ཐམས་ཅད་ལ་འདྲ་བར་
ཏིང་ངེ་འཛིན་རྒྱལ་པོ་དང་། སྡུད་པར་གསུངས་པ་སྔར་དྲངས་པ་ལྟར་རོ། །ཡང་རིན་
ཆེན་འཕྲེང་བ་ལས། །སྐྱེས་བུ་ཁམས་དྲུག་འདུས་པའི་ཕྱིར། །ཡང་དག་མ་ཡིན་ཇི་
ལྟ་བར། །དེ་བཞིན་ཁམས་ནི་རེ་རེ་ཡང་། །འདུས་ཕྱིར་ཡང་དག་ཉིད་དུ་མིན། །ཞེས་
སྐྱེས་བུ་ཁམས་དྲུག་འདུས་པ་ལ་བརྟེན་ནས་བཏགས་ཤིང་ཁམས་དྲུག་རེ་རེ་ཡང་རང་
རང་གི་ཆ་དུ་མ་འདུས་པ་ལ་བརྟེན་ནས་བཏགས་པའི་ཕྱིར་ན་རང་ངོས་ནས་གྲུབ་པ་མ་



དབུ་མ་སྤྱི་དོན།
ཡིན་པར་གསུངས་པ་དང༌། ཡང་རིན་ཆེན་འཕྲེང་བ་ལས། གཟུགས་ཀྱི་དངོས་པོ་
མིང་ཙམ་ཕྱིར། །ནམ་མཁའ་ཡང་ནི་མིང་ཙམ་མོ། །འབྱུང་མེད་གཟུགས་ལྟ་ག་ལ་
ཡོད། །དེ་ཕྱིར་མིང་ཙམ་ཉིད་ཀྱང་མེད། །ཚོར་དང་འདུ་ཤེས་འདུ་བྱེད་དང་། །རྣམ་
ཤེས་འབྱུང་བ་ལྟ་བུ་དང་། །བདག་བཞིན་དུ་ནི་བསམ་བྱ་སྟེ། །དེ་ཕྱིར་ཁམས་དྲུག་
བདག་མེད་དོ། །ཞེས་དང་། ཐ་སྙད་གདགས་པ་མ་གཏོགས་པར། །གང་ཞིག་ཡོད་
དམ་མེད་འགྱུར་བའི། །འཇིག་རྟེན་དོན་དུ་ཅི་ཞིག་ཡོད། །ཅེས་དོན་དམ་པར་མིང་
ཙམ་ཡང་མེད་པ་དང་། ཐ་སྙད་དུ་མིང་ཙམ་གྱིས་བཞག་པ་མ་གཏོགས་ཅི་ཡང་མེད་
པར་གསུངས། དེ་ལྟར་རྟོག་པའི་དབང་གིས་བཞག་པ་ཙམ་དེ་ལ་རང་རང་གི་བྱ་བྱེད་
ཐམས་ཅད་འཐད་པ་ནི་ཚིག་དང་དོན་གྱི་འགྲེལ་མཛད་རྣམས་ཀྱི་ནང་ནས་སངས་རྒྱས་
བསྐྱངས་དང་། ཞི་བ་ལྷ་དང༌། ཟླ་བའི་ཞབས་གསུམ་གྱིས་འཕགས་པ་ཡབ་སྲས་ཀྱི་
དགོངས་པ་འགྲེལ་ལུགས་ཐུན་མོང་མ་ཡིན་པའོ། །ཆོས་རྣམས་སྔར་བཤད་པ་ལྟར་རྟོག་
པའི་དབང་གིས་བཞག་ཙམ་མ་ཡིན་པའི་ཡོད་པར་འཛིན་པའི་བློ་ནི། ཆོས་རྣམས་བདེན་
པར་དང་། དོན་དམ་པར་དང་། ཡང་དག་པར་དང་། རང་ངོས་ནས་དང་། རང་
གི་མཚན་ཉིད་ཀྱིས་ཡོད་པར་འཛིན་པ་ལྷན་སྐྱེས་སུ་སྨྲ་ཞིང་། རྟོག་པའི་དབང་གིས་བཞག་
ཙམ་མ་ཡིན་པའི་ཡོད་པ་ལ་ནི་དགག་བྱའི་བདག་ཅེས་བྱ་ལ། དེ་ཉིད་ཁྱད་གཞི་གང་
ཟག་གི་སྟེང་དུ་མེད་པ་ནི་གང་ཟག་གི་བདག་བཀག་པའི་སྟོང་ཉིད་ཕྲ་མོ་དང་། མིག་
སྣ་སོགས་ཆོས་ཀྱི་སྟེང་དུ་མེད་པ་ནི་ཆོས་ཀྱི་བདག་བཀག་པའི་སྟོང་ཉིད་ཕྲ་མོར་གསུངས་
པས། སྐྱེས་བུ་ལྷས་བྱིན་ལྟ་བུ་རྟོག་པས་བཏགས་ཙམ་མ་ཡིན་པའི་ཡོད་པར་འཛིན་པ་
གང་ཟག་གི་བདག་འཛིན་དང་། སྐྱེས་བུ་དེའི་མིག་སྣ་སོགས་ལ་དེ་ལྟར་འཛིན་པ་ཆོས་



.
93
སེམས་བསྐྱེད་དྲུག་པ།
ཀྱི་བདག་འཛིན་ཡིན་པར་ཤུགས་ཀྱིས་འགྲུབ་སྟེ། བཞི་བརྒྱ་པའི་འགྲེལ་པ་ལས། དེ་
ལ་བདག་ཅེས་བྱ་བ་ནི་གང་ཞིག་དངོས་པོ་རྣམས་ཀྱི་གཞན་ལ་རག་མ་ལས་པའི་ངོ་བོ་
རང་བཞིན་ཏེ། དེ་མེད་པ་ནི་བདག་མེད་པའོ། །དེ་ཡང་ཆོས་དང་གང་ཟག་གི་དབྱེ་
བས་རྣམ་པ་གཉིས་སུ་རྟོགས་ཏེ། ཆོས་ཀྱི་བདག་མེད་པ་དང་། གང་ཟག་གི་བདག་
མེད་པ་ཞེས་བྱའོ། །ཞེས་གསུངས་པ་དང་། གཞུང་འདི་ལས་ཀྱང་། བདག་མེད་
འདི་ནི་འགྲོ་བ་རྣམ་གྲོལ་ཕྱིར། །ཆོས་དང་གང་ཟག་དབྱེ་བས་རྣམ་གཉིས་གསུངས།།
ཞེས་བདག་མེད་གཉིས་དགག་བྱའི་སྒོ་ནས་མ་ཕྱེ་བར་གཞི་ཆོས་ཅན་གྱི་སྒོ་ནས་འབྱེད་
པར་གསུངས་པའི་ཕྱིར། གང་ཟག་གི་བདག་འཛིན་ལ་དབྱེ་ན། ཀུན་བརྟགས་དང་
ལྷན་སྐྱེས་གཉིས་སུ་ཡོད་ཅིང་དེ་བཞིན་དུ་ཆོས་ཀྱི་བདག་འཛིན་ལ་ཡང་གཉིས་སུ་དབྱེ་
བར་བྱ་ལ། དེ་ཐམས་ཅད་བདག་འཛིན་ཕྲ་མོར་བྱ་ཡི། སྐབས་འགར་བདག་འཛིན་
ཀུན་བརྟགས་ལ་བདག་འཛིན་རགས་པའི་མིང་གིས་བསྙད་པ་ལ་བརྟེན་ནས། བདག་
འཛིན་ཕྲ་མོ་ཡིན་ན། བདག་འཛིན་ལྷན་སྐྱེས་ཡིན་པས་ཁྱབ་པར་བཞེད་པ་ནི་མི་ལེགས་
ཏེ༔ དེ་ལྟར་ན་དམན་ལམ་སྔོན་མ་སོང་གི་ཐེག་ཆེན་གྱི་མཐོང་ལམ་བར་ཆད་མེད་
ལམ་གྱི་ངོ་སྐལ་གྱི་སྤང་བྱ་གྱུར་པའི་བདག་འཛིན་ཕྲ་མོ་བཞག་ཏུ་མེད་པར་འགྱུར་བའི་
ཕྱིར། འོ་ན་སྐྱེས་བུ་ལྷས་བྱིན་ལྟ་བུའི་རྒྱུད་ཀྱི་བདག་འཛིན་གྱི་འཇིག་ལྟ་ལྷན་སྐྱེས་ཀྱི་
དམིགས་རྣམ་ཇི་ལྟ་བུ་ཞེ་ན། བརྟེན་ནས་བཏགས་པའི་བདག་དམིགས་པ་དང་། དེ་
བདེན་གྲུབ་ཀྱི་རྣམ་པ་ཅན་ཡིན་ཏེ། ཕྱི་མ་ནི་རང་འགྲེལ་ལས། ངར་འཛིན་པས་ཡོད་
པ་མ་ཡིན་པའི་བདག་ཡོད་དོ་སྙམ་དུ་ཉེ་བར་བརྟགས་ནས་འདི་ཉིད་དུ་བདེན་པར་མངོན་
པར་ཞེན་ཅིང་། ཞེས་གསུངས་པ་དང་། སྔ་མ་ཡང་འགྲེལ་པར་གསུངས་སོ། །ལྷས་



44
དབུ་མ་སྤྱི་དོན།
བྱིན་གྱི་རྒྱུད་ཀྱི་མཆོད་སྦྱིན་ལ་དམིགས་ནས་རང་གི་མཚན་ཉིད་ཀྱིས་གྲུབ་པར་འཛིན་
པའི་བློ་ནི་གང་ཟག་གི་བདག་འཛིན་ལྷན་སྐྱེས་ཡིན་ཀྱང་། འཇིག་ལྟ་ལྷན་སྐྱེས་སུ་མི་
བྱ་སྟེ། འགྲེལ་པར། དེ་ལ་འཇིག་ཚོགས་ལ་ལྟ་བ་ནི་ང་དང་ངའི་སྙམ་པ་དེ་ལྟ་བུའི་
རྣམ་པར་ཞུགས་པ་ཤེས་རབ་ཉོན་མོངས་པ་ཅན་ནོ། །ཞེས་ངར་འཛིན་གྱི་འཇིག་ལྟ་
ལྷན་སྐྱེས་ལ་ངའི་སྙམ་པའི་བློ་ངང་གིས་སྐྱེ་བ་ཅིག་དགོས་པར་བཤད་པའི་ཕྱིར། ང་
ཡི་བར་འཛིན་པའི་འཇིག་ལྟ་ལྷན་སྐྱེས་ཀྱི་དམིགས་པ་ནི། ང་ཡི་བ་ཉིད་ཡིན་གྱི། ང་
ཡི་བའི་མིག་སྣ་སོགས་མ་ཡིན་ཏེ། དེ་ཡིན་ན་འཇིག་ལྟ་དང་། ཆོས་ཀྱི་བདག་འཛིན་
གཉིས་མི་འགལ་བར་འགྱུར་བའི་ཕྱིར་ཏེ། དེ་ཡིན་ན་འཇིག་ལྟ་དེ་ང་ཡི་བའི་མིག་སྣ་
སོགས་ལ་དམིགས་ནས་རང་གི་མཚན་ཉིད་ཀྱིས་གྲུབ་པར་འཛིན་པའི་བདག་འཛིན་ཡིན་
དགོས་པའི་ཕྱིར། སྟོང་ཐུན་ཆུང་བར་ང་ཡི་བ་གང་ཟག་མ་ཡིན་པ་ལ་བསམས་ནས།
ང་ཡི་བར་འཛིན་པའི་འཇིག་ལྟ་ལྷན་སྐྱེས་གང་ཟག་གི་བདག་འཛིན་མ་ཡིན་པར་བཤད།
མི་འཐད་དེ། ང་ཡི་བ་གང་ཟག་མ་ཡིན་ཀྱང་འཇིག་ལྟ་དེ་ང་རང་གི་མཚན་ཉིད་ཀྱིས་
གྲུབ་པར་འཛིན་པའི་འཇིག་ལྟ་ཡིན་པའི་ཕྱིར་ཏེ། དེ་ང་ཡི་བར་འཛིན་པའི་འཇིག་ལྟ་
ཡིན་པའི་ཕྱིར། མ་ཁྱབ་ན། བུམ་པ་རང་གི་མཚན་ཉིད་ཀྱིས་གྲུབ་པར་འཛིན་པའི་
འཇིག་ལྟ་ཁས་བླངས་པ་ལ་ཉེས་པ་མེད་པར་འགྱུར་རོ། །ང་ཡི་བ་གང་ཟག་མ་ཡིན་
པ་ནི། ང་ཡི་བའི་མཚན་གཞི་མིག་སྣ་སོགས་ང་ཡི་བར་འདོད་དགོས་པའི་གནད་ཀྱིས་
སོ༑ ༑འོ་ན། ང་དང་ང་ཡི་བ་ཁོ་ན་ང་ཡི་བར་འཛིན་པའི་འཇིག་ལྟའི་དམིགས་པ་ཡིན་
ན༑ རང་འགྲེལ་ལས། འདི་ནི་བདག་གིའོ་སྙམ་དུ་ངར་འཛིན་པའི་ཡུལ་ལས་གཞན་
པའི་དངོས་པོའི་རྣམ་པ་མ་ལུས་པ་ལ་མངོན་པར་ཞེན་པ་ཡིན་ནོ། །ཞེས་འཇིག་ལྟ་དེས་



95
སེམས་བསྐྱེད་དྲུག་པ།
ང་ཡི་བའི་མཚན་གཞི་མིག་སྣ་སོགས་ལ་དམིགས་པར་བཤད་པ་དང་། འགལ་ལོ་ཞེ་
ན༑ སྐྱོན་མེད་དེ། དེ་ནི་འཇིག་ལྟ་དེས་མིག་སྣ་སོགས་ང་ཡི་བར་མཐོང་ནས་ང་ཡི་
བ་ལ་བདེན་པར་མངོན་པར་ཞེན་པའི་དོན་དུ་སྣང་བའི་ཕྱིར། གོང་དུ་ཇི་སྐད་བཤད་
པ་རྣམས་ཀྱིས་ང་ཡི་བ་ཉིད་ཆོས་དང་གང་ཟག་གཉིས་སུ་ཕྱེ་བའི་གང་ཟག་དང་ཆོས་གང་
ཡང་མ་ཡིན་པར་ཤེས་སོ། །དེ་ལྟར་ན་ཊིཀ་ཆེན་གཉིས། ལེགས་བཤད་སྙིང་པོ། ལྷག་
མཐོང་ཆེན་མོ་རྣམས་སུ་ང་ཡི་བར་འཛིན་པའི་འཇིག་ལྟ་གང་ཟག་གི་བདག་འཛིན་ཡིན་
པའི་གསལ་ཁ་མ་བྱུང་ཡང་། སྟོང་ཐུན་ཆེན་མོར་སྒྲུབ་བྱེད་དང་བཅས་ཏེ་གསུངས་
པ་ཉིད་རྗེ་རིན་པོ་ཆེའི་དགོངས་པར་ཟུངས་ཤིག དེ་ཡང་གང་ཟག་གི་བདག་ཏུ་འཛིན་
པའི་མ་རིག་པ་དང་། ཆོས་ཀྱི་བདག་ཏུ་འཛིན་པའི་མ་རིག་པ་སོ་སྐྱེའི་རྒྱུད་ཀྱིས་བསྡུས་
པ་རྣམས་ཀྱིས་འཁོར་བའི་རྩ་བ་བྱེད་པ་ནི། སྟོང་ཉིད་བདུན་ཅུ་པ་ལས། རྒྱུ་དང་རྐྱེན་
ལས་སྐྱེས་དངོས་རྣམས། །ཡང་དག་པར་ནི་རྟོག་པ་གང་། །དེ་ནི་སྟོན་པས་མ་རིག་
གསུངས། །དེ་ལས་ཡན་ལག་བཅུ་གཉིས་འབྱུང་། །ཞེས་འབྱུང་བས་ཤེས་ལ། མ་
རིག་པ་དེ་ལྡོག་པ་ལ་དེ་གཉིས་ཀྱིས་བཟུང་བ་ལྟར་གྱི་བདག་མེད་པར་མཐོང་བ་ཅིག་དགོས་
པ་ཡིན་པའི་ཕྱིར་ཏེ། དེ་ཉིད་ལས། ཡང་དག་མཐོང་ཕྱིར་དངོས་སྟོང་བར། །ལེགས་
ཤེས་མ་རིག་མི་འབྱུང་བ། །དེ་ནི་མ་རིག་འགགས་པ་ཡིན། །དེ་ཕྱིར་ཡན་ལག་བཅུ་
གཉིས་འགག །ཞེས་དང་། ཆོས་དབྱིངས་བསྟོད་པ་ལས། བདག་དང་བདག་གི་ཞེས་
འཛིན་པས། །ཇི་སྲིད་ཕྱི་རོལ་རྣམ་བརྟགས་པ། །བདག་མེད་རྣམ་པ་གཉིས་མཐོང་
ན༑ ༑སྲིད་པའི་ས་བོན་འགག་པར་འགྱུར། }མཆོག་ཏུ་སེམས་ནི་སྦྱོང་བྱེད་པའི། །ཆོས་
ནི་རང་བཞིན་མེད་པ་ཡིན། །ཞེས་དང་། བཞི་བརྒྱ་པ་ལས་ཀྱང་། ཡུལ་ལ་བདག་



དབུ་མ་སྤྱི་དོན།
96
མེད་མཐོང་ན་ནི། །སྲིད་པའི་ས་བོན་འགག་པར་འགྱུར། །ཞེས་དང་། དེ་ཕྱིར་ཉོན་
མོངས་ཐམས་ཅད་ཀྱང་། །གཏི་མུག་བཅོམ་པས་བཅོམ་པར་འགྱུར། །རྟེན་ཅིང་འབྲེལ་
པར་འབྱུང་བ་ནི། །མཐོང་ན་གཏི་མུག་འབྱུང་མི་འགྱུར། །དེ་ཕྱིར་འབད་པ་ཀུན་གྱིས་
འདིར། །གཏམ་དེ་ཁོ་ན་བསྙད་པར་བྱ། །ཞེས་དང་། གཞུངའདིར་ཡང་། བདག་ནི་
འདི་ཡི་ཡུལ་དུ་རྟོགས་བྱས་ནས། །རྣལ་འབྱོར་པ་ཡིས་བདག་ནི་འགོག་པར་བྱེད། །ཅེས་
གསུངས།
དེ་ལྟར་སྔར་བཤད་པའི་མཉམ་ཉིད་བཅུའི་ནང་ནས་འདིར་ཆོས་སྐྱེ་བ་མེད་པ་
མཉམ་པ་ཉིད་བཤད་པར་བྱ་སྟེ། འདིར་བཤད་པའི་མཉམ་ཉིད་གཞན་རྣམས་རྟོགས་
སླ་བ་ལ་དགོངས་ནས་རྩ་ཤེར་ཡང་། དང་པོར་ཆོས་སྐྱེ་བ་མེད་པ་མཉམ་པ་ཉིད་བཤད་
པའི་ཕྱིར། རང་འགྲེལ་ལས། དེའི་ཕྱིར་འདིར་ཆོས་སྐྱེ་བ་མེད་པ་མཉམ་པ་ཉིད་ཁོ་
ན་རིགས་པས་བསྟན་པ་ཉིད་ཀྱིས་ཆོས་མཉམ་པ་ཉིད་གཞན་རྣམས་བསྟན་པར་སླ་བར་
དགོངས་ཏེ། སློབ་དཔོན་གྱིས་དབུ་མའི་བསྟན་བཅོས་ཀྱི་དང་པོར། བདག་ལས་མ་
ཡིན་གཞན་ལས་མིན། །གཉིས་ལས་མ་ཡིན་རྒྱུ་མེད་མིན། །དངོས་པོ་གང་དག་གང་
ན་ཡང་། སྐྱེ་བ་ནམ་ཡང་ཡོད་མ་ཡིན། །ཞེས་ཉེ་བར་བཀོད་པ་ཡིན་ནོ། །ཞེས་གསུངས།
དོན་བཤད་དུ་ཡོད་དེ། ནམ་ཡང་ཞེས་པ་གཞར་ཡང་སྟེ་རེས་འགར་ཡང་ཞེས་པའི་དོན་
དང་། གང་ན་ཡང་ཞེས་པའི་སྒྲས་ཁྱད་གཞི་སྟོན་པའི་ཕྱིར་ན་རྟེན་གྱི་ཚིག་དང་། དངོས་
པོ་གང་དག་ཅེས་པའི་སྒྲས་ཁྱད་ཆོས་སྟོན་པའི་ཕྱིར་ན་བརྟེན་པའི་ཚིག་ཅེས་བྱ་བ་ཡིན་
པའི་ཕྱིར། དེས་ན་ཕྱི་དང་ནང་གི་དངོས་པོ་གང་དག་ཡུལ་དང་དུས་དང་གྲུབ་པའི་མཐའ་
འགར་ཡང་བདག་ལས་སྐྱེ་བ་རེས་འགར་ཡང་སྲིད་པ་མ་ཡིན་ནོ། །ཞེས་སྦྱར་ཞིང་།



91
སེམས་བསྐྱེད་དྲུག་པ།
དེ་བཞིན་དུ་དམ་བཅའ་གཞན་གསུམ་ལ་ཡང་སྦྱར་བར་བྱ་བ་ཡིན་པའི་ཕྱིར་ཏེ། རང་
འགྲེལ་ལས། ནམ་ཡང་ཞེས་བྱ་བ་ནི་གཞར་ཡང་ཞེས་བྱ་བའི་དོན་ཏོ། །གང་ན་ཡང་
ཞེས་བྱ་བའི་སྒྲ་འགར་ཡང་གི་སྒྲའི་རྣམ་གྲངས་རྟེན་གྱི་ཚིག་གིས་ནི་ཡུལ་དང་དུས་དང་
གྲུབ་པའི་མཐའ་བཤད་དོ། །གང་དག་གི་སྒྲ་བརྟེན་པའི་ཚིག་ནི་ཕྱི་ནང་གི་དངོས་པོའི་
བརྗོད་པའོ། །དེས་ན་ཕྱི་དང་ནང་གི་དངོས་པོ་རྣམས་ནི་ཡུལ་དང་དུས་དང་གྲུབ་པའི་
མཐའ་འགར་ཡང་བདག་ལས་སྐྱེ་བ་སྲིད་པ་མ་ཡིན་ནོ། །ཞེས་འདི་ལྟར་སྦྱར་བར་བྱའོ།།
ཞེས་དང་། དེ་བཞིན་དུ་དམ་བཅའ་བ་གསུམ་ལ་ཡང་སྦྱར་བར་བྱའོ། །ཞེས་གསུངས།
དེ་ཡང་ཡུལ་གྱི་དབང་གིས་ཡུལ་འགའ་ཞིག་ཏུ་གུར་ཀུམ་མི་སྐྱེ་བ་དང་། དུས་ཀྱི་དབང་
གིས་དུས་འགའ་ཞིག་གི་ཚེ་ལོ་ཏོག་མི་སྐྱེ་བ་ལྟ་བུ་ཡིན་ནམ་སྙམ་པ་ཡུལ་དུས་གང་ན་ཡང་
ཞེས་པས་འགོག་ལ་དབུ་མ་པའི་གྲུབ་མཐའི་དབང་གིས་མི་སྐྱེ་ཡང་། དངོས་སྨྲ་བའི་
གྲུབ་མཐའི་དབང་གིས་སྐྱེའམ་སྙམ་པ་གྲུབ་མཐའ་གང་ན་ཡང་ཞེས་པས་འགོག་པས།
དངོས་སྨྲ་བའི་ལུགས་ལ་མི་སྐྱེ་ཞེས་སྟོན་པ་མིན་ནོ། །སྔ་མ་ཁ་ཅིག གཞུང་རྐང་པ་
ཕྱི་མ་གཉིས་ཀྱིས་དམ་བཅའ་དང་། སྔ་མ་གཉིས་ཀྱིས་རྟགས་བསྟན་པར་བྱས་ནས།
ཕྱི་ནང་གི་དངོས་པོ་རྣམས་ཆོས་ཅན། རང་བཞིན་གྱིས་མི་སྐྱེ་སྟེ། མཐའ་བཞི་གང་
རུང་ལས་མི་སྐྱེ་བའི་ཕྱིར། ཞེས་པ་གཞུང་གི་དངོས་བསྟན་དུ་སྦྱོར་བ་མི་འཐད་དེ། གཞུང་
རྐང་པ་བཞི་པོ་འདིས་དངོས་པོ་མཐའ་བཞི་ལས་སྐྱེ་བ་དངོས་སུ་བཀག་པ་ཉིད་ཀྱིས། རང་
བཞིན་གྱིས་མི་སྐྱེ་བ་ཤུགས་ལ་འགྲུབ་པའི་ཕྱིར་ཏེ། རང་བཞིན་གྱིས་སྐྱེ་བ་ཡོད་ན། དེའི་
སྒྲུབ་བྱེད་མཐའ་བཞི་གང་རུང་གི་སྐྱེ་བ་ཁས་ལེན་དགོས་པའི་ཕྱིར་ཏེ། རང་འགྲེལ་ལས།
འདིར་མ་ཡིན་ཞེས་བྱ་བ་འདི། ཡོད་པ་ཉིད་ཀྱི་སྒྲུབ་བྱེད་རང་ལས་སྐྱེ་བ་དང་འབྲེལ་



དབུ་མ་སྤྱི་དོན།
གྱི་ཡོད་པ་དང་ནི་མ་ཡིན་ཏེ། དེ་དགག་པ་དོན་གྱིས་འགྲུབ་པའི་ཕྱིར་རོ། །ཞེས་དང་།
དམ་བཅའ་བ་བཞི་པོ་དེ་རྗེས་སུ་བརྗོད་ནས་རིགས་པས་བསྒྲུབ་པའི་ཕྱིར་བཤད་པ། དེ་
ཉིད་དེ་ལས་འབྱུང་མིན་གཞན་དག་ལས་ལྟ་ག་ལ་ཞིག །གཉིས་ཀ་ལས་ཀྱང་མ་ཡིན་
རྒྱུ་མེད་པར་ནི་ག་ལ་ཡོད། །བདག་ལས་མ་ཡིན་ཞེས་བྱ་བའི་དོན་གང་ཡིན་པ་དེ་ཉིད།
དེ་ཉིད་དེ་ལས་འབྱུང་མིན་ཞེས་བྱ་བ་ཡིན་ཏེ། དེ་བཞིན་དུ་ལྷག་མ་ལ་ཡང་སྦྱར་བར་
བྱའོ། །ཞེས་གསུངས། དངོས་པོ་མཐའ་བཞི་ལས་མི་སྐྱེ་བའི་བསྒྲུབ་བྱ་ནི་དགག་བྱ་
བཅད་ཙམ་གྱི་མེད་པར་དགག་པ་ཡིན་ཏེ། ཚིག་གསལ་ལས། འཇིག་རྟེན་དེ་ན་ཇི་
སྙེད་སྒྲ་ཡོད་པ། །ཐམས་ཅད་དངོས་མེད་ཅི་ཡང་མེད་པ་ཞེས་བྱ་བ་ལ་སོགས་པ་འབྱུང་
བས་ན་མེད་པར་དགག་པ་བརྗོད་པར་འདོད་པའི་ཕྱིར། དངོས་པོ་མེད་པའི་དོན་ནི་རང་
བཞིན་མེད་པའི་དོན་ཡིན་ནོ། །ཞེས་དང་། རྗེས་སུ་དཔག་པ་དག་ནི་གཞན་གྱི་དམ་
བཅའ་བ་འགོག་པ་ཙམ་གྱི་འབྲས་བུ་ཅན་ཡིན་པའི་ཕྱིར། ཞེས་རང་བཞིན་གྱིས་ཡོད་
པར་དམ་བཅས་པ་འགོག་པ་ཙམ་དུ་ཟད་ཀྱི། དེ་ལས་གཞན་མི་སྒྲུབ་པར་གསུངས་པ་
དང་། དེ་བཞིན་དུ་ཁོ་བོ་ཅག་འདི་མེད་པ་དང་ཡོད་པར་མི་སྒྲུབ་ཀྱི། གཞན་གྱིས་ཡོད་
པར་བཏགས་པ་དང་། མེད་པར་བཏགས་པ་འགོག་སྟེ། མཐའ་གཉིས་བསལ་ནས་
དབུ་མའི་ལམ་སྒྲུབ་པར་འདོད་པའི་ཕྱིར། ཞེས་པས་ཀྱང་དོན་དེ་ཉིད་བསྟན་པ་ཡིན་
ནོ༑ ༑
འོ་ན། དགག་པ་གཉིས་ཀྱི་ངོ་བོ་ཇི་ལྟ་བུ་ཞེ་ན། སྤྱིར་དགག་པ་ནི། བློ་དོན་
མཐུན་ལ་རང་གི་རྣམ་པ་ཤར་བའི་ཚེ་དགག་པའི་རྣམ་པ་ཅན་དུ་འཆར་བ་གཅིག་ལ་བརྗོད་
ལ༑ དེ་ལ་གཉིས་ལས་མེད་དགག་ནི། རང་ཞེས་བརྗོད་པའི་སྒྲས། རང་གི་དགག་བྱ་



སེམས་བསྐྱེད་དྲུག་པ།
བཀག་ཤུལ་དུ་འཕངས་པའི་ཆོས་གཞན་སྒྲུབ་པ་མེད་པའི་དགག་པ་དང་། མ་ཡིན་དགག་
ནི་རང་ཞེས་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་འཕངས་པའི་ཆོས་གཞན་
སྒྲུབ་པ་ཡོད་པའི་དགག་པ་ལ་འཇོག་ཅིང་། ཆོས་གཞན་འཕེན་པ་ལ་ཡང་། སྤྱན་རས་
གཟིགས་བརྟུལ་ཞུགས་སུ་དྲངས་པ་ལས། དགག་པ་དོན་གྱིས་བསྟན་པ་དང་། །ཚིག་
གཅིག་སྒྲུབ་པར་བྱེད་པ་དང་། །དེ་ལྡན་རང་ཚིག་མི་སྟོན་པ། །མ་ཡིན་གཞན་པ་གཞན་
ཡིན་ནོ། །ཞེས་ཆོས་གཞན་སྒྲུབ་པ་དངོས་སུ་འཕེན་པ། ཤུགས་ལ་འཕེན་པ། དངོས་
ཤུགས་གཉིས་ཀ་ལ་འཕེན་པ། སྐབས་སྟོབས་ཀྱིས་འཕེན་པ་དང་བཞིར་གསུངས། དེ་
རྣམས་ཀྱི་མཚན་གཞི་ཡང་ཡོད་དེ། བདག་མེད་པ་ཡོད་ཅེས་པ་ལྟ་བུ་དང་པོ་དང་། མཆོད་
སྦྱིན་ཚོན་པོ་ཉིན་པར་ཟས་མི་ཟ་བ་ཞེས་པ་ལྟ་བུ་གཉིས་པ་དང་། མཆོད་སྦྱིན་ཚོན་པོ་
ཉིན་པར་ཟས་མི་ཟ་བ་རིད་པ་མ་ཡིན་པ་ཡོད་ཅེས་པ་ལྟ་བུ་གསུམ་པ་དང་། སྐྱེས་བུ་
གཅིག་རྒྱལ་རིགས་དང་། བྲམ་ཟེའི་རིགས་གང་རུང་དུ་ངེས་ནས་ཁྱད་པར་མ་ངེས་
པའི་སྐབས་སུ་བྲམ་ཟེ་མ་ཡིན་ཞེས་པ་ལྟ་བུ་བཞི་པ་ཡིན་པའི་ཕྱིར།
རྩ་རྟགས་གཉིས་པ། དེ་ནི་དེ་ལས་འབྱུང་ན། ཞེས་པ་ནས། ལྟ་ཞིག་ཡོད་པ་
མ་ཡིན་ནོ། །ཞེས་པའི་བར་གྱིས་མདོར་བསྟན་གྱི་དོན་དེ་ཉིད་རྒྱས་པར་འཆད་པ་ཡིན་
ཏེ། དེ་ནི། ཞེས་པ་ནས། བྱ་མིན་རྒྱ་ཆེར་བཤད་པའི་ཉེས་པར་ཐལ་བར་འགྱུར་ཕྱིར་
རོ། །ཞེས་པའི་བར་གྱིས་བདག་སྐྱེ་འགོག་པ་དང་། གཞན་ལ་བརྟེན་ནས་གལ་ཏེ་གཞན་
ཞིག་འབྱུང་བར་འགྱུར་ན་ནི། །ཞེས་པ་ནས། སྟོང་ཉིད་དོན་ཅན་ངེས་དོན་ཤེས་པར་
གྱིས། །ཞེས་པའི་བར་གྱིས་གཞན་སྐྱེ་འགོག་པ་དང་། གཉིས་ལས་སྐྱེ་བའང་རིགས་
པའི་ངོ་བོ་མ་ཡིན་གང་གི་ཕྱིར། །ཞེས་སོགས་བློ་ཀ་གཅིག་གིས་གཉིས་ཀ་ལས་སྐྱེ་བ་



དབུ་མ་སྤྱི་དོན།
100
འགོག་པ་དང་། གལ་ཏེ་རྒྱུ་མེད་ཁོ་ནར་སྐྱེ་བ་ལྟ་ཞིག་འགྱུར་ན་ནི། །ཞེས་པ་ནས། ལྟ་
ཞིག་ཡོད་པ་མ་ཡིན་ནོ། །ཞེས་པའི་བར་གྱིས་རྒྱུ་མེད་ལས་སྐྱེ་བ་འགོག་པ་སྟོན་པ་སོགས་
ཡིན་པའི་ཕྱིར། དང་པོ་གྲུབ་སྟེ། དེ་ནི། ཞེས་པ་ནས། དེ་ཉིད་དང་ནི་འཇིག་རྟེན་དུ་
ཡང་རིགས་པ་མ་ཡིན་ནོ། །ཞེས་པའི་བར་གྱིས། འགྲེལ་པ་མཛད་པའི་རིགས་པས་
འགོག་ཚུལ་དང་། བདག་ལས་སྐྱེ་བར་འདོད་ན་བསྐྱེད་པར་བྱ་དང་སྐྱེད་བྱེད་དང་།
ཞེས་སོགས་ཤློ་ཀ་གཅིག་གིས་རྩ་བ་ཤེས་རབ་ཀྱི་རིགས་པ་ལ་བརྟེན་ནས་བདག་སྐྱེ་འགོག་
ཚུལ་བསྟན་པའི་ཕྱིར། དང་པོ་གྲུབ་སྟེ། དེ་ནི་ཞེས་པ་ནས། དེ་ཡང་བཟུང་དུ་ཡོད་
འགྱུར་དེ་ཕྱིར་འདི་ནི་ཁས་མི་བླང་། །ཞེས་པའི་བར་གྱིས་དེ་ཁོ་ན་ཉིད་རྟོགས་པར་འདོད་
པའི་གྲུབ་མཐའ་མཁན་གྱིས་བདག་སྐྱེ་འདོད་པའི་ལུགས་འགོག་པ་དང་། གང་ཕྱིར་
རྒྱུ་ཞིག་ན་ཡང་དེ་ཡི་འབྲས་བུ་མཐོང་བའི་ཕྱིར། །ཞེས་སོགས་རྐང་པ་གཉིས་ཀྱིས་བདག་
སྐྱེ་གྲུབ་མཐས་བློ་མ་བསྒྱུར་བའི་ཐ་སྙད་དུ་ཡང་མེད་པ་དང་། དེ་ཕྱིར་དངོས་པོ་བདག་
ལས་འབྱུང་ཞེས་རབ་ཏུ་བརྟགས་པ་འདི། ཞེས་སོགས་རྐང་པ་གཉིས་ཀྱིས་དེ་ལྟར་བཀག་
པ་རྣམས་ཀྱི་དོན་བསྡུས་ནས་བསྟན་པའི་ཕྱིར། དང་པོའི་ཚུལ་ནི་གྲངས་ཅན་ན་རེ། དེ་
ཉིད་དེ་ལས་འབྱུང་མིན་ཞེས་པ་མི་འཐད་དེ། བདག་སྐྱེ་ཡོད་པའི་ཕྱིར་ཏེ། ས་བོན་
གྱི་དུས་སུ་མངོན་པར་མི་གསལ་བའི་ཚུལ་གྱིས་ཡོད་པའི་མྱུ་གུ་ལྟ་བུ་ས་བོན་ལས་སྐྱེ་ཞིང་།
ས་བོན་གྱི་རང་བཞིན་དང་། མྱུ་གུའི་རང་བཞིན་ཀྱང་གཅིག་ཡིན་པའི་ཕྱིར། དང་པོ་
གྲུབ་སྟེ། རྒྱུ་དུས་སུ་མེད་པའི་དངོས་པོ་སྐྱེ་བ་མི་འཐད་ཅིང་། རྒྱུ་དུས་སུ་གསལ་བའི་
འབྲས་བུ་སྐྱེ་བ་ཡང་མི་འཐད་པས་སོ། །ཞེས་ཟེར། འདི་འགོག་པ་ལ། སློབ་དཔོན་
སངས་རྒྱས་བསྐྱངས་ཀྱིས། དངོས་པོ་རྣམས་བདག་ལས་སྐྱེ་བ་མེད་དེ། དེ་དག་གི་



101
སེམས་བསྐྱེད་དྲུག་པ།
སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་དང་། ཤིན་ཏུ་ཐལ་བར་འགྱུར་བའི་ཕྱིར་
རོ། །དངོས་པོ་བདག་གི་བདག་ཉིད་དུ་ཡོད་པ་རྣམས་ལ་ནི་ཡང་སྐྱེ་བ་ལ་དགོས་པ་མེད་
དོ། །ཅི་སྟེ་ཡོད་ཀྱང་སྐྱེ་ན་ནི་ནམ་ཡང་མི་སྐྱེ་བར་མི་འགྱུར་རོ། །ཞེས་གསུངས་འདི་
ལ་སློབ་དཔོན་ལེགས་ལྡན་འབྱེད་ཀྱིས་སྐྱོན་བརྗོད་མཛད་ཚུལ་ནི། ཚིག་གསལ་ལས།
འདི་ལ་ཁ་ཅིག་གིས། དེ་ནི་རིགས་པ་མ་ཡིན་ཏེ། གཏན་ཚིགས་དང་དཔེ་མ་བརྗོད་
པའི་ཕྱིར་དང་། གཞན་གྱིས་སྨྲས་པའི་ཉེས་པ་མ་བསལ་བའི་ཕྱིར་རོ། །ཐལ་བར་འགྱུར་
བའི་ཚིག་ཡིན་པའི་ཕྱིར། སྐབས་ཀྱི་དོན་ལས་བཟློག་པས་བསྒྲུབ་པར་བྱ་བ་དང་། དེའི་
ཆོས་བཟློག་པའི་དོན་མངོན་པས་དངོས་པོ་རྣམས་གཞན་ལས་སྐྱེ་བར་འགྱུར་བ་དང་།
སྐྱེ་བ་འབྲས་བུ་དང་བཅས་པ་ཉིད་དུ་འགྱུར་པ་དང་། སྐྱེ་བ་ཐུག་པ་ཡོད་པར་འགྱུར་
བའི་ཕྱིར་གྲུབ་པའི་མཐའ་དང་འགལ་བར་འགྱུར་རོ། །ཞེས་སྐྱོན་སྨྲ་སྟེ། ཞེས་གསུངས།
དོན་ནི། ལེགས་ལྡན་འབྱེད་ན་རེ། དངོས་པོ་རྣམས་བདག་ལས་སྐྱེ་བ་མེད་དེ། ཞེས་
པ་མི་རིགས་ཏེ། འགྲེལ་ཚིག་འདིས་དངོས་པོ་རྣམས་བདག་སྐྱེ་མ་ཡིན་པར་སྒྲུབ་པའི་
རྟགས་ཡང་དག་དང་། མཐུན་དཔེ་ཡང་དག་མ་བརྗོད་པའི་ཕྱིར་དང་། གཞན་གྲངས་
ཅན་གྱིས་བདག་ལས་སྐྱེ་བ་མེད་དེ། ཞེས་པའི་དོན་རང་རྒྱུའི་དུས་སུ་མངོན་པར་གསལ་
ཟིན་པའི་འབྲས་བུ་བདག་ལས་མི་སྐྱེ་བར་ཐལ་བ་འཕེན་ན། གྲུབ་ཟིན་བསྒྲུབ་པས་འདོད་
ལན་དང་། རང་རྒྱུའི་དུས་སུ་མངོན་པར་མི་གསལ་བའི་ཚུལ་གྱིས་ཡོད་པའི་འབྲས་
བུ་དེར་ཐལ་བ་འཕེན་ན་སྐྱེ་ལྡན་ཐམས་ཅད་དེ་འདྲ་ཁོ་ན་ཡིན་པས་ཁྱབ་པ་འགལ་ཞེས་
དམ་བཅའ་ལ་བརྟགས་ནས་སྐྱོན་བརྗོད་པའི་ཉེས་པ་མ་བསལ་བའི་ཕྱིར། རྟགས་དང་
པོ་མ་གྲུབ་ན། ཐལ་བར་འགྱུར་བ་སྟེ་གཞན་གྱིས་གླགས་ཡོད་པའི་ཚིག་ཏུ་བསྐྱེད་ལ།



དབུ་མ་སྤྱི་དོན།
102
གླགས་ཇི་ལྟར་ཡོད་ན་འགྲེལ་ཚིག་འདིས་སྐྱེ་བ་དོན་བཅས་དང་། ཐུག་བཅས་དེ་དངོས་
པོ་རྣམས་བདག་སྐྱེ་མ་ཡིན་པར་སྒྲུབ་པའི་རྟགས་ཡང་དག་ཏུ་བསྟན་པར་ཐལ། འདིས་
དེ་སྒྲུབ་ཀྱི་རྟགས་ཡང་དག་དང་། མཐུན་དཔེ་ཡང་དག་བསྟན། སྐྱེ་བ་དོན་མེད་དང་།
ཐུག་མེད་དེ་དེ་སྒྲུབ་ཀྱི་རྟགས་ཡང་དག་ཏུ་མ་བསྟན། བདག་སྐྱེ་ཡོད་ན་སྐྱེ་བ་དོན་མེད་
དང་ཐུག་མེད་ཀྱང་དེ་སྒྲུབ་ཀྱི་རྟགས་ཡང་དག་ཏུ་མ་བསྟན་པའི་ཕྱིར། རྟགས་དང་པོ་
ཁས། བར་པ་སླ། ཕྱི་མ་དེར་ཐལ། བདག་སྐྱེ་ཡོད་ན་སྐྱེ་བ་དོན་མེད་དང་ཐུག་མེད་
ཡིན་པའི་ཁྱབ་པ་རྩོད་གཞིའི་སྟེང་དུ་ཚད་མས་གྲུབ་པའི་གང་ཟག་ཡིན་ན། རྩོད་གཞི་
བདག་སྐྱེ་མ་ཡིན་པར་ཚད་མས་གྲུབ་པའི་གང་ཟག་ཡིན་དགོས་པའི་ཕྱིར། དེ་ལྟར་ཡང་
རྩ་ཤེའི་རྣམ་བཤད་ལས། དོན་དང་ཐུག་མེད་རྟགས་མིན་ལ། བདག་སྐྱེ་ཡོད་ན་དོན་
དང་ཐུག་མེད་ཀྱང་རྟགས་སུ་མི་རུང་སྟེ། དེ་རྩོད་གཞིའི་སྟེང་དུ་གྲུབ་ན་བསྒྲུབ་བྱ་གྲུབ་
དགོས་པའི་ཕྱིར་རོ། །དེས་ན་བཟློག་དོན་གཉིས་རྟགས་སོ། །ཞེས་གསུངས། རྩ་བར་
འདོད་ན། དངོས་པོ་རྣམས་བདག་ལས་སྐྱེ་བ་མེད་དེ། ཞེས་པའི་དངོས་ཟིན་གྱི་དམ་
བཅའ་བཟློག་པར་ཐལ། འདོད་པ་གང་ཞིག་མཚུངས་པའི་ཕྱིར། འདོད་ན། སྐྱེ་བ་
དོན་བཅས་དང་ཐུག་བཅས་དེ་དངོས་པོ་རྣམས་བདག་སྐྱེ་རྣམ་པར་བཅད་ཙམ་ལས་གཞན་
པའི་སྐྱེ་བ་ཞིག་ཏུ་སྒྲུབ་པའི་རྟགས་ཡང་དག་ཡིན་པ། དངོས་པོ་རྣམས་བདག་ལས་སྐྱེ་
བ་མེད་དེ། ཞེས་སོགས་ཀྱི་འགྲེལ་པའི་དགོངས་པར་གནས་པར་ཐལ། འདོད་པ་གང་
ཞིག བདག་སྐྱེ་ཡོད་དེ་ཞེས་ནི་སྦྱར་མི་རུང་། བདག་སྐྱེ་མེད་པ་ཡོད་པ་དེ། དངོས་
པོ་རྣམས་བདག་ལས་སྐྱེ་བ་མེད་དེ། ཞེས་པའི་ཐལ་ཆོས་ཀྱི་རྟགས་བཟློག་པ་མ་ཡིན་
པའི་ཕྱིར་ཏེ། བསྒྲུབ་པར་བྱ་བ་བཟློག་པས་ཞེས་བཤད་པའི་ཕྱིར་དང་། བདག་སྐྱེ་



jo
སེམས་བསྐྱེད་དྲུག་པ།
མེད་པ་ཐལ་འགྱུར་གྱི་རྟགས་སུ་མ་སྨྲས་པའི་ཕྱིར། དེ་ལྟར་ཡང་། རྩ་ཤེའི་རྣམ་བཤད་
ལས་དངོས་ཟིན་གྱི་རྟགས་བཟློག་ན། དངོས་ཟིན་གྱི་དམ་བཅའ་ཡང་བཟློག་དགོས་ཏེ།
མཚུངས་པའི་ཕྱིར་རོ། །དེ་ལ་རྟགས་བཟློག་པ་ལྟར་བྱར་མེད་པས། བདག་སྐྱེ་རྣམ་
པར་བཅད་ཙམ་མིན་པ་བཟློག་པའི་དོན་ནོ། །འདི་ཐལ་ཆོས་ཀྱི་རྟགས་བཟློག་པ་མ་ཡིན་
ཏེ༑ བསྒྲུབ་པར་བྱ་བ་བཟློག་པས་ཞེས་བཤད་པའི་ཕྱིར་དང་། བདག་སྐྱེ་མེད་པ་རྟགས་
སུ་མ་སྨྲས་པའི་ཕྱིར་རོ། །ཞེས་གསུངས། འདོད་ན། དངོས་པོ་རྣམས་བདག་སྐྱེ་མ་
ཡིན་པར་སྒྲུབ་པའི་བསྒྲུབ་བྱ་ཡིན་ན། མེད་དགག་ཡིན་དགོས་པའི་ཀླུ་སྒྲུབ་ཀྱི་གྲུབ་མཐའ་
དང་འགལ་ལོ། །ཞེས་སྐྱོན་སྨྲ་ཞིང་། ཐལ་འགྱུར་གྱི་དབང་དུ་བྱས་ན་ཡང་། དངོས་
པོ་རྣམས་བདག་ལས་སྐྱེ་བ་མེད་དེ། ཞེས་སོགས་ཀྱི་དངོས་པོ་རྣམས་ཆོས་ཅན། སྐྱེ་
བ་དོན་མེད་དུ་ཐལ། རང་རྒྱུའི་དུས་སུ་གྲུབ་ཟིན་པའི་ཕྱིར། ཞེས་པ་དང་། སྐྱེ་བ་
ཐུག་མེད་དུ་ཐལ། རང་རྒྱུའི་དུས་སུ་གྲུབ་ཟིན་པའི་ཕྱིར། ཞེས་པའི་ཐལ་འགྱུར་གཉིས་
བསྟན་པར་ཐལ། འདིར་གྲངས་ཅན་གྱིས་བདག་སྐྱེ་ཁས་བླངས་པ་ལ་འཕེན་རྒྱུའི་ཐལ་
འགྱུར་ཞིག་ནི་བསྟན། འདི་གཉིས་ལས་གཞན་པའི་ཐལ་འགྱུར་འགྲེལ་པའི་ཚིག་གིས་
མ་ཐོན་པའི་ཕྱིར། འདོད་ན་སོང་། ཚིག་འདིས་སྐྱེ་བ་དོན་བཅས་དང་ཐུག་བཅས་དངོས་
པོ་རྣམས་བདག་ལས་མི་སྐྱེ་བར་སྒྲུབ་པའི་རྟགས་ཡང་དག་ཏུ་བསྟན་པར་ཐལ། འདོད་
པ་གང་ཞིག ཐལ་འགྱུར་གཉིས་ཀྱི་བཟློག་དོན་ཁས་ལེན་དགོས་པའི་ཕྱིར། འདོད་
ན་ཀླུ་སྒྲུབ་ཀྱི་གྲུབ་མཐའ་དང་འགལ་བ་སྔར་བཞིན་ནོ། །ཞེས་ཟེར། སྟོང་ཐུན་ཆུང་
བའི་རྗེས་འབྲང་ཁ་ཅིག ཤེས་རབ་སྒྲོན་མར་གླགས་ཡོད་པའི་ཚིག་ཡིན་པའི་ཕྱིར།
ཞེས་པའི་དོན་འཆད་པ་ན། དངོས་པོ་རྣམས་ཞེས་སོགས་ཀྱི་འགྲེལ་ཚིག་གི་སྐབས་འདིར།



io4
དབུ་མ་སྤྱི་དོན།
104
རང་རྒྱུད་ཀྱི་གཏན་ཚིགས་ཀྱི་དབང་དུ་བྱས་ནས་བདག་སྐྱེ་འགོག་གམ། ཐལ་འགྱུར་
གྱི་དབང་དུ་བྱས་ནས་བདག་སྐྱེ་འགོག དང་པོ་ལྟར་ན། རང་རྒྱུད་ཀྱི་དཔེ་རྟགས་
མ་བརྗོད་པས་མི་འཐད་ལ། ཕྱི་མ་ལྟར་ན། སྒྲུབ་བྱེད་མི་འཕེན་པའི་ཐལ་འགྱུར་གྱིས་
འགོག་མི་ནུས་པས།་འཕེན་པས་འགོག་པས། དེ་ལྟར་ན། ཕྱི་ནང་གི་དངོས་པོ་རྣམས་
ཆོས་ཅན། སླར་ཡང་སྐྱེ་བ་དོན་མེད་དང་ཐུག་མེད་དུ་ཐལ། བདག་ལས་སྐྱེ་བའི་ཕྱིར།
ཞེས་པའི་ཐལ་འགྱུར་གྱི་བཟློག་དོན་གཞན་སྐྱེ་འཕེན་པར་སོང་བས་གྲུབ་པའི་མཐའ་དང་
འགལ་ལ། ལེགས་ལྡན་གྱིས་ཐལ་འགྱུར་གཉིས་པོ་དེ། དངོས་པོ་རྣམས་བདག་ལས་
སྐྱེ་བ་མེད་དེ། ཞེས་སོགས་ཀྱི་འགྲེལ་ཚིག་འདིའི་སྐབས་སུ་འཕངས་པར་མ་དགོངས་
ན་ནི། ཚིག་གསལ་ལས། ཐལ་བར་འགྱུར་བ་བཟློག་པའི་དོན་དང་ཡང་ཕ་རོལ་པོ་
ཉིད་འབྲེལ་གྱི། ཁོ་བོ་ཅག་ནི་མ་ཡིན་ཏེ། རང་ལ་དམ་བཅའ་བ་མེད་པའི་ཕྱིར། ཞེས་
སླར་ཡང་སྐྱེ་བ་དོན་བཅས་དང་ཐུག་བཅས་ཕ་རོལ་གྲངས་ཅན་གྱིས་ཁས་ལེན་པ་མ་
གཏོགས། ཁོ་བོ་དབུ་མ་པས་ཁས་མི་ལེན་པར་གསུངས་པ་འབྲེལ་མེད་དུ་འགྱུར་རོ། །ཞེས་
ཟེར། མི་འཐད་དེ་ལེགས་ལྡན་གྱིས། དེ་དག་གི་སྐྱེ་བ་དོན་མེད་པ་ཉིད་དུ་འགྱུར། ཞེས་
པའི་བརྗོད་བྱ་ལ་སླར་ཡང་གི་དོན་ཡོད་པར་དགོངས་ན། འགྲེལ་ཚིག་འདི་དང་། ཡང་
སྐྱེ་བ་ལ་དགོས་པ་མེད་ཅེས་པའི་ཚིག་གོང་འོག་གཉིས། མདོར་བསྟན་རྒྱས་བཤད་དུ་
དགོངས་དགོས་པ་ལ་དེ་མ་དགོངས་པའི་ཕྱིར་དང་། ཚིག་གསལ་གྱི་ལུང་དོན་བཤད་
པ་དགོངས་པར་མ་སོང་བའི་ཕྱིར། དང་པོ་གྲུབ་སྟེ། ཤེས་རབ་སྒྲོན་མར། དངོས་པོ་
རྣམས་བདག་ལས་སྐྱེ་བ་མེད་དེ། ཞེས་སོགས་དྲངས་ནས། དངོས་པོ་བདག་གི་བདག་
ཉིད་དུ་ཡོད་པ་རྣམས་ལ་ཡང་སྐྱེ་བ་ཞེས་སོགས་མ་དྲངས་པ་ལ་རྒྱུ་མཚན་ཞིག་བཤད་



i0s
སེམས་བསྐྱེད་དྲུག་པ།
དགོས་པའི་ཕྱིར། རྟགས་གཉིས་པ་གྲུབ་སྟེ། ཚིག་གསལ་གྱི་ལུང་དེས། ལེགས་ལྡན་
གྱིས་བདག་སྐྱེ་འགོག་པའི་ཐལ་འགྱུར་གཉིས་པོ་དེ། དངོས་པོ་རྣམས་བདག་ལས་སྐྱེ་
བ་མེད་དེ། ཞེས་སོགས་ཀྱི་འགྲེལ་ཚིག་གི་སྐབས་སུ་འཕངས་པར་དགོངས་པ་བཀག་
པའི་ཕྱིར་ཏེ། དེ་མ་བཀག་ན་ལེགས་ལྡན་གྱི་རྒྱུད་ལ་སངས་རྒྱས་བསྐྱངས་དངོས་པོ་
རྣམས་སླར་ཡང་སྐྱེ་བ་དོན་བཅས་དང་། ཐུག་བཅས་སུ་འདོད་སྙམ་པའི་དོགས་པ་ཡོད་
དགོས་པ་ལ། དོགས་པ་དེ་འདྲ་ལེགས་ལྡན་ལ་འབྱུང་བ་གཏན་མི་སྲིད་པའི་ཕྱིར། དེ་
ལྟར་ཡང་རྩ་ཤེའི་རྣམ་བཤད་ལས་ཟླ་བས་ཐལ་བ་ཟློག་པའི་དོན་དང་རང་མ་འབྲེལ་བར་
བསྟན་པ་འདིས་ནི་ལེགས་ལྡན་གྱིས་ཀྱང་། སླར་ཡང་སྐྱེ་བ་དོན་དང་ཐུག་མེད་དུ་ཐལ་
བ་འཕངས་པ་མ་དགོངས་པར། སྤྱིར་སྐྱེ་བ་དོན་དང་ཐུག་མེད་དུ་ཐལ་བ་ཙམ་ཞིག་
འཕངས་པར་བཟུང་ནས་བཟློག་དོན་ཁས་ལེན་དགོས་ཞེས་སྨྲས་པར་བསྟན་ཏོ། །ཞེས་
གསུངས་ཏེ། ཕྱོགས་སྔ་མ་ལ་མི་སྨྲ་བའི་བརྟུལ་ཞུགས་སྩལ་ཏོ། །ཡང་ཁ་ཅིག ཤེས་
རབ་སྒྲོན་མའི་འགྲེལ་ཚིག་གི་དོན་འཆད་པ་ན། དངོས་པོ་རྣམས་བདག་ལས་སྐྱེ་བ་མེད་
དེ༈ ཞེས་སོགས་ཀྱིས་སྐྱེ་བ་དོན་བཅས་ཐུག་བཅས་དངོས་པོ་རྣམས་བདག་སྐྱེ་མ་ཡིན་
པར་སྒྲུབ་པའི་རྟགས་ཡང་དག་ཏུ་བསྟན་ན། དངོས་པོ་རྣམས་གཞན་ལས་སྐྱེ་བར་འཕངས་
པ་ཁས་བླངས་དགོས་ཏེ། དངོས་པོ་རྣམས་སྐྱེ་ཞིང་བདག་ལས་མི་སྐྱེ་ཞེས་དམ་བཅས་
པའི་ཤུགས་ལས་གྲུབ་པའི་ཕྱིར་ཏེ། སྐྱེ་བ་ལ་བདག་སྐྱེ་དང་གཞན་སྐྱེ་གང་རུང་དུ་ཁ་
ཚོན་ཆོད་པས་སོ། །ཞེས་ཟེར། ཕལ་ཆེར་སྟོང་ཐུན་གྱི་གསུངས་ལས་འབྱུང་བས་འགོག་
མི་རིགས་མོད། ཤེས་རབ་སྒྲོན་མ་ལས། དངོས་པོ་རྣམས་གཞན་ལས་སྐྱེ་བར་འགྱུར་
བ་དང་། ཞེས་གསུངས་པའི་གཞན་དང་། གཞན་ལས་སྐྱེ་ཞེས་པའི་གཞན་གཉིས་གཅིག་



i06
དབུ་མ་སྤྱི་དོན།
ཏུ་བཟུང་ན་ནི་ནོར་བ་ཡིན་ཏེ། སྔ་མ་བདག་སྐྱེ་རྣམ་པར་བཅད་ཙམ་ལས་གཞན་པ་
ལ་བཤད་བྱུང་ཞིང་། ཕྱི་མ་དེ་དང་མི་འདྲ་བར་ཤེས་སླ་བའི་ཕྱིར། ཡང་སྤྱན་རས་
གཟིགས་བརྟུལ་ཞུགས་ཀྱིས་ཤེས་སྒྲོན་ཀྱི་ལུང་དེའི་དོན་འགྲེལ་པ་ན། སློབ་དཔོན་ཀླུ་
སྒྲུབ་ཀྱི། ལུང་ལས་གཞན་སྐྱེ་དང་། སྐྱེ་བ་དོན་དང་། ཐུག་བཅས་མི་བཞེད་པའི་
གྲུབ་མཐའ་དང་འགལ་ཞེས་བཤད། འདི་ལ་རྩ་ཤེའི་རྣམ་བཤད་དུ་འདོད་པ་བསྒྱུར་
བ་ཙམ་མ་གཏོགས་དགག་པ་མ་མཛད་ནའང་། སྟོང་ཐུན་ཆེན་མོར་དེ་མི་ལེགས་ཏེ།
ལེགས་ལྡན་འབྱེད་རང་ཉིད་དངོས་པོ་རྣམས་གཞན་སྐྱེར་ཁས་ལེན་ཞིང་། དེ་ཉིད་འཕགས་
པའི་ཡང་བཞེད་པར་འཆད་པའི་ཕྱིར། ཞེས་འགོག་པར་མཛད། གསུང་འདི་ལ་དཔགས་
ན་སློབ་དཔོན་སྤྱན་རས་གཟིགས་བརྟུལ་ཞུགས་ཀྱིས་གཞན་སྐྱེ་ཁས་མི་ལེན་པ་འདྲ་བ་
ཅིག་སྣང་ན་ཡང་། དབུ་མ་རང་རྒྱུད་པ་མཐའ་དག་གིས་གཞན་སྐྱེ་འདོད་པར་བཤད་
པ་དང་འགལ་བས་དགོངས་པ་འཚོལ་ཅིག འགྲེལ་བཤད་མི་འགོག་ན། ཤེས་སྒྲོན་
གྱི་ལུང་དོན་སྔར་བཤད་པ་དང་མཐུན་པར་བྱ་བའམ། ཡང་ན་སངས་རྒྱས་བསྐྱངས་
ཉིད་ཀྱིས་གཞན་སྐྱེ་མེད་པ་སློབ་དཔོན་གྱི་བཞེད་པར་འཆད་པའི་གྲུབ་མཐའ་དང་འགལ་
ཞེས་སྦྱོར། ཤེས་རབ་སྒྲོན་མར་སྐྱོན་བརྗོད་མཛད་པ་དེ་ཉིད་དཔལ་ལྡན་ཟླ་བས་འགོག་
པའི་ཚུལ་ནི། དང་པོ་གཏན་ཚིགས་དང་། དཔེ་མ་བརྗོད་པའི་ཕྱིར། ཞེས་པ། བདག་
སྐྱེ་མེད་པར་སྒྲུབ་པའི་རང་རྒྱུད་ཀྱི་གཏན་ཚིགས་དང་། དཔེ་མ་བརྗོད་པའི་ཕྱིར་ཟེར་
རམ། དེ་ལྟར་སྒྲུབ་པའི་གཞན་གྲགས་ཀྱི་གཏན་ཚིགས་དང་། དཔེ་མ་བརྗོད་པའི་ཕྱིར།
ཞེས་ཟེར། དང་པོ་མི་འཐད་དེ། དབུ་མ་པ་ཡིན་ན། རང་རྒྱུད་ཀྱི་གཏན་ཚིགས་ཡང་
དག་ཁས་ལེན་མི་རིགས་པས་ཁྱབ་པའི་ཕྱིར་ཏེ། ཚིག་གསལ། དབུ་མ་པ་ཡིན་ན། རང་



in
ཆེམས་བསྐྱེད་དྲུག་པ།
གི་རྒྱུད་ཀྱི་རྗེས་སུ་དཔག་པར་བྱ་བ་ཡང་རིགས་པ་མ་ཡིན་ཏེ། ཕྱོགས་གཞན་ཁས་བླངས་
པ་མེད་པའི་ཕྱིར། དེ་སྐད་དུའང་འཕགས་པ་ལྷས། ཡོད་དང་མེད་དང་ཡོད་མེད་ཅེས།།
གང་ལ་ཕྱོགས་ནི་ཡོད་མིན་པ། །དེ་ལ་ཡུན་ནི་རིང་པོ་ནའང་། །ཀླན་ཀ་བརྗོད་པར་
ནུས་མ་ཡིན། །ཞེས་བཤད་དོ། །རྩོད་ཟློག་ལས་ཀྱང་། གལ་ཏེ་ངས་དམ་བཅས་འགའ་
ཡོད། །དེས་ན་ང་ལ་སྐྱོན་དེ་ཡོད། །ང་ལ་དམ་བཅའ་མེད་པས་ན། །ང་ནི་སྐྱོན་མེད་
ཁོ་ན་ཡིན། །གལ་ཏེ་མངོན་སུམ་ལ་སོགས་པའི། །དོན་གྱིས་འགའ་ཞིག་དམིགས་ན་
ནི༑ ༑སྒྲུབ་པའམ་བཟློག་པར་བྱ་ན་དེ། །མེད་ཕྱིར་ང་ལ་ཀླན་ཀ་མེད། །ཅེས་དང་།
ཞེས་གསུངས། གཉིས་པ་ལྟར་ན། ཕ་རོལ་གྱི་ལོག་རྟོག་བཟློག་པ་ལ་བདག་སྐྱེ་མེད་
པར་སྒྲུབ་པའི་གཞན་གྲགས་ཀྱི་གཏན་ཚིགས་དང་། དཔེ་ཡང་དག་ངེས་པར་བརྗོད་
དགོས་པ་མ་བརྗོད་པའི་ཕྱིར་ཟེར་རམ། སྤྱིར་དེ་སྒྲུབ་ཀྱི་གཞན་གྲགས་ཀྱི་གཏན་ཚིགས་
དང༌། དཔེ་ཡང་དག་མ་བརྗོད་པའི་ཕྱིར། ཞེས་ཟེར། དང་པོ་མི་རིགས་ཏེ། ཕྱི་ནང་
གི་དངོས་པོ་རྣམས་ཆོས་ཅན། སླར་ཡང་སྐྱེ་བ་དོན་མེད་དང་ཐུག་མེད་དུ་ཐལ། རང་
རྒྱུའི་དུས་སུ་རྫོགས་པར་གྲུབ་པའི་ཕྱིར། ཞེས་པའི་ཐལ་འགྱུར་འཕངས་པ་ལ་བརྟེན་
ནས། ཕྱི་རྒོལ་གྲངས་ཅན་པ་བདག་སྐྱེ་འདོད་པའི་ལོག་རྟོག་བཟློག་ནུས་ལ། དེ་མ་
ནུས་ན་གྲངས་ཅན་ངོ་ཚ་མེད་པ་ཉིད་ཀྱིས་དེ་སྒྲུབ་ཀྱི་དཔེ་རྟགས་ཡང་དག་བརྗོད་པས་
ཀྱང་ལོག་རྟོག་བཟློག་མི་ནུས་གྲངས་ཅན་ཁས་བླངས་འགལ་བ་དེ་ལྟ་བུ་མཐོང་བཞིན་
དུ་དམ་བཅའ་ངན་པ་མི་འདོར་བའི་བསྙོན་འདིངས་པ་ཡིན་ན། དབུ་མ་པའི་རྩོད་ཟླར་
མི་འོས་ཤིང་། སངས་རྒྱས་བསྐྱངས་ཀྱི་འགྲེལ་ཚིག་ལ་སྐྱོན་དེ་ལྟ་བུ་འཇུག་པའི་གནས་
གཏན་མ་ཡིན་བཞིན་དུ་རྩོད་པ་ནི་ལེགས་ལྡན་འབྱེད་བདག་ཉིད་རང་རྒྱུད་ཀྱི་རྟགས་དང་།



དབུ་མ་སྤྱི་དོན།
i08
རྗེས་དཔག་ལ་མངོན་པར་དགའ་བ་ཉིད་གསལ་བར་བྱས་པ་ཡིན་པའི་ཕྱིར་ཏེ། ཚིག་
གསལ་ལས། སྐྱོན་དེ་དག་ཐམས་ཅད་ནི་རིགས་པ་མ་ཡིན་པར་ཁོ་བོ་ཅག་གིས་མཐོང་
ངོ་༑ ༑ཇི་ལྟར་ཞེ་ན། དེ་ལ་རེ་ཞིག་གཏན་ཚིགས་དང་། དཔེ་མ་བརྗོད་པའི་ཕྱིར་
དང༌། ཞེས་གང་སྨྲས་པ་དེ་ནི་མི་རིགས་སོ། །ཅིའི་ཕྱིར་ཞེ་ན། གང་གི་ཕྱིར་བདག་
ལས་ཞེས་བྱ་བ་ནི་ཡོད་པ་རྒྱུ་ཉིད་དང་། དེ་ཉིད་སྐྱེའོ་ཞེས་སྨྲས་པ་ཡིན་ལ། ཡོད་པ་
ནི་ཡང་སྐྱེ་བ་ལ་དགོས་པ་མ་མཐོང་ཞིང་། ཐུག་པ་མེད་པར་ཡང་མཐོང་ལ། ཁྱོད་
ཀྱིས་སྐྱེས་པ་སླར་ཡང་སྐྱེ་བར་མི་འདོད་ཅིང་། ཐུག་པ་མེད་པར་ཡང་མི་འདོད་དོ། །དེའི་
ཕྱིར་ཁྱེད་ཅག་གི་རྩོད་པ་ནི་འཐད་པ་དང་བྲལ་བ་དང་། རང་གི་ཁས་བླངས་པ་དང་
འགལ་བ་ཡིན་ནོ། །ཞེས་ཕ་རོལ་པོ་བདག་ལས་སྐྱེ་བར་འདོད་པ་ལ་འདྲི་བར་བྱེད་པ་
ཡིན་ནོ། །གང་ལས་གཏན་ཚིགས་དང་། དཔེ་འགོད་པ་འབྲས་བུ་དང་བཅས་པར་
འགྱུར་བ་འདི་ཙམ་ཞིག་གིས་བརྩད་པ་ན། ཅི་ཕ་རོལ་པོ་ཁས་ལེན་པར་མི་བྱེད་དམ།
འོན་ཏེ། ཕ་རོལ་པོ་རང་གི་ཁས་བླངས་པ་དང་འགལ་བས་བརྩད་པས་ཀྱང་མི་བཟློག་
ན་ནི། དེའི་ཚེ་ངོ་ཚ་མེད་པ་ཉིད་ཀྱིས་གཏན་ཚིགས་དང་། དཔེ་གཉིས་ཀྱིས་ཀྱང་བཟློག་
པར་མི་འགྱུར་བ་ཉིད་དོ། །ཁོ་བོ་ཅག་ནི་སྨྱོན་པ་དང་ལྷན་ཅིག་ཏུ་རྩོད་པ་ཡང་མ་ཡིན་
ནོ༑ ༑དེའི་ཕྱིར། སློབ་དཔོན་ནི་གནས་མ་ཡིན་པར་ཡང་རྗེས་སུ་དཔག་པ་འཆད་པར་
བྱེད་ན། བདག་ཉིད་རྗེས་སུ་དཔག་པ་ལ་དགའ་བ་ཉིད་མངོན་པར་བྱེད་པ་ཡིན་ནོ། །ཞེས་
གསུངས། སྤྱིར་ཕྱི་ནང་གི་དངོས་པོ་རྣམས་བདག་སྐྱེ་མ་ཡིན་པར་སྒྲུབ་པའི་གཞན་གྲགས་
ཀྱི་དཔེ་རྟགས་མ་བརྗོད་པའི་ཕྱིར་ཟེར་ན། དེ་ནི་སངས་རྒྱས་བསྐྱངས་ཀྱིས་མ་བརྗོད་
པ་མ་ཡིན་ཏེ། དངོས་པོ་རྣམས་བདག་ལས་སྐྱེ་བ་མེད་དེ། དེ་དག་གི་སྐྱེ་བ་དོན་མེད་



i09
སེམས་བསྐྱེད་དྲུག་པ།
པ་ཉིད་དུ་འགྱུར་བའི་ཕྱིར། ཞེས་པ་དང་། དངོས་པོ་བདག་གི་བདག་ཉིད་དུ་ཡོད་པ་
རྣམས་ལ་ནི་ཡང་སྐྱེ་བ་ལ་དགོས་པ་མེད་ཅེས་པ་གཉིས་མདོར་བསྟན་རྒྱསབཤད་དང་།
དེ་དག་གི་ཞེས་པ་དང་། བདག་གི་བདག་ཉིད་དུ་ཡོད་པ་ཞེས་པ་གཉིས་མདོར་བསྟན་
རྒྱུས་བཤད་དང་། ཤིན་ཏུ་ཐལ་བར་འགྱུར་བའི་ཕྱིར། ཞེས་པ་དང་། ཅི་སྟེ་ཡོད་
ཀྱང་སྐྱེ་ན་ནི་ནམ་ཡང་མི་སྐྱེ་བར་མི་འགྱུར་རོ། །ཞེས་པ་གཉིས་མདོར་བསྟན་རྒྱས་
བཤད་ཡིན་ལ། དེ་དག་གི་ཞེས་པ་དང་། བདག་གི་བདག་ཉིད་དུ་ཡོད་པ་ཞེས་པས་
གཏན་ཚིགས་དང་། སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་ཞེས་པ་དང་། ཡང་
སྐྱེ་བ་ལ་དགོས་པ་མེད་ཅེས་པས་སྒྲུབ་བྱའི་ཆོས་ངོས་བཟུང་ཞིང་། དངོས་པོ་ཞེས་པས་
ཆོས་ཅན་དང་། རྣམས་ཞེས་པའི་མང་ཚིག་གིས་མཐུན་དཔེ་འདོན་པའི་ཕྱིར་ཏེ། ཚིག་
གསལ་ལས། ཅི་སྟེ་ཡང་རང་གི་རྗེས་སུ་དཔག་པས་འགལ་བ་གདོན་མི་ཟ་བར་བརྗོད་
པར་བྱ་བ་ཡིན་ནོ། །ཞེ་ན། དེ་ཡང་སློབ་དཔོན་སངས་རྒྱས་བསྐྱངས་ཀྱི་བརྗོད་པ་ཉིད་
ཡིན་ནོ། །ཇི་ལྟར་ཞེ་ན། གང་གི་ཕྱིར་དེས་ནི་འདི་སྐད་ཅེས་བཤད་པ་ཡིན་ནོ། །དངོས་
པོ་རྣམས་བདག་ལས་སྐྱེ་བ་མེད་དེ། དེ་དག་གི་སྐྱེ་བ་དོན་མེད་པ་ཉིད་དུ་འགྱུར་བའི་
ཕྱིར་དང་། ཞེས་བཤད་པའི་ཕྱིར། དེ་ལ་དེ་དག་ཞེས་བྱ་བ་འདིས་ནི་རང་གི་བདག་
ཉིད་དུ་ཡོད་པ་འཛིན་པ་ཡིན་ནོ། །ཅིའི་ཕྱིར་ཞེ་ན། འདི་ལྟར་རང་གི་བདག་ཉིད་དུ་
ཡོད་པ་དག་ལ་ནི་ཡང་སྐྱེ་བ་ལ་དགོས་པ་མེད་དོ། །ཞེས་བྱ་བ་འདི་ནི་མདོར་བཞག་
པའི་ངག་དེའི་འགྲེལ་པའི་ངག་ཡིན་ལ། ངག་འདིས་ནི་ཆོས་མཐུན་པའི་དཔེ་གཞན་ལ་
རབ་ཏུ་གྲགས་པ་བསྒྲུབ་པར་བྱ་བ་དང་། སྒྲུབ་པར་བྱེད་པའི་ཆོས་དང་ལྡན་པ་ཉེ་བར་
བཟུང་བ་ཡིན་ནོ། །དེས་རང་གི་བདག་ཉིད་དུ་ཡོད་པ་ཞེས་བྱ་བ་འདིས་ནི་གཏན་ཚིགས་



དབུ་མ་སྤྱི་དོན།
110
འཛིན་པ་ཡིན་ནོ། །སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་དང་། ཞེས་བྱ་བ་འདིས་
ནི་བསྒྲུབ་པར་བྱ་བའི་ཆོས་འཛིན་པ་ཡིན་ནོ། །ཞེས་གསུངས། སྙིང་པོ་བསྡུས་ན། རང་
རྒྱུའི་དུས་སུ་མངོན་པར་མི་གསལ་བར་ཡོད་པར་འདོད་པའི་དངོས་པོ་ཆོས་ཅན། སླར་
ཡང་སྐྱེ་བ་དོན་མེད་དེ། ཡོད་པའི་ཕྱིར། སླར་ཡང་སྐྱེ་བ་ཐུག་མེད་ཡིན་ཏེ་ཡོད་པའི་
ཕྱིར། དཔེར་ན། རྒྱུ་དུས་སུ་མངོན་པར་གསལ་བའི་ཚུལ་གྱིས་ཡོད་པར་འདོད་པའི་
དངོས་པོ་བཞིན། ཞེས་པའི་གཞན་གྲགས་ཀྱི་གཏན་ཚིགས་ཡང་དག་གཉིས་དང་སྔར་
བཤད་པའི་འགལ་བརྗོད་ཀྱི་ཐལ་འགྱུར་ཡང་དག་གཉིས། དངོས་པོ་རྣམས་བདག་ལས་
སྐྱེ་བ་མེད་དེ། ཞེས་པའི་འགྲེལ་ཚིག་གིས་དངོས་སུ་བསྟན་ལ། དེ་བསྟན་པ་ཉིད་ཀྱིས་
ན་སྐབས་འདིར་དངོས་སུ་བསྟན་པའི་ཐལ་འགྱུར་ཡིན་ན། སྒྲུབ་བྱེད་མི་འཕེན་དགོས་
པས། ཐལ་བའི་བཟློག་དོན་ཕ་རོལ་གྲངས་ཅན་གྱི་ཁས་ལེན་ལ་སྦྱོར་བ་མ་གཏོགས།
དབུ་མ་པས་ཞལ་གྱི་བཞེས་པར་མི་འོས་ཏེ། ཚིག་གསལ་ལས། ཐལ་བར་འགྱུར་བའི་
བཟློག་པའི་དོན་དང་ཡང་ཕ་རོལ་པོ་ཉིད་འབྲེལ་བ་ཡིན་གྱི། ཁོ་བོ་ཅག་ནི་མ་ཡིན་ཏེ།
རང་ལ་དམ་བཅའ་བ་མེད་པའི་ཕྱིར་རོ། །དེའི་ཕྱིར་ཁོ་བོ་ཅག་ལ་གྲུབ་པའི་མཐའ་དང་
འགལ་བ་ག་ལ་ཡོད། ཅེས་གསུངས། བདག་སྐྱེ་འགོག་པའི་ཐལ་འགྱུར་གཉིས་ལ་འགལ་
བརྗོད་ཀྱི་ཐལ་འགྱུར་ཞེས་བརྗོད་པའི་རྒྱུ་མཚན། ཡོད་པ་དང་སྤྱིར་སྐྱེ་བ་དོན་བཅས་
ཐུག་བཅས་མི་འགལ་ཡང་། ཡོད་པ་དང་སླར་ཡང་སྐྱེ་བ་དོན་བཅས་ཐུག་བཅས་འགལ་
ཞིང་། དེ་བརྗོད་པའི་ཆ་ནས་སོ། །ཁོ་ན་རེ། གཞན་མི་འདོད་པའི་ཐལ་བ་འཕངས་
པ་ན་ཐལ་ཆོས་ལོག་པའི་དོན། ཐལ་བ་འཕེན་མཁན་རང་ཉིད་ཀྱིས་ཁས་ལེན་དགོས་
པས་སྔར་ཇི་སྐད་བཤད་པ་རྣམས་མི་འཐད་དོ། །ཞེ་ན། རང་བཞིན་མེད་པར་སྨྲ་བའི་



111
སེམས་བསྐྱེད་དྲུག་པ།
དབུ་མ་པས་རང་བཞིན་དང་བཅས་པར་སྨྲ་བ་གྲངས་ཅན་ལ་འགལ་བརྗོད་ཀྱི་ཐལ་འགྱུར་
དེ་ལྟར་འཕངས་པའི་ལྡོག་དོན། དབུ་མ་པས་ཁས་ལེན་དགོས་པའི་སྐྱོན་མེད་དེ། གྲངས་
ཅན་ལ་མི་འདོད་པ་ཐལ་བར་འཕངས་པའི་སྒོ་ནས་ཉེས་པ་ཇི་ཙམ་བྱུང་བ་དེ་ཁོ་བོ་ཅག་
མངོན་པར་འདོད་པ་ཡིན་ཞིང་། སློབ་དཔོན་ཀླུ་སྒྲུབ་ཀྱི་ལུགས་ཕྱིན་ཅི་མ་ལོག་པའི་
རྗེས་སུ་འབྲང་བའི་སློབ་དཔོན་སངས་རྒྱས་བསྐྱངས་རྒོལ་བ་གཞན་གྱི་ཀླན་ཀའི་གླགས་
དང་བཅས་པའི་ཚིག་མི་གསུང་ལ། ཐལ་འགྱུར་གྱི་བཟློག་དོན་ཁས་ལེན་འདོད་ནས་
འཕངས་པ་མ་ཡིན་པ་དང་། རྗོད་བྱེད་ཀྱི་སྒྲ་རྣམས་དོན་སྟོན་པའི་ནུས་པ་ཡོད་ན། སྨྲ་
བ་པོའི་བརྗོད་འདོད་ཀྱི་དབང་དུ་འགྲོ་བ་མ་གཏོགས། དབྱུག་པས་བསྣུན་ཞགས་པས་
བཅིངས་པའི་སྐྱེས་བུ་བཞིན་དུ་སྨྲ་བ་པོ་རང་དབང་མེད་པར་བྱེད་པ་མ་ཡིན་པའི་ཕྱིར་
ཏེ༑ ཚིག་གསལ་ལས། ཐལ་བ་ལས་བཟློག་པ་བསྒྲུབས་པས་ཕ་རོལ་པོ་ལ་ཉེས་པ་མང་
པོ་ཅི་ཙམ་དུ་གྱུར་པ་དེ་ཙམ་ཁོ་བོ་ཅག་མངོན་པར་འདོད་པ་ཁོ་ན་ཡིན་པས། གང་ལས་
འདི་ལ་གཞན་གྱིས་གླགས་རྙེད་པར་འགྱུར་བ་སློབ་དཔོན་ཀླུ་སྒྲུབ་ཀྱི་ལུགས་ཕྱིན་ཅི་མ་
ལོག་པའི་རྗེས་སུ་འབྲང་བ་སློབ་དཔོན་སངས་རྒྱས་བསྐྱངས་ལ་གླགས་དང་བཅས་པའི་
ཚིག་གསུང་བ་ཉིད་ག་ལ་ཡོད། རང་བཞིན་མེད་པར་སྨྲ་བས་རང་བཞིན་དང་བཅས་
པར་སྨྲ་བ་ལ་ཐལ་བ་སྒྲུབ་པ་ན། ཐལ་བ་ལས་བཟློག་པའི་དོན་ཅན་དུ་ཐལ་བར་ག་ལ་
འགྱུར་ཏེ། སྒྲ་རྣམས་ནི་དབྱུག་པ་དང་ཞགས་པ་ཅན་བཞིན་དུ་སྨྲ་བ་པོ་རང་དབང་མ་
ཡིན་པར་བྱེད་པ་མ་ཡིན་ནོ། །འོ་ན་ཅི་ཞེ་ན། ནུས་པ་ཡོད་ན་སྨྲ་བ་པོའི་བརྗོད་པར་
འདོད་པའི་རྗེས་སུ་བྱེད་པ་ཡིན་ནོ། །ཞེས་གསུངས། འོ་ན། གྲངས་ཅན་གྱིས་མྱུ་གུ་
སླར་ཡང་སྐྱེ་བར་སྨྲ་འདོད་ནས། མྱུ་གུ་སྐྱེ་ཞེས་བརྗོད་པའི་ཚེ་མྱུ་གུ་སླར་ཡང་སྐྱེ་བའི་



དབུ་མ་སྤྱི་དོན།
112
དོན་སྟོན་ནུས་པར་འགྱུར་རོ། །ཞེ་ན། མ་ཡིན་ཏེ། ནུས་པ་ཡོད་ན་ཞེས་འབྱུང་བས་
དོན་སྟོན་པའི་ནུས་པ་དང་། བརྗོད་འདོད་ཡོད་པ་གཉིས་ཚོགས་ཅིག་དགོས་པའི་ཕྱིར།
འོ་ན། བདག་སྐྱེ་འགོག་པའི་ཐལ་འགྱུར་གཉིས་འཕངས་པ་ལ་དགོས་པ་མེད་པར་ཐལ་
ཏེ༑ ཐལ་འགྱུར་གཉིས་ཀྱི་བཟློག་དོན་འཕེན་པ་པོ་རང་ཉིད་ཀྱིས་ཁས་མི་ལེན་པས་སོ།།
ཞེ་ན། མ་ངེས་ཏེ། ཕ་རོལ་གྲངས་ཅན་གྱི་ལོག་རྟོག་བཀག་ནས་བདག་སྐྱེ་རྣམ་པར་
བཅད་ཙམ་སྒྲུབ་པའི་ཆེད་དུ་ཡིན་པའི་ཕྱིར་ཏེ། ཚིག་གསལ་ལས། དེའི་ཕྱིར་ཐལ་བ་
སྒྲུབ་པ་ནི་ཕ་རོལ་པོའི་དམ་བཅའ་བ་འགོག་པ་ཙམ་གྱི་འབྲས་བུ་ཅན་ཡིན་པའི་ཕྱིར། ཐལ་
བ་ལས་བཟློག་པའི་དོན་ཅན་དུ་འགྱུར་བ་ཡོད་པ་མ་ཡིན་ནོ། །ཞེས་གསུངས། སྐྱོན་
བརྗོད་གཉིས་པ་གཞན་གྲངས་ཅན་གྱིས་སྨྲས་པའི་ཉེས་པ་མ་བསལ་བའི་སྐྱོན་ཡང་མེད་
དེ༑ འཇིམ་པའི་དུས་སུ་མངོན་པར་མ་གསལ་བའི་ཚུལ་གྱིས་ཡོད་པར་འདོད་པའི་རྫ་
བུམ་སླར་ཡང་སྐྱེ་དགོས་པར་གྲོངས་ཅན་འདོད་པས། དེ་ཉིད་བཀག་ནས། སླར་ཡང་
སྐྱེ་བ་མེད་པར་སྒྲུབ་པས་གྲུབ་ཟིན་སྒྲུབ་པའི་སྐྱོན་མེད་ཅིང་། དེ་ཉིད་ཐལ་འགྱུར་དང་
གཏན་ཚིགས་གཉིས་ཀའི་ཆོས་ཅན་དུ་བཟུང་བར་བྱ་བ་དང་། འཇིམ་པའི་དུས་སུ་མངོན་
པར་གསལ་བའི་ཚུལ་གྱིས་ཡོད་པར་འདོད་པའི་རྫ་བུམ་སླར་ཡང་སྐྱེ་དགོས་པར་གྲངས་
ཅན་མི་འདོད་པས། དེ་ཉིད་མཐུན་དཔེར་བྱེད་པ་མ་གཏོགས་གཏན་ཚིགས་དང་། ཐལ་
འགྱུར་གཉིས་ཀའི་ཆོས་ཅན་དུ་མི་འཛིན་པའི་ཕྱིར་ཏེ། ཚིག་གསལ་ལས། གཏན་ཚིགས་
དང་དཔེ་མ་བརྗོད་པ་མ་ཡིན་པ་འབའ་ཞིག་ཏུ་མ་ཟད་ཀྱི། གཞན་གྱིས་སྨྲས་པའི་ཉེས་
པ་མ་བསལ་བའང་མ་ཡིན་ནོ། །ཇི་ལྟར་ཞེ་ན། གྲངས་ཅན་པ་དག་མདུན་ན་གནས་
པའི་བུམ་པ་མངོན་པར་གསལ་བའི་རང་བཞིན་ཅན་ནི་ཡང་མངོན་པར་གསལ་བར་མི་



j13
སེམས་བསྐྱེད་དྲུག་པ།
འདོད་ཅིང་། དེ་ཉིད་འདིར་དཔེ་ཉིད་དུ་གྲུབ་པའི་ངོ་བོ་ཡིན་པའི་ཕྱིར་ལ། ནུས་པའི་
ངོ་བོར་གྱུར་ཅིང་མངོན་པར་གསལ་བའི་རང་བཞིན་ཅན་མ་ཡིན་པ་སྐྱེ་བ་བཀག་པས་
ཁྱད་པར་དུ་བྱས་པ་ནི་བསྒྲུབ་པར་བྱ་བ་ཡིན་པ་ཉིད་ཀྱི་ཕྱིར་གྲུབ་པ་ལ་སྒྲུབ་པས་ཕྱོགས་
ཀྱི་སྐྱོན་ཉིད་དུ་དོགས་པའམ་གཏན་ཚིགས་འགལ་བའི་དོན་ཉིད་དུ་དོགས་པ་ག་ལ་ཡོད།
དེའི་ཕྱིར་རང་གི་རྗེས་སུ་དཔག་པས་འགལ་བ་བརྗོད་པ་ན་ཡང་ཇི་སྐད་སྨྲས་པའི་ཉེས་
པ་བརྗོད་པ་མེད་པའི་ཕྱིར། གཞན་གྱིས་སྨྲས་པའི་ཉེས་པ་མ་བསལ་བ་མེད་པ་ཉིད་དེ།
དེའི་ཕྱིར་སུན་འབྱིན་པ་འདི་དག་ནི་འབྲེལ་བ་མེད་པ་ཉིད་དོ་ཞེས་ཤེས་པར་བྱའོ། །ཞེས་
གསུངས། ཕ་རོལ་པོ་བདག་སྐྱེ་འདོད་པ་སོགས་ཀྱི་གྲུབ་མཐའ་ཐལ་འགྱུར་གྱི་སྒོ་ནས་
འགོག་པ་ནི་མགོན་པོ་ཀླུ་སྒྲུབ་ཀྱི་བཞེད་པ་ཡིན་ཏེ། ཚིག་གསལ་ལས། དེ་ལྟར་ཡང་
སློབ་དཔོན་ནི། ནམ་མཁའི་མཚན་ཉིད་སྔ་རོལ་ན། །ནམ་མཁའ་ཅུང་ཟད་ཡོད་མ་
ཡིན། །གལ་ཏེ་མཚན་ལས་སྔ་འགྱུར་ན། །མཚན་ཉིད་མེད་པར་ཐལ་བར་འགྱུར།།
ཞེས་བྱ་བ་དང་། དེ་བཞིན་དུ། གཟུགས་ཀྱི་རྒྱུ་ནི་མ་གཏོགས་པར། །གཟུགས་ན་
གཟུགས་ནི་རྒྱུ་མེད་པར། །ཐལ་བར་འགྱུར་ཏེ་དོན་གང་ཡང་། །རྒྱུ་མེད་པ་ནི་གང་
ནའང་མེད། །ཞེས་བྱ་བ་དང་། དེ་བཞིན་དུ། མྱ་ངན་འདས་པ་དངོས་པོ་མིན། །རྒ་
ཤིའི་མཚན་ཉིད་ཐལ་བར་འགྱུར། །རྒ་དང་འཆི་བ་མེད་པ་ཡི། །དངོས་པོ་ཡོད་པ་
མ་ཡིན་ནོ། །ཞེས་བྱ་བ་ལ་སོགས་པས་ཕལ་ཆེར་ཐལ་བ་སྒྲུབ་པ་ཁོ་ནའི་སྒོ་ནས། གཞན་
གྱི་ཕྱོགས་སེལ་བར་མཛད་དོ། །ཞེས་གསུངས། ཁོ་ན་རེ། ཐལ་འགྱུར་ཙམ་གྱིས་
གཞན་ཕྱོགས་སུན་འབྱིན་པ་སློབ་དཔོན་གྱི་གཞུང་རྣམས་ཀྱི་དོན་མ་ཡིན་ཏེ། སློབ་དཔོན་
གྱི་གཞུང་དེ་རྣམས་ཀྱིས་ཐལ་འགྱུར་དངོས་སུ་བསྟན་པའི་ཤུགས་ལ་སྦྱོར་ངག་བསྟན་



14
དབུ་མ་སྤྱི་དོན།
པའི་ཕྱིར་ཏེ། སློབ་དཔོན་གྱི་གཞུང་དེ་རྣམས་དོན་རྒྱ་ཆེན་པོ་ཚིག་ཉུང་ངུས་བསྡུས་ནས་
སྟོན་པའི་དོན་ཅན་ཡིན་པའི་ཕྱིར་ཞེ་ན། འོ་ན། སློབ་དཔོན་སངས་རྒྱས་བསྐྱུངས་ཀྱི་
ངག་ཀྱང་དེ་ལྟ་བུའི་དོན་ཅན་དུ་ཐལ། ཀླུ་སྒྲུབ་ཀྱི་གཞུང་རྣམས་དེ་ལྟར་ཡིན་པའི་ཕྱིར།
འདོད་ན། ཁྱེད་རང་གི་ལུགས་དང་འགལ། ཁོ་ན་རེ། མི་མཚུངས་ཏེ། སློབ་དཔོན་
གྱི་ངག་ནི་རྩ་བ་དང་། སངས་རྒྱས་བསྐྱུངས་ཀྱི་ངག་འགྲེལ་པ་ཡིན་པས། རྩ་བའི་དངོས་
བསྟན་དངོས་སུ་མི་འགྲེལ་བར་དོན་ཐོབ་དངོས་སུ་འགྲེལ་བ་འགྲེལ་པ་མཁན་པོ་རྣམས་
ཀྱི་ལུགས་ཡིན་པའི་ཕྱིར། ཞེ་ན། དེ་ཡང་མ་ངེས་ཏེ། སློབ་དཔོན་གྱིས་རྩོད་ཟློག་གི་
འགྲེལ་པ་མཛད་པའི་ཚེ། རྟགས་ཡང་དག་གི་སྦྱོར་ངག་མ་གསུངས་པའི་ཕྱིར་ཏེ། ཚིག་
གསལ་ལས། སློབ་དཔོན་གྱི་ངག་རྣམས་ནི་དོན་གྱི་ངག་ཡིན་པའི་ཕྱིར་དོན་ཆེན་པོ་ཉིད་
ཡིན་པས་སྦྱོར་བ་དུ་མའི་རྒྱུ་ཉིད་དུ་རྟོག་ན་ནི། སློབ་དཔོན་སངས་རྒྱས་བསྐྱངས་ཀྱི་ངག་
དག་ཀྱང་ཅིའི་ཕྱིར་དེ་ལྟར་ཡོངས་སུ་མི་རྟོག འོན་ཏེ་སྦྱོར་བའི་ངག་རྒྱས་པར་བརྗོད་
པར་བྱེད་པ་གང་ཡིན་པ་འདི་ནི་འགྲེལ་པ་མཁན་པོ་རྣམས་ཀྱི་ལུགས་ཡིན་ནོ་ཞེ་ན། དེ་
ཡང་ཡོད་པ་མ་ཡིན་ཏེ། རྩོད་པ་ཟློག་པའི་འགྲེལ་པ་མཛད་པ་ན། སློབ་དཔོན་གྱིས་
ཀྱང་སྦྱོར་བའི་ངག་མ་གསུངས་པའི་ཕྱིར་རོ། །ཞེས་གསུངས།
འོ་ན། རང་རྒྱུད་ཀྱི་རྟགས་ཡང་དག་མེད་པའི་རྒྱུ་མཚན་ཅི་ཡིན་ཞེ་ན། དེ་
ནི་རང་ངོས་ནས་སམ། རང་དབང་ཅན་དུ་གྲུབ་པའི་རྟགས་ཡང་དག་མེད་པ་ལ་དགོངས་
པ་ཡིན་ཏེ། ཤེས་རབ་སྒྲོན་མར། གཞན་གྱི་སྐྱོན་བརྗོད་པ་ཅིག་གི་སྐབས་སུ་རང་དབང་
དུ་བྱས་ནས་དེ་སྐད་བརྗོད་དམ། སུན་འབྱིན་པའི་དབང་དུ་བྱས་ནས་ཡིན་ཞེས་ཅོག་
རོ་ལོ་ཆེན་གྱིས་བསྒྱུར་བ་ལས་འབྱུང་བའི་ཕྱིར། རང་རྒྱུད་ཀྱི་རྟགས་ཡང་དག་གི་སྦྱོར་



སེམས་བསྐྱེད་དྲུག་པ།
བ་ཡང་ལེགས་ལྡན་གྱིས་དོན་དམ་པར་མིག་ལ་སོགས་པ་ནི་བདག་ལས་སྐྱེ་བ་མེད་དེ།
ཡོད་པའི་ཕྱིར། དཔེར་ན། ཤེས་པ་ཡོད་པ་ཉིད་བཞིན་ཞེས་འགོད་པར་མཛད། དེ་ནི་
མི་འཐད་དེ། ཆེས་ཤིན་ཏུ་ཉེས་པ་དུ་མའི་ཚོགས་དང་བཅས་པའི་ཕྱིར་ཏེ། ཚིག་གསལ་
ལས། གཞན་ཡང་རྟོག་གེ་བ་འདིས་བདག་ཉིད་རྟོག་གེའི་བསྟན་བཅོས་ལ་ཤིན་ཏུ་མཁས་
པ་ཙམ་ཞིག་བསྟན་པར་འདོད་པས་དབུ་མའི་ལྟ་བ་ཁས་ལེན་བཞིན་དུ་ཡང་རང་རྒྱུད་
ཀྱི་སྦྱོར་བའི་ངག་བརྗོད་པ་གང་ཡིན་པ་དེ་ནི་ཆེས་ཤིན་ཏུ་ཉེས་པ་དུ་མའི་ཚོགས་ཀྱི་གནས་
སུ་རྟོགས་ཏེ། ཇི་ལྟར་ཞེ་ན་དེ་ལ་རེ་ཤིག་གང་འདི་སྐད་དུ་འདིར་སྦྱོར་བའི་ཚིག་ཏུ་འགྱུར་
བ་ནི། དོན་དམ་པར་ནང་གི་སྐྱེ་མཆེད་རྣམས་བདག་ལས་སྐྱེ་བ་མེད་པར་ངེས་ཏེ། ཡོད་
པའི་ཕྱིར་དཔེར་ན་ཤེས་པ་ཡོད་པ་ཉིད་བཞིན་ནོ་ཞེས་སྨྲས་པ་ཡིན་ནོ། །ཞེས་གསུངས།
ཉེས་པ་བཤད་དུ་ཡོད་དེ། དོན་དམ་པར་ཞེས་པའི་ཁྱད་པར་སྒྱུར་བ་ལ་དགོས་པ་མེད་
པའི་ཕྱིར་ཏེ། སྒྲུབ་བྱའི་ཆོས་ལ་ཁྱད་པར་དེ་ལྟར་སྦྱར་བ་ལ་དགོས་པ་མེད། ཆོས་
ཅན་ལ་ཡང་ཁྱད་པར་དེ་ལྟར་སྦྱར་བ་ལ་དགོས་པ་མེད་པའི་ཕྱིར། དང་པོ་གྲུབ་སྟེ། རྒོལ་
ཕྱི་རྒོལ་གཉིས་ཀ་ལ་ལྟོས་ནས་ཁྱད་པར་དེ་ལྟར་སྦྱར་བ་ལ་དགོས་པ་མེད། འཇིག་རྟེན་
གྱི་ཐ་སྙད་ལ་ལྟོས་ནས་ཀྱང་ཁྱད་པར་དེ་ལྟར་སྦྱར་བ་ལ་དགོས་པ་མེད་པའི་ཕྱིར། དང་
པོ་གྲུབ་སྟེ། སྔ་རྒོལ་དབུ་མ་པས་བདག་སྐྱེ་ཀུན་རྫོབ་ཏུ་ཡང་ཁས་མ་བླངས། ཕྱི་རྒོལ་
གྲངས་ཅན་ནི་བདེན་པ་གཉིས་ཆར་ལས་ཉམས་པས་སྤྱི་ཁྱབ་ནས་བདག་སྐྱེ་འདོད་པའི་
གྲུབ་མཐའ་འགོག་རིགས་པའི་ཕྱིར། གཉིས་པ་གྲུབ་སྟེ། འཇིག་རྟེན་པ་རྣམས་མ་བརྟགས་
མ་དཔྱད་པར་སྐྱེ་ཞེས་པ་ཙམ་དུ་རྟོག་པའི་ཕྱིར་རོ། །རྩ་རྟགས་གཉིས་པ་ཆོས་ཅན་ལ་
ཡང་ཁྱད་པར་དེ་ལྟར་སྦྱར་བ་ལ་དགོས་པ་མེད་པ་གྲུབ་སྟེ། དེ་སྦྱར་ན་སྔ་རྒོལ་དབུ་མ་



i6
དབུ་མ་སྤྱི་དོན།
པ་ལ་མ་གྲུབ་པའི་ཕྱིར། ཀུན་རྫོབ་ཏུ་ཡོད་པའི་མིག་སོགས་ཆོས་ཅན་དུ་འཛིན་པ་ཡིན་
ནོ༑ ༑ཞེ་ན། དེ་ཡང་མི་འཐད་དེ། ཕྱི་རྒོལ་གྲངས་ཅན་ལ་མ་གྲུབ་པའི་ཕྱིར། ཁོ་ན་
རེ༈ བདེན་བརྫུན་གང་གིས་ཀྱང་ཁྱད་པར་དུ་མ་བྱས་པའི་མིག་སོགས་རྒོལ་ཕྱི་རྒོལ་
གཉིས་ཀ་ལ་མཐུན་སྣང་དུ་གྲུབ་པའི་ཆོས་ཅན་དུ་འཛིན་པ་ཡིན་ནོ། །ཞེ་ན། དེ་ཡང་
མི་འཐད་དེ། དེ་འདྲའི་མིག་སོགས་མེད་པའི་ཕྱིར་ཏེ། མིག་སོགས་ལ་ཚད་མར་སོང་
ན༑ མིག་སོགས་དོན་དམ་པར་ཡོད་པ་ལ་ཚད་མར་སོང་དགོས་པའི་ཕྱིར་ཏེ། མིག་
སོགས་ཡོད་པ་ལ་ཚད་མར་སོང་ན། མིག་སོགས་རང་ངོས་ནས་ཡོད་པ་ལ་ཚད་མར་
སོང་དགོས་པའི་ཕྱིར་ཏེ། ཡོད་པ་དང་། རང་ངོས་ནས་ཡོད་པ་གཉིས་དོན་གཅིག་
པའི་ཕྱིར། རྟགས་ཕ་རོལ་པོས་ཁས་བླངས། གཞན་ཡང་། མིག་སོགས་ཡོད་པར་
འཇལ་བྱེད་ཀྱི་ཚད་མ་དེ་མིག་སོགས་ལ་དོན་དམ་དཔྱོད་བྱེད་ཀྱི་ཚད་མར་སོང་བར་
ཐལ། དེ་མིག་སོགས་རང་ངོས་ནས་ཡོད་པ་ལ་ཚད་མར་སོང་བའི་ཕྱིར། རྟགས་ཁས།
འདོད་ན། མིག་སོགས་དོན་དམ་བདེན་པ་ཡིན་པར་ཐལ་ལོ། །འདོད་མི་ནུས་ཏེ། ཚིག་
གསལ་ལས། ཕྱིན་ཅི་ལོག་དང་ཕྱིན་ཅི་མ་ལོག་པ་དག་ནི་ཐ་དད་པ་ཡིན་ནོ། །ཞེས་
ཀུན་རྫོབ་དང་། དོན་དམ་གཉིས་འགལ་བར་བཤད་པས་སོ། །ཁོ་ན་རེ། དབུ་མ་པས་
གྲངས་ཅན་གྱི་ངོར་མིག་སོགས་བདག་ལས་མི་སྐྱེ་བར་སྒྲུབ་པའི་ཚེ། རྒོལ་ཕྱི་རྒོལ་གཉིས་
ཀ་ལ་མཐུན་སྣང་དུ་གྲུབ་པའི་མིག་སོགས་ཆོས་ཅན་དུ་བཟུང་དུ་ཡོད་པར་ཐལ་ཏེ། སངས་
རྒྱས་པས་བྱེ་བྲག་པའི་ངོར་སྒྲ་མི་རྟག་པར་སྒྲུབ་པའི་ཚེ། རྒོལ་ཕྱི་རྒོལ་གཉིས་ཀ་ལ་
མཐུན་སྣང་དུ་གྲུབ་པའི་འབྱུང་བཞི་རྒྱུར་བྱས་པའི་མི་རྟག་པ་དང་། ནམ་མཁའི་ཡོན་
ཏན་གང་རུང་གིས་ཁྱད་པར་དུ་མ་བྱས་པའི་སྒྲ་ཙམ་ཆོས་ཅན་དུ་སོང་བ་ལྟ་བུ་ཡིན་པའི་



17
སེམས་བསྐྱེད་དྲུག་པ།
ཕྱིར། ཞེ་ན། དཔེ་དོན་མི་མཚུངས་ཏེ། ཕྱི་མ་དཔེའི་སྐབས་སུ་ཀུན་རྫོབ་ལ་དཔྱོད་པ་
ཡིན་པས་རྒོལ་ཕྱི་རྒོལ་གཉིས་ཀ་ལ་མཐུན་སྣང་དུ་གྲུབ་པའི་ཆོས་ཅན་བཟུང་དུ་ཡོད་ལ།
དོན་གྱི་སྐབས་སུ་ནི་དོན་དམ་ལ་དཔྱོད་པ་ཡིན་པས་དེ་འདྲའི་ཆོས་ཅན་མཐུན་སྣང་དུ་
གྲུབ་པ་བཞག་དཀའ་བའི་ཕྱིར་ཏེ། ཚིག་གསལ་ལས། དཔེ་ལ་ཡང་འདྲ་བ་ཡོད་པ་
མ་ཡིན་ཏེ། ཞེས་གསུངས། འོ་ན། སློབ་དཔོན་ལེགས་ལྡན་འབྱེད་ལ་བརྗོད་པའི་ཉེས་
པ་རྣམས་ཁྱེད་རང་ལ་ཡང་འཇུག་པར་མི་འགྱུར་རམ་ཞེ་ན། མི་འགྱུར་ཏེ། རང་རྒྱུད་
པ་རྣམས་ཆོས་གང་འཇོག་རང་ངོས་ནས་གྲུབ་པ་དང་། བཏགས་དོན་བཙལ་ནས་འཇོག
ངེད་ཐལ་འགྱུར་བ་རང་ངོས་ནས་གྲུབ་པ་ཁས་མི་ལེན་ཅིང་། ཆོས་གང་འཇོག་བཏགས་
དོན་མ་བཙལ་བར་འཇོག་པའི་ཕྱིར་ཏེ། ཚིག་གསལ་ལས། གལ་ཏེ་གཞན་གྱི་རྗེས་
སུ་དཔག་པ་དག་ལ་སྐྱོན་ཇི་སྐད་སྨྲས་པ་བཞིན་དུ་རང་གི་རྗེས་སུ་དཔག་པ་ལ་ཡང་ཇི་
སྐད་སྨྲས་པའི་ཉེས་པར་ཐལ་བས་གཞི་མ་གྲུབ་པ་དང་། གཏན་ཚིགས་མ་གྲུབ་པ་ལ་
སོགས་པའི་སྐྱོན་དེ་ཉིད་དུ་འགྱུར་བ་མ་ཡིན་ནམ། དེའི་ཕྱིར་གང་གཉི་ཀ་ལ་སྐྱོན་དུ་
འགྱུར་བ་དེས་ན་གཅིག་ལ་བརྒལ་བར་མི་བྱ་སྟེ། དེས་ན་སྐྱོན་འདི་དག་ཐམས་ཅད་
མི་རིགས་པར་འགྱུར་རོ་ཞེ་ན། བརྗོད་པར་བྱ་སྟེ། རང་གི་རྒྱུད་ཀྱི་རྗེས་སུ་དཔག་པ་
སྨྲ་བ་དག་ལ་ཉེས་པ་འདིར་འགྱུར་གྱི། ཁོ་བོ་ཅག་ནི་རང་རྒྱུད་ཀྱི་རྗེས་སུ་དཔག་པ་མི་
སྦྱོར་ཏེ། རྗེས་སུ་དཔག་པ་དག་ནི་གཞན་གྱི་དམ་བཅའ་བ་འགོག་པའི་འབྲས་བུ་ཅན་
ཡིན་པའི་ཕྱིར་རོ། །ཞེས་དང་། ཁོ་བོ་ཅག་གི་ཕྱོགས་ལ་ཇི་སྐད་བཤད་པའི་སྐྱོན་འཇུག་
པ་ག་ལ་ཡོད། ཅེས་གསུངས་པ་ལྟར་རོ། །ཀླུ་སྒྲུབ་དགོངས་པ་ལྷ་ལམ་ཡངས་པའི་
གཞིར། །བུ་དྨའི་ལེགས་བཤད་ཉིད་བྱེད་དཀྱིལ་འཁོར་ཤར། །ལེགས་ལྡན་ཚིག་གི་



དབུ་མ་སྤྱི་དོན།
iit
དུས་མེས་གཙེས་པ་ན། །ཙན་དྲ་ཀིརྟིའི་རིགས་པའི་རྡོ་རྗེས་བཅོམ།
འོ་ན། གཞན་ལ་བརྟེན་ནས་གལ་ཏེ་གཞན་ཞིག་འབྱུང་བར་འགྱུར་ན་ནི། ཞེས་
པ་ནས། སྟོང་ཉིད་དོན་ཅན་ངེས་དོན་ཤེས་པར་གྱིས། །ཞེས་པའི་བར་གྱིས་གཞན་
སྐྱེ་འགོག་ཚུལ་ཇི་ལྟར་ཡིན་ཞེ་ན། དེ་ཡང་རང་སྡེ་དངོས་སྨྲ་བ་རྣམས་ན་རེ། བདག་
སྐྱེ་མེད་མོད། གཞན་དག་ལས་ལྟ་ག་ལ་ཞིག ཅེས་པ་མི་འཐད་དེ། གཞན་སྐྱེ་ཡོད་
པའི་ཕྱིར་ཏེ། ཕྱི་ནང་གི་དངོས་པོ་རྣམས་རང་དང་རང་བཞིན་ཐ་དད་དུ་གྱུར་པའི་རྐྱེན་
བཞི་ལས་སྐྱེ་བར་མདོ་ལས་གསུངས་པའི་ཕྱིར། ཞེས་ཟེར། འདི་གཞུང་གིས་འགོག་
ཚུལ་ཡོད་དེ། ཡོད་ཅེས་དྲང་དོན་ཉིད་དུ་བསྟན་པ་ཡིན། །ཞེས་པ་ཡན་ཆད་ཀྱིས་གཞན་
སྐྱེ་འདོད་པའི་ཕྱོགས་སྤྱིར་དགག་པ་དང་། གཟུང་བ་མེད་པར་འཛིན་པ་མ་མཐོང་ཞིང་།
ཞེས་པ་མན་ཆད་ཀྱིས། སེམས་ཙམ་པའི་ལུགས་བྱེ་བྲག་ཏུ་འགོག་པའི་ཕྱིར། དང་
པོ་གྲུབ་སྟེ། འདི་ནས་བཟུང་སྟེ། གཉིས་ཉིད་ལ་དེས་ཅི་བྱ་གཉིས་དང་བྲལ་ལའང་
དེས་ཅི་བྱ། །ཞེས་པའི་བར་གྱིས་གཞན་སྐྱེ་དགག་པ་དངོས་དང་། གང་གིས་རང་ལྟ་
ལ་གནས་འཇིག་རྟེན་ཚད་མར་འདོད་པས་ན། །ཞེས་པ་ནས། གཞན་ལས་སྐྱེ་བ་འཇིག་
རྟེན་ལས་ཀྱང་མེད། །ཅེས་པའི་བར་གྱིས་གཞན་སྐྱེ་བཀག་པ་ལ་འཇིག་རྟེན་གྱི་གནོད་
པ་སྤང་བ་དང་། གང་ཕྱིར་མྱུ་གུ་ས་བོན་ལས་གཞན་མིན། །ཞེས་སོགས་བློ་ཀ་གཅིག་
གིས་གཞན་སྐྱེ་བཀག་པའི་ཡོན་ཏན་དང་། གལ་ཏེ་རང་གི་མཚན་ཉིད་བརྟེན་གྱུར་ན།།
ཞེས་པ་ནས། སྟོང་ཉིད་དག་ལས་རབ་ཏུ་སྐྱེ་བར་འགྱུར། །ཞེས་པའི་བར་གྱིས་རང་
བཞིན་གྱི་སྐྱེ་བ་འགར་ཡང་མེད་པ་དང་། བདེན་པ་གཉིས་སུའང་རང་བཞིན་མེད་པའི་
ཕྱིར། །ཞེས་པ་ནས། ཡོད་ཅེས་དྲང་དོན་ཉིད་དུ་བསྟན་པ་ཡིན། །ཞེས་པའི་བར་



119
སེམས་བསྐྱེད་དྲུག་པ།
གྱིས་བདེན་པ་གཉིས་ཆར་དུ་རང་བཞིན་གྱིས་སྐྱེ་བ་བཀག་པའི་ཡོན་ཏན་བསྟན་པ་སོགས་
ཡིན་པའི་ཕྱིར། དང་པོ་གྲུབ་སྟེ། འདི་ནས་བཟུང་སྟེ། ས་ལུའི་ས་བོན་ཡང་ནི་དེ་ཡི་
མིན་ཏེ་གཞན་ཉིད་ཕྱིར། །ཞེས་པའི་བར་གྱིས་གཞན་སྐྱེ་སྤྱིར་དགག་པ་དང་། མྱུ་གུ་
མ་བོན་དང་ནི་དུས་མཉམ་ཡོད་པ་མ་ཡིན་ཏེ། །ཞེས་པ་ནས། ཅི་སྟེ་དེ་མེད་ཅེ་ན་འདི་
ལཉེས་པ་བཤད་ཟིན་ཏོ། །ཞེས་པའི་བར་གྱིས་གཞན་སྐྱེ་བྱེ་བྲག་ཏུ་དགག་པ་དང་། བསྐྱེད་
པར་བྱེད་པ་བསྐྱེད་བྱ་གཞན་བསྐྱེད་པ་དེ་རྒྱུ་ཡིན་ན། །ཞེས་སོགས་བློ་ཀ་གཅིག་གིས་
འབྲས་བུ་ལ་མུ་བཞིར་དཔྱད་ནས་གཞན་སྐྱེ་དགག་པ་བསྟན་པ་སོགས་ཡིན་པའི་ཕྱིར།
དང་པོའི་ཚུལ་ནི། གཞན་སྐྱེ་ཁས་བླང་བར་མི་འོས་ཏེ། ལུང་དང་འགལ་ཞིང་། རིགས་
པས་ཀྱང་གནོད་པས་སོ། །དང་པོ་ཡོད་དེ། ས་ལུ་ལྗང་པའི་མདོ་ལས། མིང་དང་
གཟུགས་ཀྱི་མྱུ་གུ་འདི་ཡང་བདག་གིས་མ་བྱས། གཞན་གྱིས་མ་བྱས་ཞེས་པ་ལྟ་བུའི་
ལུང་མང་པོ་དང་འགལ་བའི་ཕྱིར། གཉིས་པ་ནི། རྩ་ཤེར། རྒྱུ་དང་འབྲས་བུ་གཞན་
ཉིད་དུ། །ནམ་ཡང་འཐད་པར་མི་འགྱུར་ཏེ། །རྒྱུ་དང་འབྲས་བུ་གཞན་ཉིད་ན། །རྒྱུ་
དང་རྒྱུ་མིན་མཚུངས་པར་འགྱུར། །ཞེས་གསུངས་པའི་རིགས་པ་དེ་ཉིད་འདིར་སྤྲོས་
ཏེ་བཤད་པར་བྱ་སྟེ། དེ་ཡང་མེ་ལྕེ་ལས་མུན་པ་འཐུག་པོ་འབྱུང་བར་ཐལ། ས་མྱུག་
ལྟ་བུ་རང་བཞིན་གྱིས་གཞན་ཡིན་ཀྱང་། ས་བོན་ལས་མྱུ་གུ་འབྱུང་བའི་ཕྱིར། ཁྱབ་
སྟེ༑ མུན་པ་མེ་ལྕེ་ལ་མི་ལྟོས་པ་བཞིན་དུ། མྱུ་གུ་ས་བོན་ལ་ལྟོས་པ་མེད་པའི་ཕྱིར་
ཏེ༑ ས་སྨྱུག་གཉིས་རང་བཞིན་གྱིས་གྲུབ་པའི་ཐ་དད་ཡིན་པའི་ཕྱིར། རྟགས་ཁས།
གཞན་ཡང་རྒྱུ་ཡིན་མིན་ཐམས་ཅད་ལས་འབྲས་བུ་ཡིན་མིན་ཐམས་ཅད་འབྱུང་བར་
ཐལ། རྟགས་སྔ་མ་དེའི་ཕྱིར། ཐལ་འགྱུར་སྔ་ཕྱི་གཉིས་པོ་འདིས་ཟློག་དོན་འཕེན་



120
དབུ་མ་སྤྱི་དོན།
པར་བཤད་པས་སྔར་བཤད་པའི་བདག་སྐྱེ་འགོག་པའི་ཐལ་འགྱུར་དང་མི་འདྲ་བར་ཤེས་
པར་བྱའོ། །དེ་ལྟ་ན་གཞན་སྐྱེའི་གཞན་ནི་གཞན་ཙམ་ཞིག་མ་ཡིན་གྱི་རང་བཞིན་གྱིས་
གྲུབ་པའི་གཞན་ཡིན་པས་གཞན་སྐྱེ་ཁས་བླངས་ན། རང་བཞིན་གྱིས་སྐྱེ་བ་ཁས་ལེན་
དགོས་པ་དང་། རྟེན་འབྲེལ་གྱི་སྐྱེ་བ་ཙམ་ཞིག་ཁས་བླངས་ན། རང་བཞིན་གྱིས་སྐྱེ་
བ་ཁས་བླངས་མི་དགོས་པར་གསུངས་ཏེ། ཚིག་གསལ་ལས། རྐྱེན་ཉིད་འདི་པ་ཙམ་
གྱིས་ཀུན་རྫོབ་གྲུབ་པར་ཁས་ལེན་གྱི། ཕྱོགས་བཞི་ཁས་བླངས་པའི་སྒོ་ནས་ནི་མ་ཡིན་
ཏེ༑ དངོས་པོ་རང་བཞིན་དང་བཅས་པར་ཐལ་བར་འགྱུར་བའི་ཕྱིར་དང་། དེ་ཡང་
རིགས་པ་མ་ཡིན་པའི་ཕྱིར་རོ། །རྐྱེན་ཉིད་འདི་པ་ཙམ་ཞིག་ཁས་བླངས་ན་ནི། རྒྱུ་
དང་འབྲས་བུ་གཉིས་ཕན་ཚུན་ལྟོས་པའི་ཕྱིར་ངོ་བོ་ཉིད་ཀྱིས་གྲུབ་པ་ཡོད་པ་མ་ཡིན་པས།
དངོས་པོ་རང་བཞིན་དང་བཅས་པར་སྨྲ་བར་འགྱུར་བ་མ་ཡིན་ནོ། །ཞེས་གསུངས།
རྟགས་གཉིས་པ་གྲུབ་སྟེ། མྱུ་གུ་ས་བོན་དང་ནི་ཞེས་སོགས བློ་ཀ་གཅིག་གིས་རྒྱུ་འབྲས་
སྔ་ཕྱི་བ་ལ་གཞན་སྐྱེ་འགོག་པ་དངོས་དང་། ཇི་ལྟར་སྲང་གི་མདའ་གཉིས་མཐོ་བ་དང་
ནི་དམའ་བ་དག །ཅེས་སོགས་བློ་ཀ་གཉིས་ཀྱིས་དེ་ལྟར་བཀག་པ་ལ་རྩོད་པ་སྤོང་བ་དང་།
གལ་ཏེ་མིག་གི་བློ་ལ་རང་གི་སྐྱེད་བྱེད་དུས་གཅིག་པ། །ཞེས་སོགས་བློ་ཀ་གཅིག་གིས་
རྒྱུ་འབྲས་དུས་མཉམ་པ་ལ་གཞན་སྐྱེ་དགག་པ་བསྟན་པ་སོགས་ཡིན་པའི་ཕྱིར། རྩོད་
པ་སྤོང་ཚུལ་ལ་ཁོ་ན་རེ། མྱུ་གུ་ས་བོན་དང་ནི་དུས་མཉམ་ཡོད་པ་མ་ཡིན་ཏེ། །ཞེས་
པ་མི་འཐད་དེ། སྲང་མདའི་མཐོ་དམན་མཉམ་ལ་བཞིན། ས་སྨྱུག་གཉིས་ཀྱང་དུས་
མཉམ་པའི་ཕྱིར། ཞེ་ན། རྟགས་མ་གྲུབ་སྟེ། མྱུ་གུ་ས་བོན་གྱི་དུས་སུ་སྐྱེ་བཞིན་པ་
ཡིན་པས་ཡོད་པ་མ་ཡིན་པ་དང་། མྱུ་གུ་རང་དུས་སུ་འགག་བཞིན་པ་ཡིན་པས་ཡོད་



12|
སེམས་བསྐྱེད་དྲུག་པ་
པར་འདོད་དགོས་པའི་ཕྱིར། དེ་དགོས་པ་ལས་ན་མྱུ་གུ་སྐྱེ་བཞིན་པའི་དུས་དེར་དེ་སྐྱེ་
བའི་བྱ་བ་ཡོད་ཅིང་བྱེད་པ་པོ་མྱུ་གུ་མེད་པ་ཙམ་ཞིག་ཁས་ལེན་གྱི། རང་བཞིན་གྱིས་
གྲུབ་པའི་བྱ་བ་དུས་དེར་ཡོད་ན་དུས་དེར་བྱེད་པ་པོ་མ་གུ་ཡང་ཡོད་དགོས་པའི་ཕྱིར་ཏེ།
རང་བཞིན་གྱིས་གྲུབ་པའི་བྱ་བ་དང་། བྱེད་པ་པོར་སོང་ཕྱིན་ཆད་དུས་ནམ་ཡང་དེ་
ལྟར་འགྱུར་དགོས་ལ། དེ་ལྟར་ན་བྱ་བ་ཡོད་དུས་ཐམས་ཅད་དུ་བྱེད་པ་པོ་རང་ཉིད་
ཀྱང་ཡོད་དགོས་པ་ལས། མྱུ་གུ་སྐྱེ་བཞིན་པའི་དུས་ན་སྐྱེ་བའི་བྱ་བ་ཡོད་ཀྱང་བྱེད་པ་
པོ་མྱུ་གུ་མེད་པའི་རྒྱུ་མཚན་གྱིས་བྱ་བ་རང་བཞིན་གྱིས་གྲུབ་པ་མེད་པར་སྟོན་པ་སྟེ། སྐྱེ་
བ་འདི་ནི་བྱེད་པོ་མིན་པར་རིགས་པའི་ངོ་བོའང་མིན། །ཞེས་པའི་དོན་ནོ། །འོ་ན། གང་
གིས་རང་ལྟ་ལ་གནས་ཞེས་པ་ནས། འཇིག་རྟེན་ལས་ཀྱང་མེད་ཅེས་པའི་བར་གྱིས་གཞན་
སྐྱེ་བཀག་པ་ལ་འཇིག་རྟེན་གྱི་གནོད་པ་སྤོང་ཚུལ་ཇི་ལྟར་ཡིན་ཞེ་ན། དེའི་ཚུལ་ཡོད་
དེ༑ གང་གིས་ཞེས་པ་ནས། གལ་ཏེ་སེལ་ན་འཇིག་རྟེན་གྱིས་གནོད་འགྱུར། །ཞེས་
པའི་བར་གྱིས་འཇིག་རྟེན་གྱི་གྲགས་པས་གཞན་སྐྱེ་ཁས་བླངས་ནས་འཇིག་རྟེན་གྱི་གནོད་
པ་སྤོང་བ་དང་། གང་ཕྱིར་འཇིག་རྟེན་ས་བོན་ཙམ་བཏབ་ནས། །ཞེས་སོགས་བློ་ཀ་
གཅིག་གིས་འཇིག་རྟེན་གྱི་ཐ་སྙད་དུའང་གཞན་སྐྱེ་མེད་པས་འཇིག་རྟེན་གྱི་གནོད་པ་སྤོང་
བ་དེ་བསྟན་པའི་ཕྱིར། དང་པོ་གྲུབ་སྟེ། གང་གིས་ཞེས་སོགས་བློ་ཀ་གཅིག་གིས་འཇིག་
རྟེན་གྱིས་གནོད་པའི་རྩོད་པ་དང་། ལྷག་མ་རྣམས་ཀྱིས་ལན་འཆད་པར་བྱེད་པའི་ཕྱིར།
རྩོད་པ་ནི་དངོས་སྨྲ་བ་རྣམས་ན་རེ། གཞན་སྐྱེ་དགག་མི་རིགས་ཏེ། གཞན་སྐྱེ་བཀག་
པ་ལ་འཇིག་རྟེན་གྱི་མཐོང་བས་གནོད་པའི་ཕྱིར། ཁྱབ་སྟེ། འཇིག་རྟེན་པ་རྣམས་རང་
གི་ལྟ་བ་ལ་གནས་ནས་འཇིག་རྟེན་གྱི་མཐོང་བ་ཚད་མར་འདོད་པས་ཤིན་ཏུ་སྟོབས་དང་



122
དབུ་མ་སྤྱི་དོན།
ལྡན་པའི་ཕྱིར། གཞན་སྐྱེ་ཡོད་པར་རིགས་པས་སྒྲུབ་མི་དགོས་ཏེ། མངོན་དུ་གྱུར་མ་
གྱུར་གཉིས་ལས། མ་གྱུར་པ་ལ་རིགས་པའི་སྒྲུབ་བྱེད་དགོས་པ་ཡིན་གྱི། མངོན་དུ་
གྱུར་པ་ལ་རིགས་པའི་སྒྲུབ་བྱེད་འགོད་མི་དགོས་པ་གང་ཞིག གཞན་སྐྱེ་བདག་ཅག་
རྣམས་ལ་མངོན་དུ་གྱུར་པའི་ཕྱིར་ཞེས་རྩོད། རྩོད་པ་དེ་ལྟ་བུ་ནི་འཇིག་རྟེན་གྱི་གནོད་
ཡུལ་དང་། གནོད་ཡུལ་མ་ཡིན་པ་སོ་སོར་མ་ཕྱེད་པ་ལས་བྱུང་བའི་རྩོད་པ་ཡིན་ཞིང་།
དེ་ཕྱེད་པ་ལ་བདེན་གཉིས་ཀྱི་རྣམ་དབྱེ་ཤེསདགོས་པས། ཐོག་མར་བདེན་གཉིས་ཀྱི་
རྣམ་དབྱེ་འཆད་པ་ལ། །
དངོས་ཀུན་ཡང་དག་བརྫུན་པ་མཐོང་བ་ཡིས་ཞེས་པ་ནས། དེ་དག་འཇིག་རྟེན་
ལས་ཀྱང་ཡོད་མིན་ཉིད། །ཅེས་པའི་བར་གསུངས་ཏེ། བློ་ཀ་དང་པོས་བདེན་པ་གཉིས་
སུ་ཡོད་པའི་ཆོས་རྣམས་ངོ་བོ་གཉིས་གཉིས་ཡོད་པར་གསུངས། དེ་ནས་བློ་ཀ་གཉིས་
ཀྱིས་འཇིག་རྟེན་ལ་ལྟོས་ཏེ་ཀུན་རྫོབ་ཀྱི་དབྱེ་བ་དང་། དེ་ནས་བློ་ཀ་གཅིག་གིས་ཞེན་
ཡུལ་ལ་འཁྲུལ་པའི་ཞེན་ཡུལ་ཐ་སྙད་དུ་ཡང་མེད་པར་བསྟན་པའི་ཕྱིར། དང་པོ་ཡིན་
ཏེ༑ གཞུང་འདིས་ཆོས་ཐམས་ཅད་ཀྱི་སྟེང་ན་ཐ་སྙད་དཔྱོད་བྱེད་ཀྱི་ཚད་མ་ཐ་སྙད་
དཔྱོད་བྱེད་ཀྱི་ཚད་མར་སོང་བའི་རྙེད་དོན་དང་། མཐར་ཐུག་དཔྱོད་བྱེད་ཀྱི་ཚད་མ་
མཐར་ཐུག་དཔྱོད་བྱེད་ཀྱི་ཚད་མར་སོང་བའི་རྙེད་དོན་གཉིས་སུ་ཕྱེ་ནས། སྔ་མ་ཀུན་
རྫོབ་བདེན་པའི་མཚན་ཉིད་དང་། ཕྱི་མ་དོན་དམ་བདེན་པའི་མཚན་ཉིད་ཡིན་པར་
བསྟན་པའི་ཕྱིར་ཏེ། གཞུང་འདིའི་ཕྱི་འགྲེལ་ལས། འདི་ནི་བདེན་པ་གཉིས་ཀྱི་རང་
གི་ངོ་བོ་ཕྱིན་ཅི་མ་ལོག་པར་མཁྱེན་པ་སངས་རྒྱས་བཅོམ་ལྡན་འདས་རྣམས་ཀྱིས་འདུ་
བྱེད་དང་མྱུ་གུ་ལ་སོགས་པ་ནང་དང་ཕྱི་རོལ་གྱི་དངོས་པོ་ཐམས་ཅད་ཀྱི་རང་གི་ངོ་བོ་



as
སེམས་བསྐྱེད་དྲུག་པ།
རྣམ་པ་གཉིས་ཉེ་བར་བསྟན་ཏེ། འདི་ལྟ་སྟེ། ཀུན་རྫོབ་དང་དོན་དམ་པའོ། །དེ་ལ་
དོན་དམ་པ་ནི་ཡང་དག་པ་གཟིགས་པ་རྣམས་ཀྱི་ཡེ་ཤེས་ཀྱི་ཁྱད་པར་གྱི་ཡུལ་ཉིད་ཀྱིས་
བདག་གི་རང་གི་ངོ་བོ་རྙེད་པ་ཡིན་གྱི་རང་གི་བདག་ཉིད་ཀྱིས་གྲུབ་པ་ནི་མ་ཡིན་ཏེ། འདི་
ནི་ངོ་བོ་གཅིག་ཡིན་ནོ། །གཞན་ནི་སོ་སོའི་སྐྱེ་བོ་མ་རིག་པའི་རབ་རིབ་ཀྱི་ལིང་ཏོག་
གིས་བློའི་མིག་མ་ལུས་པར་ཁེབས་པ་རྣམས་ཀྱི་བརྫུན་པ་མཐོང་བའི་སྟོབས་ལས་བདག་
གི་ངོ་བོ་རྙེད་པ་ཡིན་ཏེ། བྱིས་པ་རྣམས་ཀྱི་མཐོང་བའི་ཡུལ་དུ་གྱུར་པ་ཇི་ལྟ་བ་དེ་ལྟ་
བུའིརང་བཞིན་དུ་རང་གི་ངོ་བོས་གྱུར་པ་ནི་མ་ཡིན་ནོ། །དེའི་ཕྱིར་དངོས་པོ་ཐམས་
ཅད་རང་བཞིན་དེ་གཉིས་འཛིན་པ་ཡིན་ནོ། །རང་བཞིན་དེ་གཉིས་ལས་ཀྱང་མཐོང་
བ་ཡང་དག་པའི་ཡུལ་གང་ཡིན་པ་དེ་ནི་དེ་ཉིད་དེ། དེ་ནི་དོན་དམ་པའི་བདེན་པའོ་ཞེས་
བྱ་བའི་དོན་ཏོ། །དེའི་རང་གི་ངོ་བོ་ནི་བཤད་པར་བྱའོ། །མཐོང་བ་བརྫུན་པའི་ཡུལ་
གང་ཡིན་པ་དེ་ནི་ཀུན་རྫོབ་ཀྱི་བདེན་པའོ། །ཞེས་གསུངས། དེ་ལ་ཡང་དག་པ་གཟིགས་
པ་རྣམས་ཀྱི་ཞེས་དོན་དམ་བདེན་པ་རྙེད་མཁན་འཕགས་པར་གསུངས་པ་ནི་གཙོ་བོ་ཡིན་
བ་ལ་དགོངས་ཀྱི། ངེས་པ་ནི་མ་ཡིན་ཏེ། སོ་སོ་སྐྱེ་བོ་དབུ་མའི་ལྟ་བ་རྒྱུད་ལྡན་གྱིས་
ཀྱང་དེ་རྙེད་པའི་ཕྱིར། དེ་བཞིན་དུ་ཀུན་རྫོབ་རྙེད་མཁན་སོ་སྐྱེར་གསུངས་པ་ཡང་མ་
རིག་པའི་གཞན་དབང་གིས་རྙེད་པའི་གཙོ་བོ་ལ་དགོངས་ཀྱི། འཕགས་རྒྱུད་ཀྱི་ཐ་སྙད་
བའི་ཚད་མས་མི་རྙེད་པ་མ་ཡིན་ནོ། །རྒོལ་བ་གང་གིས་ཀུན་རྫོབ་བདེན་པའི་མཚན་
གཞི་བུམ་པ་ལ་སོགས་པ་ཚད་མས་རྟོགས་པ་ལ་དབུ་མའི་ལྟ་བ་རྙེད་མི་དགོས་ཏེ། བུམ་
པ་ཀུན་རྫོབ་བདེན་པ་ཡིན་པར་ཚད་མས་རྟོགས་པ་ལ་ནི་སྔོན་དུ་དབུ་མའི་ལྟ་བ་རྙེད་པ་
ཅིག་ངེས་པར་དགོས་ཏེ་བུམ་པ་ཀུན་རྫོབ་བདེན་པར་ཚད་མས་གྲུབ་པའི་གང་ཟག་ཡིན་



i24
དབུ་མ་སྤྱི་དོན།
ན༑ བུམ་པ་བདེན་མེད་དུ་ཚད་མས་གྲུབ་པའི་གང་ཟག་ཡིན་དགོས་པའི་ཕྱིར་ཏེ། དེ་
ཡིན་ན། བུམ་པ་བརྫུན་པར་ཚད་མས་གྲུབ་པའི་གང་ཟག་ཡིན་དགོས། བདེན་པ་དང་
བརྫུན་པ་གཉིས་དངོས་འགལ་ཡིན་པའི་ཕྱིར། བུམ་པ་བདེན་མེད་དུ་ཚད་མས་གྲུབ་
པའི་གང་ཟག་ཡིན་ན། བུམ་པ་བརྫུན་པར་ཚད་མས་གྲུབ་པའི་གང་ཟག་ཡིན་མི་དགོས་
ཏེ༑ བུམ་པ་བརྫུན་པར་ཚད་མས་གྲུབ་པ་ལ་དེ་བདེན་མེད་དུ་ཚད་མས་གྲུབ་པ་སྔོན་
དུ་འགྲོ་དགོས་པར་གསུངས་པས་སོ། །དེས་མཚོན་ནས་བུམ་པ་རྟོག་པས་བཏགས་པ་
ཙམ་དུ་ཚད་མས་གྲུབ་པའི་གང་ཟག་ཡིན་ན། དེ་བདེན་མེད་དུ་ཚད་མས་གྲུབ་པའི་གང་
ཟག་ཡིན་པས་ཁྱབ་ཀྱང་། ཚུར་ལ་མ་ཁྱབ་པའི་གནད་བཟུང་བར་བྱའོ། །བརྫུན་པ་
མཐོང་བའི་སྟོབས་ལས་ཞེས་པ་ནི། གང་ཟག་རང་དགའ་བ་དེ་རྣམས་ཀྱིས་བརྫུན་པ་
མཐོང་ཡང་། དེ་དག་གིས་བརྫུན་པར་མི་འགྲུབ་ཅེས་པའི་དོན་ཏེ། དཔེར་ན། སྒྱུ་
མའི་ལྟད་མོ་བས་སྒྱུ་མའི་རྟ་གླང་མཐོང་བ་ན་བརྫུན་པ་མཐོང་ཡང་སྣང་བ་དེ་བརྫུན་པར་
གྲུབ་མི་དགོས་པ་བཞིན་ནོ། །
སྐབས་འདིར་བདེན་གཉིས་ཀྱི་མཐའ་ཅུང་ཟད་དཔྱད་ན། ཡབ་སྲས་མཇལ་
བའི་མདོ་བསླབ་བཏུས་སུ་དྲངས་པ་ལས། འདི་ལྟར་དེ་བཞིན་གཤེགས་པས་ཀུན་རྫོབ་
དང་དོན་དམ་པ་གཉིས་ཐུགས་སུ་ཆུད་དེ། ཤེས་པར་བྱ་བ་ཡང་ཀུན་རྫོབ་དང་དོན་དམ་
པའི་བདེན་པ་འདིར་ཟད་དེ། དེ་ཡང་བཅོམ་ལྡན་འདས་ཀྱིས་སྟོང་པ་ཉིད། རབ་ཏུ་
གཟིགས། རབ་ཏུ་མཁྱེན། ལེགས་པར་མངོན་དུ་བྱས་པས་དེའི་ཕྱིར་ཐམས་ཅད་མཁྱེན་
པ་ཞེས་བྱའོ། །ཞེས་དབྱེ་གཞི་ཤེས་བྱ་ལ་བདེན་པ་གཉིས་སུ་དབྱེ་ཞིང་། དེར་གྲངས་
ངེས་པ་དང་། བདེན་པ་གཉིས་ཀ་དེ་བཞིན་གཤེགས་པས་ཐུགས་སུ་ཆུད་པའི་ཕྱིར་ཐམས་



125
སེམས་བསྐྱེད་དྲུག་པ།
ཅད་མཁྱེན་པ་ཞེས་བྱའོ། །ཞེས་བསྟན། རབ་ཏུ་གཟིགས། རབ་ཏུ་མཁྱེན། ལེགས་
པར་མངོན་དུ་བྱས་ཞེས་གསུམ་གསུངས་པ་ནི། ཚད་མ་མདོའི་རང་འགྲེལ་ལས། རབ་
ཏུ་མཛེས་པའི་དོན་ནི་སྐྱེས་བུ་གཟུགས་ལེགས་པ་བཞིན་ནོ། །ཕྱིར་མི་ལྡོག་པའི་དོན་ནི་
རིམས་ནད་ལེགས་པར་བྱུང་བ་བཞིན་ནོ། །མ་ལུས་པའི་དོན་ནི་བུམ་པ་ལེགས་པར་
གང་བ་བཞིན་ནོ། །ཞེས་གསུངས་པའི་རིགས་འགྲོས་སྦྱར་ན་རུང་ངམ་སྙམ། ཤེས་
བྱ་ལས་ཕྱེ་བའི་བདེན་པ་གཉིས་ནི་ངོ་བོ་གཅིག་ལ་ལྡོག་པ་ཐ་དད་པ་ཡིན་ཏེ། མདོ་ལས་
གཟུགས་སྟོང་པའོ། །སྟོང་པ་ཉིད་གཟུགས་སོ། །གཟུགས་ལས་སྟོང་པ་ཉིད་གཞན་
མ་ཡིན། སྟོང་པ་ཉིད་ལས་ཀྱང་གཟུགས་གཞན་མ་ཡིན་ནོ། །ཞེས་གསུངས་པ་དང་།
དེ་ཉིད་འགྲེལ་པ་ན། བྱང་ཆུབ་སེམས་འགྲེལ་ལས། ཀུན་རྫོབ་ལས་ནི་ཐ་དད་པར།།
དེ་ཉིད་དམིགས་པ་མ་ཡིན་ཏེ། །ཀུན་རྫོབ་སྟོང་པ་ཉིད་དུ་བཤད། །སྟོང་ཉིད་ཁོ་ན་
ཀུན་རྫོབ་ཡིན། །མེད་ན་མི་འབྱུང་ངེས་པའི་ཕྱིར། །བྱས་དང་མི་རྟག་པ་བཞིན་ནོ།།
ཞེས་གསུངས་པའི་ཕྱིར་དང་། སྟོང་ཉིད་བཞི་སྦྱོར་བྱེད་ཚུལ་གཞན་ལས་ཤེས་པའི་ཕྱིར།
བདེན་གཉིས་ཀྱི་ངོ་བོ་ཡང་ཡོད་དེ། ཡབ་སྲས་མཇལ་བའི་མདོ་ལས། དེ་ལ་ཀུན་རྫོབ་
ནི་འཇིག་རྟེན་གྱི་སྤྱོད་པར་དེ་བཞིན་གཤེགས་པས་གཟིགས་སོ། །དོན་དམ་པ་གང་ཡིན་
པ་དེ་ནི་བརྗོད་དུ་མེད་པ་དེ། ཤེས་པར་བྱ་བ་མ་ཡིན་པ། རྣམ་པར་ཤེས་པར་བྱ་བ་
མ་ཡིན་པ། ཡོངས་སུ་ཤེས་པར་བྱ་བ་མ་ཡིན་པ། མ་བསྟན་པ། ཞེས་གསུངས་པ་
དང༌། སྤྱོད་འཇུག་ལས་ཀྱང་། ཀུན་རྫོབ་དང་ནི་དོན་དམ་སྟེ། །འདི་ནི་བདེན་པ་
གཉིས་སུ་འདོད། །དོན་དམ་བློ་ཡི་སྤྱོད་ཡུལ་མིན། །བློ་ནི་ཀུན་རྫོབ་ཡིན་པར་འདོད།།
ཅེསགསུངས་པའི་ཕྱིར་དང་། མདོ་བསྟན་བཅོས་གཉིས་ཀྱི་དོན། དོན་དམ་བདེན་པ་



i26
དབུ་མ་སྤྱི་དོན།
འཕགས་པའི་མཉམ་གཞག་ཡེ་ཤེས་ཀྱིས་མཐོང་བ་ལྟར་རྟོག་བློའི་ཡུལ་མ་ཡིན་ཞེས་པར་
འགྱུར་ཞིང་། ཀུན་རྫོབ་བདེན་པ་སྟོན་པའི་ལུང་དོན་གོ་སླ་བའི་ཕྱིར། ཤེས་བྱ་ལ་བདེན་
པ་གཉིས་སུ་དབྱེ་བ་ཙམ་དུ་མ་ཟད། གྲངས་ངེས་པའང་ཡིན་ཏེ། དེ་ལྟར་ལུང་ལས་
གསུངས་ཤིང་། རིགས་པས་ཀྱང་གྲུབ་པའི་ཕྱིར། ལུང་ལས་གསུངས་ཏེ། འཕགས་
པ་དེ་ཁོ་ན་ཉིད་ངེས་པར་བསྟན་པའི་ཏིང་ངེ་འཛིན་གྱི་མདོ་ལས། གང་ཞིག་ཀུན་རྫོབ་
དེ་བཞིན་དོན་དམ་སྟེ། །བདེན་པ་གསུམ་པ་གང་ཡང་མ་མཆིས་སོ། །ཞེས་གསུངས་
པའི་ཕྱིར་དང་། རང་འགྲེལ་ལས་ཀྱང་། དེ་བཞིན་དུ་བདེན་པ་གཞན་གང་ཅུང་ཟད་
ཅིག་ཡོད་པ་དེ་ཡང་ཅི་རིགས་པར་བདེན་པ་གཉིས་ཀྱི་ཁོངས་སུ་གཏོགས་པ་ཁོ་ནར་ངེས་
པར་བྱའོ། །ཞེས་གསུངས། རིགས་པས་གྲུབ་སྟེ། གཞི་གང་ཞིག་བརྫུན་པ་སླུ་བའི་
དོན་དུ་ཡོངས་སུ་གཅོད་ན། མི་སླུ་བའི་དེ་ཁོ་ན་ཉིད་ཡིན་པ་རྣམ་པར་བཅད་དགོས་པས།
སླུ་མི་སླུ་ནི་ཕན་ཚུན་སྤངས་ཏེ་གནས་པའི་དངོས་འགལ་ཡིན་ལ། དེ་ཡིན་པ་ཉིད་ཀྱིས་
ཤེས་བྱ་ཐམས་ཅད་ལ་ཁྱབ་པར་བྱེད་པས་གཉིས་ཡིན་དང་། གཉིས་མ་ཡིན་གྱི་ཕུང་
གསུམ་སེལ་བར་བྱེད་པ་ཡིན་ཏེ། དབུ་མ་སྣང་བ་ལས། ཕན་ཚུན་སྤངས་ཏེ་གནས་
པའི་མཚན་ཉིད་ཀྱི་ཆོས་དག་ནི། ཅིག་ཤོས་དགག་པ་གཞན་སྒྲུབ་པ་མེད་ན་མེད་པ་ཡིན་
པའི་ཕྱིར། གཉིས་ཀ་མ་ཡིན་པའི་ཕྱོགས་སུ་རྟོག་པ་ཡང་རིགས་པ་མ་ཡིན་ནོ། །ཞེས་
དང༌། གང་ཞིག་ཡོངས་སུ་གཅོད་པ་གང་རྣམ་པར་བཅད་པ་མེད་ན་མེད་པ་དེ་གཉིས་
ནི༑ ཕན་ཚུན་སྤངས་ཏེ་གནས་པའི་མཚན་ཉིད་ཡིན་ནོ། །གང་དག་ཕན་ཚུན་སྤངས་
ཏེ་གནས་པའི་མཚན་ཉིད་ཡིན་པ་དེ་དག་ནི། རྣམ་པ་ཐམས་ཅད་ལ་ཁྱབ་པར་བྱེད་པ་
དག་ཡིན་ནོ། །གང་དག་རྣམ་པ་ཐམས་ཅད་ལ་ཁྱབ་པར་བྱེད་པ་ཡིན་པ་དེ་དག་ནི། ཕུང་



21
སེམས་བསྐྱེད་དྲུག་པ།
པོ་གཞན་སེལ་བར་བྱེད་པ་དག་ཡིན་ཏེ། དཔེར་ན་ལུས་ཅན་དང་ལུས་ཅན་མ་ཡིན་པ་
ལ་སོགས་པའི་བྱེ་བྲག་ལྟ་བུའོ། །ཞེས་གསུངས།
འོན། མཐོང་བ་བརྫུན་པའང་རྣམ་པ་གཉིས་འདོད་དེ། །ཞེས་སོགས་ཀྱིས་
འཇིག་རྟེན་གྱི་ཤེས་ངོ་ལ་ལྟོས་ཏེ་ཀུན་རྫོབ་ཀྱི་དབྱེ་བ་འཆད་ཚུལ་ཇི་ལྟར་ཡིན་ཞེ་ན། བཤད་
དུ་ཡོད་དེ། བློ་ཀ་དང་པོས་འཇིག་རྟེན་གྱི་ཤེས་ངོ་ལ་ལྟོས་པའི་ཡུལ་ཅན་ཡང་ལོག་གཉིས་
དང་། བློ་ཀ་གཉིས་པས་འཇིག་རྟེན་གྱི་ཤེས་ངོ་ལ་ལྟོས་པའི་ཡུལ་ལ་ཡང་ལོག་གཉིས་
སུ་ཡོད་ཅེས་བསྟན་པའི་ཕྱིར། དེ་རྣམས་ཀྱི་ངོ་བོའང་ཡོད་དེ། འཕྲལ་གྱི་འཁྲུལ་རྒྱུའི་
གནོད་པ་མེད་པའི་དབང་ཤེས་དང་། དེའི་གནོད་པ་ཡོད་པའི་དབང་ཤེས་གཉིས་ནི་རིམ་
པ་བཞིན་དུ། འཇིག་རྟེན་གྱི་ཤེས་ངོ་ལ་ལྟོས་པའི་ཡུལ་ཅན་ཡང་ལོག་གཉིས་དང་། ཡུལ་
ཅན་དེ་གཉིས་ཀྱི་ཡུལ་ལ་རིམ་པ་བཞིན་དུ། འཇིག་རྟེན་གྱི་ཤེས་ངོ་ལ་ལྟོས་པའི་ཡུལ་
ཡང་ལོག་གཉིས་སུ་འཇོག་པའི་ཕྱིར། འཇིག་རྟེན་གྱི་ཤེས་ངོ་ན་ཡང་ལོག་གཉིས་ཡོད་
ཀྱང་། དབྱེ་བ་དེ་དབུ་མ་པ་རང་ལུགས་ལ་མི་འཇོག་སྟེ། རང་འགྲེལ་ལས། འཕགས་
པ་ལ་ལྟོས་ནས་ནི་མ་ཡིན་ནོ། །ཞེས་གསུངས་ཤིང་། རྣམ་བཤད་འདིར། འཕགས་
པ་ཞེས་པ་དང་། དབུ་མའི་ལུགས་ཞེས་པ་ནི་འདིར་དོན་འདྲའོ། །ཞེས་གསུངས་པས་
ཤེས་པའི་ཕྱིར། འཕགས་པའིམཉམ་གཞག་གི་གཟིགས་ངོ་ལ་ལྟོས་ནས་ཡང་ལོག་གཉིས་
སུ་མེད་པའི་དོན་དུ་བྱས་ཀྱང་འགལ་བ་མེད་དོ། །དེ་ཡང་དབུ་མ་པ་རང་ལུགས་ལ།
འཕྲལ་གྱི་འཁྲུལ་རྒྱུའི་གནོད་པ་མེད་པའི་ཡུལ་ཡུལ་ཅན་གཉིས་ཡང་དག་པ་དང་། གནོད་
པ་ཡོད་པའི་ཡུལ་ཡུལ་ཅན་གཉིས་ལོག་པར་འཇོག་པ་མི་འཐད་ཅེས་པའི་དོན་ཡིན་གྱི།
རང་ལུགས་ལ་ཡང་ལོག་གཉིས་ཡོད་པ་འགོག་པ་མ་ཡིན་ནོ། །འཇིག་རྟེན་གྱི་ཤེས་ངོ་



དབུ་མ་སྤྱི་དོན།
i28
ཞེས་པའི་འཇིག་རྟེན་གྱི་ཤེས་པ་ངོས་འཛིན་པ་ནི། སྟོང་ཐུན་ཆེན་མོར། དེས་ན་འཇིག་
རྟེན་གྱི་ཤེས་ངོ་ན་ཡང་ལོག་གཉིས་ཀྱི་དབྱེ་བ་ཡོད་ཅེས་པ་ཡང་། འཇིག་རྟེན་པའི་བློ་
ལྷན་སྐྱེས་རང་དགའ་བས་ཡང་ལོག་གཉིས་ཀྱི་དབྱེ་བ་བྱེད་པའི་དོན་ཡིན་གྱི། འཇིག་
རྟེན་པའི་ཐ་སྙད་པའི་ཚད་མས་ཡང་ལོག་གཉིས་སུ་དབྱེ་བ་བྱེད་པ་གཏན་མ་ཡིན་ཏེ། ཚད་
མས་གྲུབ་པའི་དོན་དུ་ཁས་བླངས་ནས། རང་ལུགས་ལ་ཁས་མི་ལེན་ནོ་ཞེས་སྨྲ་བ་ནི་
རིགས་པ་སྨྲ་བའི་ཚུལ་ལས་འདས་པ་གོ་བར་བྱེད་པའི་ཕྱིར་དང་། གཟུགས་སོགས་རྣམས་
འཇིག་རྟེན་པའི་བློ་གང་གི་འཛིན་སྟངས་ཀྱི་ངོ་ན་ཡང་དག་པར་གྲུབ་པའི་བློ་ནི་བདེན་
འཛིན་ཡིན་པས་ཚད་མར་མི་རུང་བའི་ཕྱིར་རོ། །ཞེས་འཇིག་རྟེན་པའི་བློ་ལྷན་སྐྱེས་
རང་དགའ་བ་ཁོ་ན་ལ་བཤད། དེ་ནི་རེ་ཞིག་དྲང་དོན་དུ་འགྲེལ་བ་ཡིན་ཏེ། ཐ་སྙད་
པའི་ཚད་མ་ལ་ལྟོས་ནས་ཡང་ལོག་གཉིས་འཇོག་ཀྱང་། ཐ་སྙད་པའི་ཚད་མས་ཡང་
ལོག་གཉིས་སུ་འཇོག་མི་དགོས་པའི་ཕྱིར་དང་། འཇིག་རྟེན་པའི་ཤེས་པས་ལོག་པར་
རྟོགས་ན་འཇིག་རྟེན་པའི་བློ་ལྷན་སྐྱེས་རང་དགའ་བས་ལོག་པར་རྟོགས་པས་མ་ཁྱབ་པའི་
ཕྱིར། ཕྱི་མ་གྲུབ་སྟེ། གྲངས་ཅན་གྱིས་ལོག་པར་བཏགས་པའི་སྤྱི་གཙོ་བོ་སོགས་སྣང་
བའི་ཤེས་པ་དང་། སྤྱི་གཙོ་བོ་སོགས་ཀྱིས་མ་ངེས་པའི་ཕྱིར་ཏེ། རྣམ་བཤད་ལས།
དེ་ཁོ་ན་ཉིད་ལ་མངོན་དུ་མ་ཕྱོགས་པའི་ཐ་སྙད་པའི་ཚད་མས་ལོག་པར་རྟོགས་ན། འཇིག་
རྟེན་པའི་ཤེས་པས་ལོག་པར་རྟོགས་པ་ཡིན་ནོ། །ཞེས་གསུངས་ཤིང་། དེ་དག་ཐ་སྙད་
པའི་ཚད་མས་ལོག་པར་རྟོགས་པས་སོ། །འདོད་མི་ནུས་ཏེ། རྣམ་བཤད་ལས། གྲུབ་
མཐའ་ངན་པས་བཏགས་པ་ནི་གྲུབ་མཐས་བློ་བསྒྱུར་བ་ཁོ་ནས་ལོག་པར་བཏགས་པའི་
གཙོ་བོ་སོགས་ཡིན་ལ། དེ་དག་ཕྱིན་ཅི་ལོག་ཏུ་འཇིག་རྟེན་པའི་བློ་རང་དགའ་བས་མི་



29
སེམས་བསྐྱེད་དྲུག་པ།
རྟོགས་ཀྱང་། ཞེས་གསུངས་པས་གྲུབ་པའི་ཕྱིར། དེ་ཡང་འཇིག་རྟེན་གྱི་ཤེས་ངོ་ལ་
ལྟོས་ནས་ཡང་དག་ཡིན་ན། ཡང་དག་བདེན་པ་ཡིན་པས་མ་ཁྱབ་ཅིང་། དེ་ཡིན་ན་
ཐ་སྙད་བདེན་པ་ཡིན་པས་ཀྱང་མ་ཁྱབ་སྟེ། སྐྱེས་བུའི་བྱད་བཞིན་ལྟ་བུ་རྒན་པོ་བརྡ་
བྱུང་གི་ཤེས་ངོ་ལ་ལྟོས་ནས་ཡང་དག་པ་ཡིན་ཞིང་། བདག་འཛིན་ལྷན་སྐྱེས་ཀྱི་ཞེན་
ཡུལ་ལྟ་བུ་འཇིག་རྟེན་པའི་བློ་ལྷན་སྐྱེས་རང་དགའ་བ་ལ་ལྟོས་ནས་ཀྱང་ཡང་དག་པ་ཡིན་
པའི་ཕྱིར། དེ་བཞིན་དུ་འཇིག་རྟེན་གྱི་ཤེས་ངོ་ལ་ལྟོས་ནས་ལོག་པ་ཡིན་ན། ཐ་སྙད་
བདེན་པ་ཡིན་པས་མ་ཁྱབ་ཅིང་། དེ་ཡིན་ན་ཐ་སྙད་བདེན་པ་མ་ཡིན་པས་ཀྱང་མ་ཁྱབ་
པར་གྲུབ་སྟེ། གྲངས་ཅན་གྱིས་ལོག་པར་བཏགས་པའི་སྤྱི་གཙོ་བོ་སོགས་འཇིག་རྟེན་
པའི་ཐ་སྙད་པའི་ཚད་མ་ལ་ལྟོས་ནས་ལོག་པ་ཡིན་ཞིང་། བྱད་བཞིན་གྱི་གཟུགས་བརྙན་
ལྟ་བུ་རྒན་པོ་བརྡ་བྱུང་གི་ཤེས་ངོ་ལ་ལྟོས་ནས་ལོག་པ་དང་། ཐ་སྙད་བདེན་པ་གཉིས་
ཀོར་བཞག་དགོས་པའི་ཕྱིར། འོ་ན། འགྲེལ་པར། དེའི་ཕྱིར་རང་བཞིན་དེ་དང་གང་
ཞིག་ཀུན་རྫོབ་ཏུ་ཡང་བརྫུན་པ་ནི་ཀུན་རྫོབ་ཀྱི་བདེན་པ་མ་ཡིན་ནོ། །ཞེས་གསུངས་
པ་མི་འཐད་པར་འགྱུར་རོ། །ཞེ་ན། སྐྱོན་མེད་དེ་རྒན་པོ་བརྡ་བྱང་གི་ཤེས་ངོར་བྱེད་
བཞིན་གྱི་གཟུགས་བརྙན་བྱད་བཞིན་ཡིན་པ་དེ་བརྫུན་པས་དེ་ལ་ལྟོས་པའི་ཀུན་རྫོབ་བདེན་
པ་མ་ཡིན་པ་ལ་དགོངས་པའི་ཕྱིར། སྟོང་ཐུན་ཆུང་བར། ཟླ་བའི་ཞབས་རང་ལུགས་
ལ་ཡང་དག་ཀུན་རྫོབ་དང་། ལོག་པའི་ཀུན་རྫོབ་བཞེད་ཅེས་ཟེར། ཤིན་ཏུ་མི་འཐད་
དེ༑ རིགས་པས་གནོད་ཅིང་རྣམ་བཤད་ཀྱི་གསུང་དང་འགལ་བས་སོ། །དང་པོ་རིགས་
པ་ནི། ཤེས་བྱ་ཆོས་ཅན། ཀུན་རྫོབ་ལ་ཡང་དག་ཀུན་རྫོབ་དང་། ལོག་པའི་ཀུན་
རྫོབ་གཉིས་སུ་དབྱེ་མི་རིགས་པར་ཐལ། ཀུན་རྫོབ་ལ་ཇི་ལྟར་སྣང་བ་ལྟར་གྲུབ་མ་གྲུབ་



དབུ་མ་སྤྱི་དོན།
130_
གཉིས་སུ་དབྱེ་མི་རིགས་པའི་ཕྱིར་ཏེ། ཀུན་རྫོབ་ཡིན་ན་ཇི་ལྟར་སྣང་བ་ལྟར་མ་གྲུབ་
པས་ཁྱབ་པའི་ཕྱིར་དང་། ཡང་དག་དང་། ཀུན་རྫོབ་འགལ་བའི་ཕྱིར། འོ་ན། ཀུན་
རྫོབ་དང་བདེན་པ་འགལ་བས། ཀུན་རྫོབ་བདེན་པ་ཡང་མི་འཐད་པར་འགྱུར་རོ། །ཞེ་
ན༑ གཏན་མི་མཚུངས་ཏེ། ཀུན་རྫོབ་བདེན་པ་ཞེས་པའི་ཀུན་རྫོབ་བདེན་འཛིན་ལ་
བཤད་པས་གྲུབ་པའི་ཕྱིར། གཉིས་པ་རྣམ་བཤད་ཀྱི་གསུང་དང་འགལ་བ་ནི། དེ་ཉིད་
ལས། གལ་ཏེ་ཡང་དག་པའི་ཀུན་རྫོབ་མི་འདོད་པས་ཡང་ལོག་གཉིས་སུ་མི་བྱེད་ཀྱང་།
མ་རིག་པས་བསླད་པའི་ཡུལ་དང་ཡུལ་ཅན་རྣམས་ལོག་པའི་ཀུན་རྫོབ་ཏུ་ཅིའི་ཕྱིར་མི་
འཇོག་ཅེ་ན། ཀུན་རྫོབ་ནི་ཐ་སྙད་པའི་ཚད་མས་འཇོག་དགོས་པའི་ཕྱིར་ལོག་པའི་ཀུན་
རྫོབ་འཇོག་ན་ཡང་དེ་ལ་ལྟོས་ནས་འཇོག་དགོས་ན། མ་རིག་པའི་བག་ཆགས་ཀྱི་བསླད་
པ་ནི་འཁྲུལ་པར་ཐ་སྙད་པའི་ཚད་མས་མི་འགྲུབ་པའི་ཕྱིར་རོ། །ཞེས་གསུངས་པས་
ཤེས་ལ། དོན་ནི་ཁོ་ན་རེ། ཡང་དག་ཀུན་རྫོབ་མི་འདོད་པས་ཀུན་རྫོབ་ལ་ཡང་ལོག་
གཉིས་ཀྱི་དབྱེ་བ་མི་བྱེད་མོད། བདག་འཛིན་གཉིས་ལྟ་བུ་ཡུལ་ཅན་ལོག་པའི་ཀུན་རྫོབ་
དང༌། དེ་ལ་ཡུལ་བདག་གཉིས་སུ་སྣང་བ་ལྟ་བུ་ཡུལ་ལོག་པའི་ཀུན་རྫོབ་ཏུ་ཅིའི་ཕྱིར་
མི་འཇོག་ཅེ་ན། དེའི་རྒྱུ་མཚན་ཡོད་དེ། དེ་དག་ལོག་པའི་ཀུན་རྫོབ་ཏུ་འཇོག་ན། དེ་
ཁོ་ན་ཉིད་ཀྱི་ལྟ་བ་མ་རྙེད་པའི་གང་ཟག་གི་ཐ་སྙད་པའི་ཚད་མས་དེར་འཇོག་དགོས་པ་
གང་ཞིག དེ་དག་ལོག་པའི་ཀུན་རྫོབ་ཏུ་གང་ཟག་དེའི་ཐ་སྙད་པའི་ཚད་མས་འཇོག་
མི་ནུས་པའི་ཕྱིར། དང་པོ་གྲུབ་སྟེ། སྤྱིར་ཀུན་རྫོབ་བདེན་པ་འཇོག་ན་ཐ་སྙད་པའི་
ཚད་མས་འཇོག་དགོས་པའི་ཕྱིར། གཉིས་པ་གྲུབ་སྟེ། དེ་ཁོ་ན་ཉིད་ཀྱི་ལྟ་བ་མ་རྙེད་
པའི་གང་ཟག་གི་རྒྱུད་ཀྱི་ཐ་སྙད་པའི་ཚད་མས་བདག་འཛིན་གཉིས་ལོག་ཤེས་སུ་རྟོགས་



13
སེམས་བསྐྱེད་དྲུག་པ།
མི་ནུས་པའི་ཕྱིར་ཏེ། བདག་འཛིན་གཉིས་ལོག་ཤེས་སུ་ཚད་མས་རྟོགས་པའི་གང་ཟག་
ཡིན་ན། བདག་འཛིན་གཉིས་ཀྱི་ཞེན་ཡུལ་ཚད་མས་ཁེགས་པའི་གང་ཟག་ཡིན་དགོས་
པའི་ཕྱིར། དེ་སྐད་དུ་བཤད་པར་བྱ་ཡི། བདག་འཛིན་གཉིས་ལོག་ཤེས་སུ་སྤྱིར་ཐ་
སྙད་པའི་ཚད་མས་མ་རྟོགས་པའི་དོན་དུ་མི་བྱ་སྟེ། བདག་འཛིན་གཉིས་ལོག་ཤེས་ཡིན་
པ་ཐ་སྙད་དཔྱོད་བྱེད་ཀྱི་ཚད་མའི་རྙེད་དོན་ཡིན་པས་སོ། །རྣམ་བཤད་ཀྱི་རྗེས་འབྲང་
ཤེས་པར་འདོད་པ་ཡོད་ན་དགའ་བར་གྱིས་ཤིག དེ་ལ་ཁོ་ན་རེ། དེ་ལྟར་ན་དབུ་མ་
རང་རྒྱུད་པས་བདག་འཛིན་གཉིས་ཀྱི་ཞེན་ཡུལ་ཚད་མས་ཁེགས་པར་ཐལ་ཏེ། རང་
རྒྱུད་པས་དེ་གཉིས་འཁྲུལ་ཤེས་སམ། ལོག་ཤེས་སུ་རྟོགས་པའི་ཕྱིར་ཏེ། རང་རྒྱུད་
པས་བདག་འཛིན་གཉིས་ལ་སྣང་བ་སྣང་བ་ལྟར་མ་གྲུབ་པར་རྟོགས་པའི་ཕྱིར་ཏེ། རང་
རྒྱུད་པས་བདག་འཛིན་གཉིས་ལ་བདག་གཉིས་ཀྱི་དོན་སྤྱི་བདག་གཉིས་སུ་སྣང་བ་སྣང་
བ་ལྟར་དུ་མ་གྲུབ་པར་རྟོགས་པའི་ཕྱིར་ཞེ་ན། ཁྱབ་པ་ཚངས་པས་ཀྱང་བསྒྲུབ་མི་ནུས་
སོ༑ ༑འོ་ན། ལོག་པའི་ཀུན་རྫོབ་གཏན་མི་འདོད་དམ་སྙམ་ན་མ་ཡིན་ཏེ། ཟླ་གཅིག་
ཟླ་གཉིས་སུ་སྣང་བའི་དབང་ཤེས་དང་། དེ་ལ་ཟླ་གཅིག་ཟླ་གཉིས་སུ་སྣང་བ་ལྟ་བུ་ལོག་
པའི་ཀུན་རྫོབ་ཏུ་ཐ་སྙད་པའི་ཚད་མས་འཇོག་ནུས་པས་སོ། །ཡང་ཁ་ཅིག སྤྱིར་ཡང་
དག་ཀུན་རྫོབ་དང་། ལོག་པའི་ཀུན་རྫོབ་མི་འཇོག་ཀྱང་། འཇིག་རྟེན་གྱི་ཤེས་ངོ་ལ་
ལྟོས་ནས་དེ་གཉིས་ཀྱི་དབྱེ་བ་འཇོག་གོ་ཞེ་ན། མི་འཐད་དེ། འཇིག་རྟེན་གྱི་ཤེས་ངོ་
ལ་ལྟོས་ནས་ཡང་དག་ཡིན་ན། དེ་ལ་ལྟོས་ནས་ཀུན་རྫོབ་ཡིན་པར་འགལ་བའི་ཕྱིར་
དང་། རྣམ་བཤད་ཀྱི་དགོངས་པར་ཡང་མི་སྣང་བའི་ཕྱིར།
དེ་ལྟར་བདེན་གཉིས་ཀྱི་རྣམ་གཞག་བརྗོད་ནས། མིག་ནི་རབ་རིབ་ཅན་གྱིས་



132
དབུ་མ་སྤྱི་དོན།
དམིགས་པ་ཡིས། །ཞེས་སོགས་བློ་ཀ་གཅིག་གིས་སྐབས་དོན་ལ་སྦྱར་བ་དང་། གཏི་
མུག་རང་བཞིན་སྒྲིབ་ཕྱིར་ཀུན་རྫོབ་སྟེ། ཞེས་སོགས་བློ་ཀ་གཉིས་ཀྱིས་བདེན་གཉིས་
ཀྱི་ངོ་བོ་དང་། གལ་ཏེ་འཇིག་རྟེན་ཚད་མ་ཡིན་ན་ནི། ཞེས་སོགས་རྐང་པ་དྲུག་གིས་
གཞན་སྐྱེ་བཀག་པ་ལ་འཇིག་རྟེན་གྱིས་གནོད་པ་ལ་གནོད་བྱེད་བསྟན་པ་དང་། འཇིག་
རྟེན་དོན་ནི་འཇིག་རྟེན་གྲགས་ཉིད་ཀྱིས། །ཞེས་པ་རྐང་པ་གཉིས་ཀྱིས་གང་བཀག་པ་
ལ་འཇིག་རྟེན་གྱིས་གནོད་པའི་གནོད་ཚུལ་དེ་བསྟན་པ་ཡིན་ནོ། །དང་པོ་ཡིན་ཏེ། དེས་
འཇིག་རྟེན་པའི་ངོ་བོར་ས་བོན་ལས་མྱུ་གུ་སྐྱེ་བ་ལྟ་བུ་གྲུབ་ཏུ་ཆུག་ཀྱང་། དེས་དོན་དམ་
པར་ས་བོན་ལས་མྱུ་གུ་སྐྱེ་བ་བཀག་པ་ལ་མི་གནོད་པ་དཔེ་དང་བཅས་ཏེ་བསྟན་པའི་ཕྱིར།
གཉིས་པ་གྲུབ་སྟེ། བློ་ཀ་དང་པོས་ཀུན་རྫོབ་བདེན་པའི་ངོ་བོ་དང་། གཉིས་པས་དོན་
དམ་བདེན་པའི་ངོ་བོ་བསྟན་པའི་ཕྱིར། དང་པོ་ཡིན་ཏེ། དེས་དངོས་པོ་རྣམས་བདེན་
པར་འཛིན་པའི་བདེན་འཛིན་གྱི་མ་རིག་པ་ཉིད་ཡང་དག་པའི་དོན་མཐོང་བ་ལ་སྒྲིབ་པར་
བྱེད་པའི་ཆ་ནས་ཀུན་རྫོབ་དང་། དངོས་པོ་རྣམས་ཀུན་རྫོབ་བདེན་འཛིན་དེའི་ངོ་བོར་
བདེན་པས་ན་ཀུན་རྫོབ་བདེན་པ་ཞེས་བསྟན་པའི་ཕྱིར་ཏེ། ལང་གཤེགས་ལས། དངོས་
རྣམས་སྐྱེ་བ་ཀུན་རྫོབ་ཏུ། །དམ་པའི་དོན་དུ་རང་བཞིན་མེད། །རང་བཞིན་མེད་ལ་
འཁྲུལ་པ་གང་། དེ་ནི་ཡང་དག་ཀུན་རྫོབ་འདོད། །ཅེས་གསུངས། བཅོས་མར་གྱུར་
པའི་དངོས་ནི་ཀུན་རྫོབ་ཏུའོ། །ཞེས་གསུངས་པ་ནི། གཟུགས་སོགས་ཉན་རང་དགྲ་
བཅོམ་གཉིས་དང་། དག་ས་ལ་གནས་པའི་སེམས་དཔའ་གསུམ་གྱི་ངོར་མི་བདེན་པའི་
ཀུན་རྫོབ་ཙམ་ཡིན་ཞེས་པའི་དོན་ཡིན་ཏེ། གང་ཟག་གསུམ་པོ་དེས་གཟུགས་སོགས་
བདེན་པར་འཛིན་པའི་བདེན་འཛིན་ས་བོན་དང་བཅས་པ་ཟད་པར་སྤངས་པའི་ཆ་ནས་



133
སེམས་བསྐྱེད་དྲུག་པ།
ཡིན་པའི་ཕྱིར་ཏེ། རང་འགྲེལ་ལས། དེ་ལ་ཉན་ཐོས་དང་རང་སངས་རྒྱས་དང་བྱང་
ཆུབ་སེམས་དཔའི་ཉོན་མོངས་པ་ཅན་གྱི་མ་རིག་པ་སྤུངས་པ་འདུ་བྱེད་གཟུགས་བརྙན་
ལ་སོགས་པའི་ཡོད་པ་ཉིད་དང་འདྲ་བར་གཟིགས་པ་རྣམས་ལ་ནི་བཅོས་མའི་རང་བཞིན་
ཡིན་གྱི། བདེན་པ་ནི་མ་ཡིན་ཏེ་བདེན་པར་མངོན་པར་རློམ་པ་མེད་པའི་ཕྱིར་རོ། །ཞེས་
གསུངས། བདག་འཛིན་གྱི་མ་རིག་པ་དེ་ལ་ཡང་གང་ཟག་གི་བདག་འཛིན་གྱི་མ་རིག་
པ་དང་། ཆོས་ཀྱི་བདག་འཛིན་གྱི་མ་རིག་པ་གཉིས་སུ་ཡོད་ལ། དེ་དག་སོ་སོ་སྐྱེ་བོའི་
རྒྱུད་ཀྱིས་བསྡུས་པ་རྣམས་ཀྱིས་འཁོར་བའི་རྩ་བ་བྱེད་པ་ནི། རང་འགྲེལ་ལས་རེ་ཤིག་
སྲིད་པའི་ཡན་ལག་གིས་ཡོངས་སུ་བསྡུས་པ་ཉོན་མོངས་པ་ཅན་གྱི་མ་རིག་པའི་དབང་
གིས་ཀུན་རྫོབ་ཀྱི་བདེན་པ་རྣམ་པར་གཞག་གོ །ཞེས་གསུངས་པས་འགྲུབ་ཅིང་། དེར་
མ་ཟད་ཉོན་མོངས་གཞན་ཐམས་ཅད་ཀྱང་མ་རིག་པའི་འདི་དག་ལས་འཇུག་སྟེ། བཞི་
བརྒྱ་པ་ལས། ལུས་ལ་ལུས་དབང་ཇི་བཞིན་དུ། །གཏི་མུག་ཀུན་ལ་གནས་འགྱུར་ཏེ།
ཞེས་པའི་འགྲེལ་པ་ལས། གཏི་མུག་ནི་དེ་རྣམས་ཇི་ལྟར་བདེན་པར་རྟོགས་པ་ལས་རྨོངས་
པ་ཉིད་ཀྱི་ཕྱིར། དངོས་པོ་བདེན་པའི་རང་གི་ངོ་བོ་ལྷག་པར་སྒྲོ་འདོགས་པར་རབ་ཏུ་
འཇུག་གོ །འདོད་ཆགས་ལ་སོགས་པ་དག་ཀྱང་གཏི་མུག་གིས་ཀུན་ཏུ་བཏགས་པའི་
དངོས་པོའི་རང་བཞིན་ཁོ་ན་ལ། སྡུག་པ་དང་མི་སྡུག་པ་ལ་སོགས་པའི་ཁྱད་པར་སྒྲོ་
འདོགས་པར་འཇུག་པ་ཉིད་ཀྱི་ཕྱིར། གཏི་མུག་ལས་ཐ་མི་དད་པར་འཇུག་པར་འགྱུར་
ཞིང་། གཏི་མུག་ལ་བརྟེན་པར་ཡང་འགྱུར་ཏེ། གཏི་མུག་གཙོ་བོ་ཉིད་ཀྱི་ཕྱིར་རོ།།
ཞེས་གསུངས་པ་དང་། རིགས་པ་དྲུག་ཅུ་པ་ལས་ཀྱང་། གང་ཡང་རུང་བའི་གནས་
རྙེད་ནས། །ཉོན་མོངས་སྦྲུལ་གདུག་གཡོ་ཅན་གྱིས། །ཟིན་པར་འགྱུར་རོ་གང་གི་སེམས།།



དབུ་མ་སྤྱི་དོན།
134
གནས་མེད་དེ་དག་ཟིན་མི་འགྱུར། །ཞེས་དང་། གནས་དང་བཅས་པའི་སེམས་ལྡན་
ལ༑ ཉོན་མོངས་དུག་ཆེན་ཅིས་མི་འབྱུང་། །ཞེས་སོགས་གསུངས།
འོ་ན། འཁོར་བའི་རྩ་བ་གྱུར་པའི་མ་རིག་པ་འཛིན་སྟངས་མི་མཐུན་པ་གཉིས་
ཡོད་པར་འགྱུར་རོ། །ཞེ་ན། སྐྱོན་མེད་དེ། གང་ཟག་གི་བདག་འཛིན་དང་། ཆོས་
ཀྱི་བདག་འཛིན་གཉིས་འཛིན་སྟངས་སམ། རྣམ་པ་མཐུན་པར་བཤད་ཟིན་པའི་ཕྱིར།
རང་རྒྱུད་པ་ལྟར་འཁོར་བའི་རྩ་བར་གྱུར་པའི་གང་ཟག་རང་རྐྱ་ཐུབ་པའི་རྫས་ཡོད་དུ་
འཛིན་པའི་བློ་ཁས་མི་བླང་ཏེ། དེ་ལྟར་ན་འཁོར་བའི་རྩ་བ་འཛིན་སྟངས་མི་མཐུན་པ་
གཉིས་ཡོད་པར་ཐལ་བའི་སྐྱོན་ཡོད་པའི་ཕྱིར། གང་ཟག་རང་རྐྱ་ཐུབ་པའི་རྫས་ཡོད་
དུ་འཛིན་པའི་བློ་ལྷན་སྐྱེས་ཡོད་པ་གོང་དུ་བཤད་པ་ལྟར་དང་། གང་ཟག་ཕུང་པོ་དང་
མཚན་ཉིད་མི་མཐུན་པའི་གཞན་དུ་ཡོད་པར་འཛིན་པའི་བློ་ལྷན་སྐྱེས་ནི་མེད་དོ། །གང་
ཟབ།་རྟག་གཅིག་རང་དབང་ཅན་དུ་འཛིན་པའི་བློ་ལྷན་སྐྱེས་མེད་པ་གང་ཞིག དེ་
གཉིས་དོན་གཅིག་པའི་ཕྱིར་ཏེ། ཕུང་པོ་མི་རྟག་ཅིང་ཆ་དང་བཅས་པ་རྒྱུ་རྐྱེན་གཞན་
གྱི་དབང་དུ་སོང་བའི་མཚན་ཉིད་ཅན་ཡིན་པའི་ཕྱིར། འདི་ལ་བརྟེན་ནས་གང་ཟག་
རྟོག འཛིན་རྟོག་པ་ལྷན་སྐྱེས་ཀྱང་མེད་པར་ཤེས་པར་བྱ་སྟེ། གྲུབ་མཐའ་འོག་མའི་ཤན་
བསྲེ་བར་མི་བྱའོ།།
འོ་ན། བདེན་འཛིན་གྱི་མ་རིག་པ་ཉོན་མོངས་པའི་སྒྲིབ་པར་འཇོག་ན། ལུགས་
འདིས་ཤེས་སྒྲིབ་གང་ལ་བྱེད་ཅེ་ན། རང་འགྲེལ་ལས། དེ་ལ་མ་རིག་པའི་བག་ཆགས་
ནི་ཤེས་བྱ་ཡོངས་སུ་གཅོད་པའི་གེགས་སུ་གྱུར་པ་ཡིན་ལ། འདོད་ཆགས་ལ་སོགས་
པའི་བག་ཆགས་ཡོད་པ་ནི་ལུས་དང་ངག་གི་འཇུག་པ་དེ་ལྟ་བུའི་རྒྱུ་ཡང་ཡིན་ཏེ། མ་



135
སེམས་བསྐྱེད་དྲུག་པ།
རིག་པ་དང་འདོད་ཆགས་ལ་སོགས་པའི་བག་ཆགས་དེ་ཡང་རྣམ་པ་ཐམས་ཅད་མཁྱེན་
པ་དང་། སངས་རྒྱས་ཁོ་ན་ལ་ལྡོག་པར་འགྱུར་གྱི་གཞན་དག་ལ་ནི་མ་ཡིན་ནོ། །ཞེས་
གསུངས་པས་ཤེས་ལ། དོན་ནི་བདེན་འཛིན་གྱི་བག་ཆགས་ཉིད་ཤེས་སྒྲིབ་ཏུ་འདོད་
དེ༑ བག་ཆགས་དེ་ཉིད་ཤེས་སྒྲིབ་མ་ཡིན་ན། ཉོན་མོངས་པའི་སྒྲིབ་པ་ལས་འོས་མེད་
ནའང་། དེ་ཉོན་སྒྲིབ་མ་ཡིན་པའི་ཕྱིར་ཏེ། དེ་དགྲ་བཅོམ་པ་ལ་ཡོད་པའི་ཕྱིར་ཏེ། དགྲ་
བཅོམ་པ་ལ་སྤྲེའུ་ལྟར་མཆོངས་པའི་ལུས་ཀྱི་གནས་ངན་ལེན་དང་། གཞན་ལ་རྨོངས་
མོ་ཞེས་སྨྲ་བའི་ངག་གི་གནས་ངན་ལེན་གཉིས་ཡོད་པ་བདེན་འཛིན་གྱི་བག་ཆགས་ཡོད་
པའི་དབང་གིས་ཡིན་པའི་ཕྱིར། དེ་ཡང་ཉོན་མོངས་ཀྱི་ས་བོན་ལ་བག་ཆགས་སུ་བཞག་
པ་ཅིག་དང་། ཉོན་མོངས་ཀྱི་ས་བོན་མ་ཡིན་པའི་བདེན་འཛིན་གྱི་བག་ཆགས་གཉིས་
ཡོད་པ་ལས། ཤེས་སྒྲིབ་ཏུ་འཇོག་པ་ནི་ཕྱི་མ་ཡིན་པ་སྔར་བཤད་པ་ལྟར་རོ། །འོ་ན།
ཉོན་མོངས་ཅན་མ་ཡིན་པའི་མ་རིག་པ་ཤེས་སྒྲིབ་ཏུ་བཤད་པ་ཇི་ལྟར་ཡིན་ཞེ་ན། དེ་
ནི་བདེན་འཛིན་གྱི་བག་ཆགས་ཉིད་ཉོན་མོངས་ཅན་མ་ཡིན་པའི་མ་རིག་པར་བཞེད་པས་
གཞན་དུ་བསམ་པར་མི་བྱ་ལ། ཁ་ཅིག ཤེས་པར་གྱུར་པའི་ཤེས་སྒྲིབ་ཡོད་པའི་སྒྲུབ་
བྱེད་དུ་ཉོན་མོངས་ཅན་མ་ཡིན་པའི་མ་རིག་པ་ཤེས་སྒྲིབ་ཡིན་པ་འགོད་པ་ཡང་བཞད་
གད་ཀྱི་གནས་སུ་ཤེས་སླ་བ་ཡིན་ནོ། །མ་རིག་པའི་བག་ཆགས་དེ་ཇི་ལྟ་བུ་ལ་བརྗོད་
ཅེ་ན། རང་འགྲེལ་ལས། གང་གིས་སེམས་ཀྱི་རྒྱུད་འབག་པར་བྱེད་ཅིང་བསྒོ་བར་
བྱེད་ལ། རྗེས་སུ་བགྲོད་པར་བྱེད་པ་དེ་ནི་བག་ཆགས་ཏེ། ཉོན་མོངས་པའི་མུར་ཐུག་
པ་དང་། གོམས་པ་དང་། རྩ་བ་དང་། བག་ཆགས་ཞེས་བྱ་བ་ན་རྣམ་གྲངས་དག་གོ །
དེ་ནི་ཟག་པ་མེད་པའི་ལམ་གྱིས་ཉོན་མོངས་པ་སྤངས་སུ་ཟིན་ཀྱང་ཉན་ཐོས་དང་རང་



དབུ་མ་སྤྱི་དོན།
136
སངས་རྒྱས་ཀྱིས་སྤང་བར་མི་ནུས་ཏེ། ཏིལ་མར་དང་མེ་ཏོག་ལ་སོགས་པ་བསལ་དུ་
ཟིན་ཀྱང་། བུམ་པ་དང་སྣམ་བུ་ལ་སོགས་པ་རྣམས་ལ་དེ་དང་ཕྲད་པས་ཡོན་ཏན་ཕྲ་
མོ་དམིགས་པ་བཞིན་ནོ། །ཞེས་གསུངས་པས་བསྟན་ཏེ་གོ་སླའོ། །སློབ་པ་འཕགས་
པ་རྣམས་ལ་རྗེས་ཐོབ་ཏུ་སྣང་བཅས་ཀྱི་རྟོག་པ་དང་། མཉམ་གཞག་ཏུ་སྣང་མེད་དུ་
འགྱུར་བའི་རེས་འཇོག་ཡོད་ལ། སངས་རྒྱས་ནས་ནི་རེས་འཇོག་མེད་དེ། སེམས་སེམས་
བྱུང་གི་རྣམ་རྟོག་གི་རྒྱུ་བ་ཐམས་ཅད་གཏན་ཟད་པའི་ཕྱིར་ཏེ། ཚིག་གསལ་ལས། རྣམ་
པར་རྟོག་པ་ནི་སེམས་ཀྱི་རྒྱུ་བ་ཡིན་ན་དེ་དང་བྲལ་བའི་ཕྱིར། དེ་ཁོ་ན་ཉིད་དེ་ནི་རྣམ་
པར་རྟོག་པ་མེད་པ་ཡིན་ནོ། །ཇི་སྐད་དུ་མདོ་ལས། དོན་དམ་པའི་བདེན་པ་གང་ཞེ་
ན༑ གང་ལ་སེམས་ཀྱི་རྒྱུ་བ་ཡང་མེད་ན། ཡི་གེ་རྣམས་ལྟ་སྨོས་ཀྱང་ཅི་དགོས་ཞེས་
གསུངས་སོ། །ཞེས་བཤད་དོ། །གཉིས་པ་རབ་རིབ་མཐུ་ཡིས། ཞེས་སོགས་བློ་ཀ་
གཅིག་གིས་དོན་དམ་བདེན་པའི་ངོ་བོ་བསྟན་པ་གྲུབ་སྟེ། དཔེར་ན། མིག་རབ་རིབ་
ཀྱིས་བསླད་པའི་མཐུ་ཡིས་སྐྲ་ཤད་ལ་སོགས་པ་མཐོང་ཡང་། མིག་དག་པས་དེ་དག་
མ་དམིགས་པ་བཞིན་དུ་དོན་གྱི་སྐབས་འདིར་ཡང་ཤེས་པར་བྱ་བར་གསུངས་པའི་ཕྱིར་
ཏེ༑ དཔེ་དེ་བཞིན་དུ་མ་རིག་པས་བསླད་པའི་ཤེས་པ་ལ་ཕུང་སོགས་བདེན་གྲུབ་ཏུ་སྣང་
ཡང་མ་རིག་པའི་བག་ཆགས་སྤངས་པའི་ཤེས་པས་ཕུང་སོགས་ཀྱི་གནས་ལུགས་གཟིགས་
པའི་ངོར་ཕུང་སོགས་བདེན་གྲུབ་བཀག་ཙམ་དེ་ཉིད་དོན་དམ་བདེན་པ་ཡིན་ཞེས་བསྟན་
པའི་ཕྱིར། ཁོ་ན་རེ། མ་རིག་པས་བསླད་པའི་བློ་ལ་སྣང་བའི་ཕུང་སོགས་ཀུན་རྫོབ་
པ་མེད་པར་ཐལ། དེ་རྣམས་སངས་རྒྱས་ཀྱིས་མ་གཟིགས་པའི་ཕྱིར། མ་གྲུབ་ན། སངས་
རྒྱས་ལ་མ་རིག་པས་བསླད་པ་ཡོད་པར་འགྱུར་ཏེ། དཔེར་ན། རབ་རིབ་དང་བྲལ་



137
སེམས་བསྐྱེད་དྲུག་པ།
བའི་ཐ་མལ་པའི་མིག་ཤེས་ལ་རབ་རིབ་ཅན་ལ་སྣང་བའི་སྐྲ་ཤད་དུ་སྣང་བ་མེད་པ་བཞིན་
ནོ༑ ༑རྩ་བར་འདོད་ན། མ་རིག་པས་བསླད་པའི་སེམས་ཅན་མེད་པར་འགྱུར་ལ། དེ་
འདོད་ན། སེམས་ཅན་དེ་ལ་དམིགས་ཏེ་སེམས་བསྐྱེད་པ་མེད་པས་སངས་རྒྱས་ཐོབ་
པ་ཡང་བཞག་ཏུ་མེད་པར་འགྱུར་རོ། །ཞེ་ན་སྐྱོན་མེད་དེ། སངས་རྒྱས་ཀྱི་ཡེ་ཤེས་
ཀྱིས་ཤེས་བྱ་མཁྱེན་ཚུལ་བཤད་པས། ཁྱོད་ཀྱིས་འཕངས་པའི་ཐལ་བ་གཉིས་པ་ལ་ཁྱབ་
པ་མེད་པའི་ལན་འོས་མེད་དུ་རྟོགས་ནུས་པའི་ཕྱིར།
འོ་ན། སངས་རྒྱས་ཀྱི་ཡེ་ཤེས་ཀྱིས་ཤེས་བྱ་མཁྱེན་ཚུལ་ཇི་ལྟར་ཡིན་ཞེ་ན།
དེ་ཡང་དོན་དམ་བདེན་པའི་ཤེས་བྱ་མཁྱེན་ཚུལ་དང་། ཀུན་རྫོབ་བདེན་པའི་ཤེས་བྱ་
མཁྱེན་ཚུལ་གཉིས་ལས། དང་པོ་ཡོད་དེ། སངས་རྒྱས་ཀྱི་ཡེ་ཤེས་ཀྱིས་དོན་དམ་བདེན་
པ་གཉིས་སྣང་ནུབ་པའི་ཚུལ་གྱིས་མཁྱེན་པའི་ཕྱིར་ཏེ། དེས་དོན་དམ་བདེན་པ་མཁྱེན་
པ་གང་ཞིག་དོན་དམ་བདེན་པ་ལ་གཉིས་སྣང་དང་བཅས་པའི་སངས་རྒྱས་ཀྱི་མཁྱེན་
པ་མེད་པའི་ཕྱིར། གཉིས་པ་ཡོད་དེ། སངས་རྒྱས་ཀྱི་ཡེ་ཤེས་ཀྱིས་ཀུན་རྫོབ་བདེན་
པ་གཉིས་སྣང་དང་བཅས་པའི་ཚུལ་གྱིས་མཁྱེན་པའི་ཕྱིར་ཏེ། དེས་ཀུན་རྫོབ་བདེན་
པ་སྣང་ནས་མཁྱེན་པ་གང་ཞིག དེ་ལ་གཉིས་སྣང་ནུབ་པའི་བློ་མེད་པའི་ཕྱིར། དང་
པོ་གྲུབ་སྟེ། སངས་རྒྱས་ཀྱི་མཁྱེན་པས་མཁྱེན་ན། མཁྱེན་པ་དེ་ལ་སྣང་དགོས་པའི་
ཕྱིར་ཏེ། མཁྱེན་པ་དེ་ལ་ཤུགས་རྟོགས་མེད་པའི་ཕྱིར། འོ་ན། སྤྱོད་འཇུག་དང་ཕར་
ཕྱིན་གཉིས་ཀྱི་ཊིཀྐར་རྣམ་མཁྱེན་ལ་ཤུགས་རྟོགས་བཤད་པ་དང་མི་མཐུན་ནོ། །ཞེ་
ན༑ སྐྱོན་མེད་དེ། རེ་ཞིག་ཊིཀྐར་གཉིས་དྲང་དོན་དུ་འགྲེལ་བས་སོ། །དེ་ཡང་སློབ་
ལམ་དུ་མཉམ་རྗེས་རེས་འཇོག་བྱེད་པ་དང་མི་འདྲ་བར་མཁྱེན་པའི་ཡེ་ཤེས་སྐད་ཅིག་



དབུ་མ་སྤྱི་དོན།
138
མགཅིག་གིས་བདེན་གཉིས་དུས་ཅིག་ཅར་དུ་མངོན་སུམ་དུ་མཁྱེན་པ་ཡིན་ཏེ། ཡེ་ཤེས་
སྙིང་པོའི་བདེན་གཉིས་རང་འགྲེལ་ལས། མཁྱེན་པའི་སྐད་ཅིག་གཅིག་གིས་ཀྱང་། །ཤེས་
བྱའི་དཀྱིལ་འཁོར་ཀུན་ཁྱབ་ཅན། །ཞེས་གསུངས། ཁོ་ན་རེ། དེ་མི་འཐད་དེ། རྣམ་
མཁྱེན་གྱིས་ཕུང་སོགས་གཟིགས་པའི་དུས་དེར་ཕུང་སོགས་ཀྱི་དེ་ཁོ་ན་ཉིད་མ་གཟིགས་
པའི་ཕྱིར་ཏེ། དེས་ཕུང་སོགས་མ་གཟིགས་པའི་ཚུལ་གྱིས་དེའི་དེ་ཁོ་ན་ཉིད་གཟིགས་
པའི་ཕྱིར་ཏེ། རང་འགྲེལ་ལས། རྣམ་པ་དེ་ལྟ་བུའི་རང་བཞིན་མཐོང་བ་མེད་པ་མ་
ཡིན་ནམ། ཇི་ལྟར་ན་དེ་དག་གིས་དེ་གཟིགས་སོ་ཞེས་བརྗོད་ཅེ་ན། བདེན་མོད་ཀྱི།
འོན་ཀྱང་མ་གཟིགས་པའི་ཚུལ་གྱིས་དེ་དག་གིས་དེ་གཟིགས་སོ། །ཞེས་བརྗོད་དེ། ཞེས་
གསུངས་པས་སོ། ཞེ་ན། མ་ཁྱབ་སྟེ། དེ་ལྟར་གསུངས་པ་རྣམ་མཁྱེན་གྱིས་ཕུང་
སོགས་གཉིས་སྣང་དང་བཅས་པའི་ཚུལ་གྱིས་གཟིགས་ཤིང་། གཟིགས་ཚུལ་དེ་ལྟར་
ཕུང་སོགས་ཀྱི་དེ་ཁོ་ན་ཉིད་མ་གཟིགས་པར་གཉིས་སྣང་ནུབ་པའི་ཚུལ་གྱིས་གཟིགས་
པ་དང་། རྣམ་མཁྱེན་གྱིས་ཇི་ལྟ་བ་གཟིགས་པའི་གཟིགས་ངོར་ཇི་སྙེད་པ་མ་གཟིགས།
ཇི་སྙེད་པ་གཟིགས་པའི་གཟིགས་ངོར་ཇི་ལྟ་བ་མ་གཟིགས་པ་སོགས་ལ་དགོངས་ནས་
གསུངས་པའི་ཕྱིར་ཏེ། རང་འགྲེལ་ལས། དངོས་པོ་བྱས་པ་ཅན་ལ་མ་རེག་པར་རང་
བཞིན་འབའ་ཞིག་མངོན་སུམ་དུ་མཛད་པས་དེ་ཉིད་ཐུགས་སུ་ཆུད་པའི་ཕྱིར་སངས་རྒྱས་
ཞེས་བརྗོད་དོ། །ཞེས་ཆོས་ཅན་ལ་མ་རེག་པར་ཆོས་ཉིད་འབའ་ཞིག་ཐུགས་སུ་ཆུད་
པར་གསུངས་པ་དང་། སྡུད་པ་ལས་ཀྱང་གཟུགས་རྣམས་མི་མཐོང་ཚོར་བ་དག་ཀྱང་
མི་མཐོང་ཞིང་། །འདུ་ཤེས་མཐོང་བ་མེད་ལ་སེམས་པ་མི་མཐོང་ཞིང་། །གང་ལ་
རྣམ་པར་ཤེས་དང་སེམས་ཡིད་མཐོང་མེད་པ། །འདི་ནི་ཆོས་མཐོང་ཡིན་ཞེས་དེ་བཞིན་



139
སེམས་བསྐྱེད་དྲུག་པ།
གཤེགས་པས་བསྟན། །ནམ་མཁའ་མཐོང་ཞེས་སེམས་ཅན་ཚིག་ཏུ་རབ་བརྗོད་པ། །ནམ་
མཁའ་ཇི་ལྟར་མཐོང་སྟེ་དེས་འདི་བརྟག་པར་གྱིས། །དེ་ལྟར་ཆོས་མཐོང་བ་ཡང་དེ་
བཞིན་གཤེགས་པས་བསྟན། །མཐོང་བ་དཔེ་གཞན་གྱིས་ནི་བསྙད་པར་ནུས་མ་ཡིན།།
ཞེས་གསུངས་པ་དང་། བདེན་པ་གཉིས་ལ་འཇུག་པའི་མདོ་ལས་ཀྱང་
། ལྷའི་བུ་གལ་
ཏེ་དོན་དམ་པར་ན་དོན་དམ་པའི་བདེན་པ་ལུས་དང་ངག་དང་། ཡིད་ཀྱི་ཡུལ་གྱི་རང་
བཞིན་དུ་འགྱུར་ན་ནི་དེ་དོན་དམ་པའི་བདེན་པ་ཞེས་བྱ་བའི་གྲངས་སུ་མི་འགྲོ་སྟེ། ཀུན་
རྫོབ་ཀྱི་བདེན་པ་ཉིད་དུ་འགྱུར་རོ། །འོན་ཀྱང་ལྷའི་བུ་དོན་དམ་པར་ན་དོན་དམ་པའི་
བདེན་པ་ནི་ཐ་སྙད་ཐམས་ཅད་ལས་འདས་པ། བྱེ་བྲག་མེད་པ་མ་སྐྱེས་པ་མ་འགགས་
པ༑ སྨྲ་བར་བྱ་བ་དང་སྨྲ་བ་དང་། ཤེས་པར་བྱ་བ་དང་། ཤེས་པ་དང་བྲལ་བའོ།།
ཞེས་གསུངས་པ་རྣམས་ཀྱིས་ཀྱང་དོན་དེ་ཉིད་བསྟན་པའི་ཕྱིར། གནད་འདི་རྣམས་མ་
རྟོགས་པར་དྲངས་མ་ཐག་པའི་ལུང་རྣམས་ཀྱི་དོན་ལ་ཁ་ཅིག རྣམ་མཁྱེན་གྱིས་ཕུང་
སོགས་བདེན་གྲུབ་མ་གཟིགས་པའི་ཚུལ་གྱིས་ཕུང་སོགས་ཀྱི་དེ་ཁོ་ན་ཉིད་གཟིགས་ཞེས་
པ་དང་། ཕུང་སོགས་བདེན་གྲུབ་སྣང་བ་ལ་མ་རེག་པར་དེའི་དེ་ཁོ་ན་ཉིད་གཟིགས་ཞེས་
འཆད་པ་ཡོད་ཀྱང་དགོངས་པར་སོང་སྙམ་པ་མེད་དོ། །
རྩ་རྟགས་བཞི་པ། གལ་ཏེ་རང་གི་མཚན་ཉིད་བརྟེན་གྱུར་ན། །ཞེས་པ་ནས།
སྟོང་ཉིད་དག་ལས་རབ་ཏུ་སྐྱེ་བར་འགྱུར། །ཞེས་པའི་བར་གྱིས་རང་བཞིན་གྱིས་སྐྱེ་
བ་འགར་ཡང་མེད་པར་བསྟན་པ་གྲུབ་སྟེ། གལ་ཏེ་ཞེས་པ་ནས་ཁྱོད་ཀྱི་སྐྱེ་བ་གང་གིས་
ཡིན་པར་འགྱུར། ཞེས་པའི་བར་གྱིས་རང་གི་མཚན་ཉིད་ཀྱིས་གྲུབ་པ་ཡོད་པར་འདོད་
པ་དགག་པ་དང་། དངོས་པོ་སྟོང་པ་གཟུགས་བརྙན་ལ་སོགས་པ། །ཞེས་སོགས་བློ་



དབུ་མ་སྤྱི་དོན།
140
ཀ་ཕྱེད་དང་གཉིས་ཀྱིས་དེ་ལྟར་བཀག་པ་ལ་རྩོད་པ་སྤོང་བ་བསྟན་པའི་ཕྱིར། དང་པོ་
གྲུབ་སྟེ། བློ་ཀ་དང་པོས་འཕགས་པའི་མཉམ་གཞག་དངོས་པོའི་འཇིག་རྒྱུར་ཐལ་བས་
དགག་པ་དང་། གང་ཕྱིར་དངོས་པོ་འདི་དག་རྣམ་དཔྱད་ན། །ཞེས་སོགས་བློ་ཀ་གཅིག་
གིས་ཐ་སྙད་བདེན་པ་རིགས་པས་དཔྱད་བཟོད་དུ་ཐལ་བས་དགག་པ་དང་། དེ་ཉིད་
སྐབས་སུ་རིགས་པ་གང་ཞིག་གིས། །ཞེས་སོགས་བློ་ཀ་གཅིག་གིས་དོན་དམ་པའི་སྐྱེ་
བ་མི་ཁེགས་པར་ཐལ་བས་དགག་པ་བསྟན་པ་སོགས་ཡིན་པའི་ཕྱིར། དང་པོའི་ཚུལ་
ནི༑ དབུ་མ་རང་རྒྱུད་པ་ན་རེ། དོན་དམ་པའི་སྐྱེ་བ་མི་འདོད་པས་བདག་སྐྱེ་དང་།
དོན་དམ་པའི་སྐྱེ་བ་དགག་རིགས་མོད། ཐ་སྙད་དུ་གཞན་སྐྱེ་འགོག་མི་རིགས་ཏེ། གཟུགས་
དང་ཚོར་བ་སོགས་རང་གི་མཚན་ཉིད་ཀྱིས་གྲུབ་པའི་རྒྱུ་རྐྱེན་ལས་སྐྱེས་པར་མངོན་སུམ་
གྱིས་གྲུབ་པའི་ཕྱིར། ཞེས་ཟེར། འོ་ན། གཟུགས་སོགས་ཆོས་ཅན། ཁྱོད་མེད་པར་
ཐལ། ཁྱོད་ཡོད་ན་སྟོང་ཉིད་མངོན་སུམ་དུ་རྟོགས་པའི་སློབ་པ་འཕགས་པའི་མཉམ་
གཞག་ཡེ་ཤེས་ཀྱིས་ཁྱོད་དམིགས་དགོས་པ་ལས། དེས་ཁྱོད་མ་དམིགས་པའི་ཕྱིར།
རྟགས་གཉིས་པ་ཕ་རོལ་པོས་ཀྱང་ཁས་བླངས། དང་པོ་མ་གྲུབ་ན་སོང་། དེར་ཐལ།
ཁྱོད་ཡོད་ན། ཁྱོད་རང་གི་མཚན་ཉིད་ཀྱིས་ཡོད་དགོས། དེ་ལྟར་ན་ཁྱོད་དོན་དམ་
པར་ཡོད་དགོས། དེ་ལྟར་ན་ཡེ་ཤེས་དེས་ཁྱོད་དམིགས་དགོས་པའི་ཕྱིར། དང་པོ་ཁས་
བླངས། རྩ་བར་འདོད་ན། སྟོང་ཉིད་མངོན་སུམ་དུ་རྟོགས་པའི་སློབ་པ་འཕགས་པའི་
མཉམ་གཞག་ཡེ་ཤེས་དེས་གཟུགས་ཚོར་སོགས་ཀྱི་དངོས་པོ་ལ་སྐུར་པ་བཏབ་པའི་ཚུལ་
གྱིས་སྟོང་ཉིད་རྟོགས་པར་ཐལ། དེས་གཟུགས་ཚོར་སོགས་རང་བཞིན་མེད་པར་རྟོགས་
པ་གང་ཞིག གཟུགས་ཚོར་སོགས་རང་བཞིན་གྱིས་མེད་ན་དེ་རྣམས་མེད་དགོས་པའི་



141
སེམས་བསྐྱེད་དྲུག་པ།
ཕྱིར། རྟགས་ཕྱི་མ་ཁས། འདོད་ན། ཡེ་ཤེས་དེ་གཟུགས་ཚོར་སོགས་ཀྱི་དངོས་པོ་
སྔར་ཡོད་ཕྱིས་མེད་པར་བྱེད་པའི་འཇིག་རྒྱུར་ཐལ། ཞེས་པའོ། །ཁ་ཅིག དེའི་
འཕུལ་མཚམས་ལ། གཟུགས་ཚོར་སོགས་ཆོས་ཅན། ཁྱོད་ཡོད་ན། ཁྱོད་སློབ་པ་
འཕགས་པའི་མཉམ་གཞག་ཡེ་ཤེས་ཀྱིས་དམིགས་དགོས་པར་ཐལ། ཁྱོད་ཡོད་ན། ཁྱོད་
བདེན་པར་ཡོད་དགོས། བདེན་པར་ཡོད་ན་བདེན་པ་ཡིན་དགོས། དེ་ཡིན་ན་ཡེ་ཤེས་
དེས་དམིགས་དགོས་པའི་ཕྱིར། ཞེས་སྨྲ་བ་ནི། ཐལ་རང་གི་གྲུབ་མཐའ་འདྲེས་པའི་
སྐྱོན་ཡིན་ཏེ། ལུགས་འདི་ལ་རྟགས་ཕྱི་མ་དེ་སྒྲུབ་པར་དཀའ་བའི་ཕྱིར་ཏེ། གློ་བུར་
རྣམ་དག་གི་ཆར་གྱུར་པའི་ངོ་བོ་ཉིད་སྐུ་དོན་དམ་བདེན་པ་ཡིན་པའི་ཕྱིར། གཟུགས་
སོགས་རང་བཞིན་གྱིས་སམ། རང་གི་མཚན་ཉིད་ཀྱིས་མེད་པར་ལུང་ལས་ཀྱང་གསུངས་
ཏེ༑ དཀོན་བརྩེགས་ལས། འོད་སྲུངས་གཞན་ཡང་དབུ་མའི་ལམ་ཆོས་རྣམས་ལ་ཡང་
དག་པར་སོ་སོར་རྟོགས་པ་ནི། གང་སྟོང་པ་ཉིད་ཀྱིས་ཆོས་རྣམས་སྟོང་པར་མི་བྱེད་
དེ༑ ཆོས་རྣམས་ཉིད་སྟོང་པ་ཉིད་དང་། ཞེས་གསུངས་ཤིང་། བཞི་བརྒྱ་པ་ལས་
ཀྱང་། སྟོང་མིན་སྟོང་ལྡན་མཐོང་མིན་ཏེ། །མྱང་འདས་བདག་གིར་གྱུར་ཅིག་ཅེས།།
ལོག་ལྟས་མྱ་ངན་མི་འདའ་བར། །དེ་བཞིན་གཤེགས་པ་རྣམས་ཀྱིས་གསུངས། །ཞེས་
དང་། རྩ་ཤེ་ལས། སྟོང་ཉིད་ལྟ་བ་ཐམས་ཅད་ནི། །ངེས་པར་འབྱིན་པར་རྒྱལ་བས་
གསུངས། །གང་དག་སྟོང་པ་ཉིད་ལྟ་བ། །དེ་དག་བསྒྲུབ་ཏུ་མེད་པ་གསུངས། །ཞེས་
གསུངས་པས་ཀྱང་མདོའི་དོན་དེ་ཉིད་འཆད་པའི་ཕྱིར། རྟགས་གཉིས་པ། གང་ཕྱིར་
དངོས་པོ་འདི་དག་རྣམ་དཔྱད་ན་ཞེས་སོགས་བློ་ཀ་གཅིག་གིས་ཐ་སྙད་བདེན་པ་རིགས་
པས་དཔྱད་བཟོད་དུ་ཐལ་བས་དགག་པ་བསྟན་པ་ཡིན་ཏེ། གཞུང་འདིའི་སྐབས་སུ་



142
དབུ་མ་སྤྱི་དོན།
གཟུགས་སོགས་ཆོས་ཅན། བདེན་པར་ཡོད་མེད་བཙལ་བའི་ཚེ་རྙེད་པར་ཐལ། ཐ་
སྙད་བཏགས་ཙམ་གྱིས་མ་ཚིམ་པར་བཏགས་དོན་བཙལ་བའི་ཚེ་རྙེད་པའི་ཕྱིར་ཏེ། རང་
མཚན་གྱིས་གྲུབ་པའི་ཕྱིར། རྟགས་ཁས། འདོད་ན། བདེན་གྲུབ་ཏུ་ཐལ་ཞེས་པའི་
ཐལ་བ་འཕེན་པ་མཛད་པའི་ཕྱིར། རྟགས་གསུམ་པ། དེ་ཉིད་སྐབས་སུ་རིགས་པ་གང་
ཞིག་གིས། ཞེས་སོགས་བློ་ཀ་གཅིག་གིས་དོན་དམ་པའི་སྐྱེ་བ་མི་ཁེགས་པར་ཐལ་བས་
དགག་པ་བསྟན་ཏེ། གཞུང་འདིའི་སྐབས་སུ་དེ་ཁོ་ན་ཉིད་ལ་དཔྱོད་པའི་རིགས་པས་
ཐ་སྙད་དུ་རང་མཚན་གྱིས་གྲུབ་པའི་སྐྱེ་བ་འགོག་པར་མཛད་པའི་ཕྱིར་ཏེ། ལུགས་འདི་
ལ་རང་གི་མཚན་ཉིད་ཀྱིས་གྲུབ་ཙམ་ནས་བདེན་གྲུབ་ཏུ་འགྱུར་བས། དེ་ལ་ཐ་སྙད་
དུ་ཞེས་སྦྱར་མ་སྦྱར་འདྲ་བར་བཞེད་པའི་དབང་ལས་ཡིན་པའི་ཕྱིར་ཏེ། ཚིག་གསལ་
ལས། འདི་ནི་དེ་ཁོ་ན་ལྟར་གདོན་མི་ཟ་བར་ཁས་བླང་བར་བྱ་སྟེ། དེ་ལྟ་མ་ཡིན་ན།
ཀུན་རྫོབ་འཐད་པ་དང་ལྡན་པ་མ་ཡིན་ནམ། དེས་ན་འདི་དེ་ཁོ་ན་ཉིད་དུ་འགྱུར་གྱི་
ཀུན་རྫོབ་ཏུ་མི་འགྱུར་རོ། །ཞེས་གསུངས། རྟགས་གཉིས་པ། དངོས་པོ་སྟོང་པ་གཟུགས་
བརྙན་ལ་སོགས་པ། ཞེས་སོགས་ཀྱིས་དེ་ལྟར་བཀག་པ་ལ་རྩོད་པ་སྤོང་བ་བསྟན་ཏེ།
རང་རྒྱུད་པས་རྒྱུ་ལས་འབྲས་བུ་འབྱུང་བ་མེད་པར་ཐལ། རང་མཚན་གྱིས་གྲུབ་པ་
མེད་པའི་ཕྱིར། ཞེས་རྩོད་པ་ལ་བརྫུན་པའི་གཟུགས་བརྙན་ལས་བརྫུན་པའི་རྣམ་པ་ཅན་
གྱི་ཤེས་པ་སྐྱེ་བ་དཔེར་བཀོད་ནས། རང་གི་མཚན་ཉིད་ཀྱིས་གྲུབ་པས་སྟོང་པའི་རྒྱུ་
ལས་དེས་སྟོང་པའི་འབྲས་བུ་འབྱུང་བར་བསྟན་པའི་སྒོ་ནས་ཐལ་བ་ལ་ཁྱབ་པ་མེད་པའི་
ལན་མཛད་པའི་ཕྱིར་ཏེ། རང་འགྲེལ་ལས། གཟུགས་བརྙན་རང་བཞིན་མེད་པའི་རྒྱུ་
དང་འབྲས་བུའི་རྣམ་པར་བཞག་པ་ཡང་། ཤེས་བཞིན་དུ་མཁས་པ་སུ་ཞིག་གཟུགས་



lས3
སེམས་བསྐྱེད་དྲུག་པ།
དང་ཚོར་བ་ལ་སོགས་པ་རྒྱུ་དང་འབྲས་བུ་ལས་ཐ་དད་པ་མེད་པར་གནས་པ་རྣམས་ཡོད་
པ་ཙམ་ཞིག་ཏུ་དམིགས་པས། རང་བཞིན་དང་བཅས་པ་ངེས་པར་བྱེད། དེའི་ཕྱིར་
ཡོད་པར་དམིགས་ཀྱང་རང་བཞིན་གྱིས་སྐྱེ་བ་མེད་དོ། །ཇི་སྐད་དུ། མེ་ལོང་ཤིན་ཏུ་
ཡོངས་དག་ལ། །ཇི་ལྟར་རང་བཞིན་མེད་པ་ཡི། །གཟུགས་བརྙན་སྣང་བ་དེ་བཞིན་
དུ༑ ༑ལྗོན་པ་ཆོས་རྣམས་ཤེས་པར་གྱིས། །ཞེས་གསུངས་སོ། །ཞེས་འབྱུང་བ་དང་།
བཞི་བརྒྱ་པའི་འགྲེལ་པ་ལས་ཀྱང་། དངོས་པོ་དངོས་པོ་ཡོད་པར་སྨྲ་བའི་ལྟར་ན་ནི་
ཇི་སྲིད་དུ་དངོས་པོ་དེའི་ཡོད་པ་ཉིད་ཡིན་པ་དེ་སྲིད་དུ། དེ་ལྟར་རང་གི་ངོ་བོ་ཡང་ཡིན་
པ་ཉིད་ལ། གང་གི་ཚེ་རང་གི་ངོ་བོ་དང་བྲལ་བ་དེའི་ཚེ་དེ་ལ་དངོས་པོ་དེ་རྣམ་པ་ཐམས་
ཅད་དུ་མེད་པའི་ཕྱིར། བོང་བུའི་རྭ་དང་འདྲ་བས་གཉིས་སུ་སྨྲ་བ་ལས་མ་འདས་པའི་
ཕྱིར། འདིའི་མངོན་པར་འདོད་པ་ཐམས་ཅད་འགྲིག་དཀའ་བར་འགྱུར་རོ། །ཞེས་
དངོས་པོ་ཡོད་ཕྱིན་ཆད་རང་ངོས་ནས་ཡོད་པ་དང་རང་ངོས་ནས་མེད་ཕྱིན་ཆད་ཡེ་མེད་
དུ་བལྟས་ན་སྒྲོ་སྐུར་གྱི་མཐའ་ལས་མ་འདས་པར་གསུངས་པའི་ཕྱིར།
རྩ་རྟགས་ལྔ་པ། བདེན་པ་གཉིས་སུའང་རང་བཞིན་མེད་པའི་ཕྱིར། །ཞེས་
པ་ནས། ཡོད་ཅེས་དྲང་དོན་ཉིད་དུ་བསྟན་པ་ཡིན། །ཞེས་པའི་བར་གྱིས་བདེན་པ་
གཉིས་ཆར་དུ་རང་བཞིན་མེད་པའི་ཡོན་ཏན་བསྟན་པ་ཡིན་ཏེ། བདེན་པ་གཉིས་སུའང་
ཞེས་པ་རྐང་པ་གཉིས་ཀྱིས་རང་གི་མཚན་ཉིད་ཀྱིས་གྲུབ་པ་བཀག་པ་ལ་རྟག་ཆད་ཀྱི་ལྟ་
བ་སྤོང་སླ་བའི་ཡོན་ཏན་ཡོད་པ་དང་། གང་ཕྱིར་རང་བཞིན་གྱིས་དེ་མི་འགག་པ། །ཞེས་
པ་མན་ཆད་ཀྱིས་དེ་བཀག་པ་ལ་ལས་འབྲས་ཀྱི་འབྲེལ་བ་ཆེས་འཐད་པའི་ཡོན་ཏན་ཡོད་
པར་བསྟན་པའི་ཕྱིར། ཕྱི་མ་གྲུབ་སྟེ། བློ་ཀ་དང་པོས་རང་བཞིན་གྱིས་གྲུབ་པ་མི་འདོད་



144
དབུ་མ་སྤྱི་དོན།
པ་ལ་ཀུན་གཞི་སོགས་ཁས་ལེན་མི་དགོས་པར་བསྟན་པ་དང་། རྨི་ལམ་དམིགས་པའི་
ཡུལ་དག་མཐོང་ནས་ནི། །ཞེས་སོགས་བློ་ཀ་གཅིག་གིས་ལས་འགགས་པ་ལས་འབྲས་
བུ་འབྱུང་བའི་དཔེ་བསྟན་པ་དང་། ཇི་ལྟར་ཡུལ་ནི་ཡོད་ཉིད་མིན་མཚུངས་ཀྱང་། །ཞེས་
པ་ནས། དྲང་དོན་ཉིད་དུ་བསྟན་པ་ཡིན། ཞེས་པའི་བར་གྱིས་སྔར་བཤད་པ་ལ་རྩོད་
པ་སྤོང་བ་དེ་འཆད་པའི་ཕྱིར། དང་པོའི་ཚུལ་ནི། རང་སྡེ་ཁ་ཅིག ལས་ཀྱི་བག་ཆགས་
ཀུན་གཞིའི་རྣམ་ཤེས་ཀྱི་སྟེང་དུ་བསྒོས་པས་ལས་ཀྱི་རྣམ་སྨིན་འབྱིན་པར་འདོད། ཁ་
ཆེ་བ་ལས་གཞན་པའི་བྱེ་བྲག་སྨྲ་བ་ཁ་ཅིག བུ་ལོན་གྱི་ཡི་གེ་དང་འདྲ་བའི་ལས་གཉིས་
ལས་དོན་གཞན་པའི་ཆུད་མི་ཟ་བ་ཞེས་པས། ལས་ཀྱི་རྣམ་སྨིན་འབྱིན་པར་འདོད། བྱེ་
སྨྲ་ཁ་ཅིག ལས་གཉིས་ལས་དོན་གཞན་པའི་ལས་ཀྱི་ཐོབ་པ་ལྡན་མིན་འདུ་བྱེད་དེས་ལས་
ཀྱི་རྣམ་སྨིན་འབྱིན་པར་འདོད། ཁ་ཆེ་བྱེ་སྨྲ་དང་། མདོ་སྡེ་པ་ལས་ཀྱི་བག་ཆགས་ཡིད་
ཀྱི་རྣམ་ཤེས་ཀྱི་སྟེང་དུ་བསྐོས་པ་ལས་རྣམ་སྨིན་འབྱིན་པར་འདོད་པ་སོགས་དུ་མ་ཡོད་ཀྱང་།
དབུ་མ་པ་རང་ལུགས་ལ་དེ་ཐམས་ཅད་ཁས་མ་བླངས་ཀྱང་ལས་འབྲས་ཀྱི་འབྲེལ་བ་འཐད་
པ་ཡིན་ཏེ། དེ་མ་བླངས་ཀྱང་ལས་ཞིག་པས་རང་གི་འབྲས་བུ་བསྐྱེད་ནུས་པའི་ཕྱིར་ཏེ།
ལས་རང་བཞིན་གྱིས་མི་འགག་པའི་ཕྱིར་ཏེ། ལས་རང་བཞིན་གྱིས་མ་སྐྱེས་པའི་ཕྱིར་
ཏེ༑ གཞུང་འདིའི་སྔ་འགྲེལ་ལས། དེའི་ཕྱིར་དེ་ལྟར་བདེན་པ་གཉིས་ཀར་ཡང་རང་
བཞིན་མེད་པས་རྟག་པ་དང་ཆད་པར་ལྟ་བ་རྒྱང་རིང་དུ་སྤངས་པ་འབའ་ཞིག་ཏུ་མ་ཟད་
ཀྱི༑ ལས་རྣམས་འགགས་ནས་ཡུན་རིང་དུ་ལོན་ཡང་ལས་རྣམས་ཀྱི་འབྲས་བུ་དང་
འབྲེལ་བ་ནི། ཀུན་གཞི་རྣམ་པར་ཤེས་པ་དང་སེམས་ཀྱི་རྒྱུན་དང་ཆུད་མི་ཟ་བ་དང་
ཐོབ་པ་ལ་སོགས་པར་ཡོངས་སུ་རྟོག་པ་མེད་པར་ཡང་འཐད་པ་ཡིན་ནོ། །ཞེས་གསུངས།



[45
སེམས་བསྐྱེད་དྲུག་པ།
སྐབས་འདིའི་རྣམ་བཤད་ལས། འཕགས་པའི་གཞུང་འགྲེལ་ཚུལ་ལ་རང་གི་
མཚན་ཉིད་ཀྱིས་གྲུབ་པ་རྡུལ་ཙམ་མེད་ཀྱང་། བྱ་བྱེད་ཐམས་ཅད་བཞག་པས་ཆོག་
པའི་འགྲེལ་ཚུལ་གྱི་ལུགས་ཐུན་མོང་མ་ཡིན་པ་འདི་ལ་བརྟེན་ནས་རྣམ་པར་བཞག་པའི་
གྲུབ་མཐའ་འགྲེལ་བྱེད་གཞན་དང་ཐུན་མོང་མ་ཡིན་པ་མང་དུ་ཡོད་དེ། དེ་གང་ཞེ་
ན་རེ་ཞིག་གཙོ་བོ་རྣམས་བརྗོད་ན། ཚོགས་དྲུག་ལས་ངོ་བོ་ཐ་དད་པའི་ཀུན་གཞི་རྣམ་
ཤེས་དང་། རང་རིག་འགོག་ལུགས་ཐུན་མོང་མ་ཡིན་པ་དང་། རང་རྒྱུད་ཀྱི་སྦྱོར་
བས་ཕྱིར་རྒོལ་གྱི་རྒྱུད་ལ་དེ་ཁོ་ན་ཉིད་ཀྱི་ལྟ་བ་སྐྱེད་པ་ཁས་མི་ལེན་པ་གསུམ་དང་། ཤེས་
པ་ཁས་ལེན་པ་བཞིན་དུ་ཕྱི་རོལ་གྱི་དོན་ཡང་ཁས་བླང་དགོས་པ་དང་། ཉན་རང་ལ་
དངོས་པོ་རང་བཞིན་མེད་པར་རྟོགས་པ་ཡོད་པ་དང་། ཆོས་ཀྱི་བདག་འཛིན་ཉོན་མོངས་
སུ་འཇོག་པ་དང་། ཞིག་པ་དངོས་པོ་ཡིན་པ་དང་། དེའི་རྒྱུ་མཚན་གྱིས་དུས་གསུམ་
གྱི་འཇོག་ཚུལ་ཐུན་མོང་མ་ཡིན་པ་སོགས་ཡིན་ནོ། །ཞེས་འབྱུང་སྟེ། སོགས་ཁོངས་
ནས་འདོན་རྒྱུ་ཞིག་དགོས་པ་དང་། དེའི་འོག་ཏུ་ཤེས་སྒྲིབ་མཚམས་གང་ནས་སྤོང་བ་
མི་འདྲ་བ་སོགས་ཀྱི་ཁྱད་པར་མང་པོ་ཞིག་ཡོད་དོ། །ཞེས་འབྱུང་བས་ཐུན་མོང་མ་ཡིན་
པའི་གྲུབ་མཐའ་བརྒྱད་ཅེས་པའི་ངེས་པ་གོ་བ་ཆེ་རྒྱུ་མེད་ལ། རང་གི་མཚན་ཉིད་ཀྱིས་
གྲུབ་པ་ཐ་སྙད་དུའང་ཁས་མི་ལེན་པ་འདི་གྲུབ་མཐའ་གཞན་ཐམས་ཅད་ཀྱི་རྩ་བ་ཡིན་
པས། དང་པོར་འདིའི་ཁྱད་པར་བཤད་ན། གྲུབ་པའི་མཐའ་འདི་ཉིད་སངས་རྒྱས་བསྐྱངས་
ཀྱིས་འཕགས་པའི་བཞེད་པ་མཐར་ཐུག་ཏུ་བཀྲལ་བ་ཡིན་པ་ལ། ལེགས་ལྡན་དཔོན་
སློབ་ཀྱིས་མ་དགོངས་པར་སངས་རྒྱས་བསྐྱངས་ཀྱང་རང་གི་མཚན་ཉིད་ཀྱིས་གྲུབ་པ་
འདོད་པ་འོས་མེད་དུ་མཛད། བོད་ཀྱི་དབུ་མ་པ་ཁ་ཅིག་ནི། ཐལ་རང་གཉིས་ཀས་



146
དབུ་མ་སྤྱི་དོན།
རང་གི་མཚན་ཉིད་ཀྱིས་གྲུབ་པ་མི་བཞེད་པས་ལྟ་བ་ལ་ཡང་ཕྲ་རགས་ཀྱི་ཁྱད་པར་མི་
འབྱེད། ཅེས་ཟེར། མི་འཐད་དེ། གང་ཕྱིར་དངོས་པོ་འདི་དག་རྣམ་དཔྱོད་ན། ཞེས་
སོགས་ཀྱི་སྔ་འགྲེལ་དུ་གཞན་སྐྱེ་དོན་དམ་པར་མེད་ཅིང་ཐ་སྙད་དུ་ཡོད་པར་འདོད་པའི་
གྲུབ་མཐའ་སྨྲ་བ་ཅིག་ཕྱོགས་སྔར་མཛད་ཅིང་། དེ་འདྲ་རང་རྒྱུད་པ་ལས་འོས་མེད་
པའི་ཕྱིར་དང་། ཤེས་རབ་སྒྲོན་མ་ལས་ཀྱང་། ཀུན་བཏགས་འདོགས་བྱེད་ཀྱི་མིང་
དང་རྟོག་པ་རང་མཚན་གྱིས་མེད་ན་གཞན་དབང་ལ་སྐུར་འདེབས་སུ་གསུངས་པའི་ཕྱིར།
དེ་ཡང་ཀུན་གཞིའི་རྣམ་ཤེས་མི་འདོད་པ་རང་མཚན་གྱིས་གྲུབ་པ་མེད་པ་ལ་ཐུག་སྟེ།
རང་མཚན་གྱིས་གྲུབ་པ་ཁེགས་པས་བཏགས་པའི་ང་ཙམ་ལས་ཀྱི་བག་ཆགས་བསྒོ་བའི་
གཞིར་འཇོག་ཐུབ། དེ་ཐུབ་ན་ཀུན་གཞི་ཁས་ལེན་དོན་མེད་པའི་ཕྱིར། དེ་ལ་ཀུན་
གཞི་འདོད་པ་རྣམས་ན་རེ། ཐེག་ཆེན་གྱི་མཐོང་ལམ་བར་ཆད་མེད་ལམ་ལ་གནས་
པའི་སེམས་དཔའི་རྒྱུད་ཀྱི་སྒོམ་སྤངས་ཀྱི་བག་ཆགས་ཀྱི་རྟེན་མེད་པར་ཐལ། དེའི་རྒྱུད་
ཀྱི་ཡིད་ཀྱི་རྣམ་ཤེས་ནི་གཉིས་སྣང་འཁྲུལ་པའི་བག་ཆགས་ཀྱིས་མ་བསླད་པའི་ཟག་མེད་
ཡིན། དབང་ཤེས་དེའི་རྟེན་དུ་མི་རིགས། གཟུགས་ཀྱང་དེའི་རྟེན་དུ་མི་རིགས། ཀུན་
གཞིའི་རྣམ་ཤེས་ནི་ཁྱོད་མི་འདོད་པའི་ཕྱིར། ཞེ་ན་མ་ཁྱབ་སྟེ། བྱང་སེམས་ཀྱི་མཐོང་
ལམ་བར་ཆད་མེད་ལམ་དེ་ཉིད་གདགས་གཞིར་བྱས་ནས་རྟོག་པས་སེམས་དཔའ་དེར་
བཏགས་པའི་ང་ཙམ་དེ་ཉིད་བག་ཆགས་དེའི་རྟེན་ཡིན་པའི་ཕྱིར། སྤངས་གཉེན་གཞན་
ལ་ཡང་། དེ་བཞིན་དུ་ཤེས་པར་བྱའོ། །ཁོ་ན་རེ། ཐལ་འགྱུརབའི་ལུགས་ལ་དེ་ལྟར་
ཡིན་མོད། རང་རྒྱུད་པ་གཞིར་བཞག་ལ་སེམས་དཔའ་དེའི་རྒྱུད་ཀྱི་སྒོམ་སྤངས་ཀྱི་བག་
ལ་ཉལ་གྱི་རྟེན་བཞག་ཏུ་མེད་པར་འགྱུར་ཏེ། བར་ཆད་མེད་ལམ་དེ་ཉིད་གདགས་གཞིར་



147
སེམས་བསྐྱེད་དྲུག་པ།
བྱས་ནས་རྟོག་པས་སེམས་དཔའ་དེར་བཏགས་པའི་ང་ཙམ་མི་འཐད། སྔར་བཀོད་པའི་
རྟགས་རྣམས་ལུགས་དེ་ལ་གྲུབ་པའི་ཕྱིར། ཞེ་ན། ཡང་མ་ཁྱབ་སྟེ། མཐོང་ལམ་
བར་ཆད་མེད་ལམ་ལ་གནས་པའི་སེམས་དཔའི་རང་ལྡོག་དེ་ཀ་སྒོམ་སྤངས་ཀྱི་བག་ལ་
ཉལ་དེའི་རྟེན་ཡིན་པའི་ཕྱིར། དཔེར་ན། བར་ཆད་མེད་ལམ་ལ་གནས་པའི་སེམས་
དཔའི་རང་ལྡོག་བཏགས་ཡོད་དང་། གཞི་ལྡོག་དེའི་རྒྱུད་ཀྱི་ཡིད་ཀྱི་རྣམ་པར་ཤེས་པ་
རྫས་ཡོད་དུ་འཇོག་པ་བཞིན་ནོ། །སྟོང་ཐུན་ཆེན་མོར། ཐལ་འགྱུར་དེ་ལ་འདོད་ལན་
མཛད་དེ་བརྟག་གོ །ཐལ་འགྱུར་བའི་ལུགས་ཀྱིས་གང་ཟག་འཇོག་ཚུལ་ཐུན་མོང་མ་
ཡིན་པ་ཤེས་ན། གཟུགས་མེད་དང་པོ་གསུམ་གྱི་འཕགས་པ་ཟག་མེད་ལ་གནས་པའི་
ཚེ་གང་ཟག་དེ་རྣམས་ཀྱི་རྒྱུད་ཀྱི་ཟག་མེད་ཀྱི་ཡེ་ཤེས་གང་ཟག་དེ་རྣམས་སུ་མི་རུང་ཞིང་།
ཟག་མེད་ཡེ་ཤེས་ལས་གཞན་པའི་གང་ཟག་དེ་རྣམས་ཀྱི་རྒྱུད་ཀྱིས་བསྡུས་པའི་ཤེས་པ་
གཞན་མེད་པས་གང་ཟག་གསུམ་གྱི་འགྲོ་བ་ལྡོག་པར་འགྱུར་རོ་སྙམ་པ་དང་། སྲིད་
རྩེའི་འཕགས་པ་ཅི་ཡང་མེད་ཀྱི་སར་གཏོགས་པའི་ཟག་མེད་ཡེ་ཤེས་ལ་མཉམ་པར་བཞག་
པའི་ཚེ་ཅི་ཡང་མེད་ཀྱིས་སར་གཏོགས་པའི་ཟག་མེད་ཀྱི་ཡེ་ཤེས་སྲིད་རྩེའི་གང་ཟག་ཏུ་
མི་རུང་ཞིང་། དེ་ལས་གཞན་པའི་དེའི་རྒྱུད་ཀྱི་ཤེས་པ་ཡང་མེད་པས་འཕགས་པ་དེ་
དག་གི་འགྲོ་བ་ལྡོག་པར་འགྱུར་རོ་སྙམ་པ་གང་གིས་ཀྱང་མི་གནོད་པར་མངོན་ཏེ།
གཟུགས་མེད་དང་པོ་གསུམ་གྱི་འཕགས་པ་ཟག་མེད་མཉམ་གཞག་ལ་གནས་པའི་ཚེ་
མཉམ་གཞག་ཡེ་ཤེས་དེ་ཉིད་གདུགས་གཞིར་བྱས་ནས་རྟོག་པས་གཟུགས་མེད་དང་པོ་
གསུམ་གྱི་འཕགས་པའི་གང་ཟག་ཏུ་བཏགས་པ་འབའ་ཞིག་པའི་ང་ཙམ་དེ་ཉིད་གང་ཟག་
དེ་རྣམས་སུ་འཇོག སྲིད་རྩེའི་འཕགས་པ་ཅི་ཡང་མེད་ཀྱི་སར་གཏོགས་པའི་ཟག་མེད་



དབུ་མ་སྤྱི་དོན།
148
མཉམ་གཞག་ལ་གནས་པའི་ཚེ། མཉམ་གཞག་ཡེ་ཤེས་དེ་ཉིད་གདགས་གཞིར་བྱས་
ནས་རྟོག་པས་སྲིད་རྩེའི་འཕགས་པའམ་གང་ཟག་ཏུ་བཏགས་པ་འབའ་ཞིག་པའི་ང་ཙམ་
དེ་ཉིད་སྲིད་རྩེའི་འཕགས་པའམ་གང་ཟག་ཏུ་བཞག་པས་ཆོག་པའི་ཕྱིར། བཤད་སྲོལ་
འདི་སྔོན་ཆད་བོད་དུ་མ་ཐོན་པ་ལ་དགོངས་ནས། རྣམ་བཤད་ལས། ལམ་དེ་དག་
ཀྱང་བདག་འདྲ་བས་ལུགས་ཆེན་པོ་རྣམས་ལ་རང་སྟོབས་ཀྱིས་བརྗོད་པར་ག་ལ་ནུས།
འོན་ཀྱང་མགོན་པོ་ཀླུ་སྒྲུབ་ཀྱི་དགོངས་པ་ཇི་ལྟ་བ་བཞིན་དུ་རྫོགས་པར་འཇོག་ཤེས་པའི་
ཤིང་རྟ་ཆེན་པོ་དག་གི་ལུགས་ལ་བརྟེན་ནས་སྨྲས་པ་ཡིན་ནོ། །ཞེས་ཁེངས་བསྐྱུངས་
པའི་གསུངས་སུ་སྩལ་བ་ཡིན་ནོ། །ཇི་སྐད་བཤད་མ་ཐག་པའི་ཊིཀ་ཆེན་གྱི་གསུང་དེ་
རྣམས་ཀྱིས་ས་བཅུའི་མཉམ་གཞག་ལ་གནས་པའི་སེམས་དཔའི་རྒྱུད་ལ་རྟོག་བློ་ཡོད་
པ་ལེགས་པར་བཀག་པ་ཡིན་ཏེ། གོ་བ་ཆགས་པ་ཉུང་བར་སྣང་ངོ་། །ཡང་རང་རིག་
མི་འདོད་པ་རང་གི་མཚན་ཉིད་ཀྱིས་གྲུབ་པ་མེད་པ་ལ་ཐུག་སྟེ། ཡུལ་ཅན་གྱི་ཤེས་པ་
རང་གི་མཚན་ཉིད་ཀྱིས་གྲུབ་པ་ཁེགས་པས་ཡུལ་གྲུབ་པ་ལ་ལྟོས་ནས་ཡུལ་ཅན་འཇོག་
པར་གྲུབ། དེ་གྲུབ་པས་ཡུལ་འཇལ་བྱེད་ལས་ལོགས་སུ་ཡུལ་ཅན་འཇལ་བྱེད་ཀྱི་རང་
རིག་མེད་པར་གྲུབ་པའི་ཕྱིར། རང་རྒྱུད་ཀྱི་རྟགས་ཡང་དག་མི་འདོད་པ་རང་མཚན་
གྱིས་གྲུབ་པ་མེད་པ་ལ་ཐུག་སྟེ། དེ་ཁེགས་པས་རང་ངོས་ནས་གྲུབ་པའི་རྟགས་ཡང་
དག་མེད་པར་གྲུབ་ཅིང་། རང་རྒྱུད་ཀྱི་དོན་ཡང་རང་དབང་དུ་གྲུབ་པ་ལ་སྔར་བཤད་
པ་ལྟར་ཡིན་པའི་ཕྱིར། ཕྱི་དོན་འདོད་པ་རང་མཚན་གྱིས་གྲུབ་པ་མེད་པ་ལ་ཐུག་སྟེ།
དེ་ཁེགས་པས་འཇིག་རྟེན་གྱི་ཐ་སྙད་ལ་ཇི་ལྟར་གྲགས་པ་བཞིན་དུ་ནང་ཤེས་རྒྱུད་ཀྱིས་
མ་བསྡུས་པའི་གཟུགས་སོགས་ཡོད་པར་གྲུབ། དེ་གྲུབ་པས་ཕྱི་དོན་ཡོད་པར་གྲུབ་པའི་



149
སེམས་བསྐྱེད་དྲུག་པ།
ཕྱིར། ཉན་རང་འཕགས་པས་ཆོས་ཀྱི་བདག་མེད་རྟོགས་པར་འདོད་པར་རང་མཚན་
གྱི་གྲུབ་པ་མེད་པ་ལ་ཐུག་སྟེ། དེ་ཁེགས་པས་གང་ཟག་རང་མཚན་གྱིས་གྲུབ་པས་སྟོང་
པ་གང་ཟག་གི་བདག་བཀག་པའི་སྟོང་ཉིད་ཕྲ་མོ་དང༌། གང་ཟག་རང་མཚན་གྱིས་
གྲུབ་པར་འཛིན་པའི་བློ་གང་ཟག་གི་བདག་འཛིན་དུ་གྲུབ། དེ་གཉིས་གྲུབ་པས་གང་ཟག་
གི་བདག་འཛིན་ས་བོན་དང་བཅས་པ་སྤོང་བ་ལ་གང་ཟག་རང་མཚན་གྱིས་གྲུབ་པས་
སྟོང་པ་རྟོགས་དགོས་པར་གྲུབ། དེ་གྲུབ་པས་ཉན་རང་འཕགས་པ་རྣམས་ཀྱིས་ཕུང་སོགས་
ཀྱི་ཆོས་རང་བཞིན་གྱིས་གྲུབ་པས་སྟོང་པ་རྟོགས་པར་འགྲུབ་པའི་ཕྱིར། བདེན་འཛིན་
ཉོན་སྒྲིབ་ཏུ་འདོད་པ་རང་མཚན་གྱིས་གྲུབ་པ་མེད་པ་ལ་ཐུག་སྟེ། དེ་ཁེགས་པས་གང་
ཟགདོང་ཆོས་རང་བཞིན་གྱིས་གྲུབ་པར་འཛིན་པའི་མ་རིག་པ་དེ་རིག་པ་ཡེ་ཤེས་ཀྱི་འགལ་
ཟླ་མི་མཐུན་ཕྱོགས་སུ་གྱུར་པའི་མ་རིག་པར་གྲུབ། དེ་གྲུབ་པས་བདེན་འཛིན་ཉོན་སྒྲིབ་
ཏུ་འགྲུབ་པའི་ཕྱིར། ཞིག་པ་དངོས་པོར་འདོད་པ་རང་མཚན་གྱིས་གྲུབ་པ་མེད་པ་ལ་
ཐུག་སྟེ། དེ་ཁེགས་པས་རང་ངོས་ནས་མེད་ཀྱང་མིང་རྐྱང་ཙམ་གྱིས་དངོས་པོ་འཇོག་
ཤེས་པར་གྲུབ། དེ་གྲུབ་པས་མྱུ་གུའི་ཞིག་པ་ལྟ་བུ་མྱུ་གུའི་ངོ་བོ་སྔར་ཡོད་ལོག་ཙམ་གྱི་
མེད་དགག་མ་ཡིན་པར་མེད་དགག་དེ་ཉིད་གདགས་གཞིར་བྱས་ནས་མྱུ་གུའི་ཞིག་པ་
ཞེས་པའི་དངོས་པོ་ཅིག་མིང་གི་ཕར་བཏགས་ནས་འཇོག་པ་དང་། དངོས་པོ་དེ་དག་
ཀྱང་མྱུ་གུའི་འཇིག་རྒྱུར་གང་སོང་བའི་རྒྱུ་རྐྱེན་གྱིས་བསྐྱེད་པའི་དངོས་པོར་གྲུབ་པའི་
ཕྱིར། །
འོ་ན། ཞིག་པ་དངོས་པོ་ཡིན་པའི་རྒྱུ་མཚན་གང་ཞེ་ན། འདི་ལ་ཚིག་གསལ་
ལས་ལུང་རིགས་གཉིས་ཀྱིས་སྒྲུབ་པའི་དང་པོ་ལུང་ཡོད་པ་ཡིན་ཏེ། ས་བཅུ་པའི་མདོ་



i50
དབུ་མ་སྤྱི་དོན།
ལས། སྐྱེ་བའི་རྐྱེན་གྱིས་རྒ་ཤི་ཞེས་ཤི་བ་དངོས་པོར་གསུངས་པ་དང་། ཡང་འཆི་བ་
ཡང་བྱ་བ་གཉིས་སུ་ཉེ་བར་གནས་པ་ཡིན་ཏེ། འདུ་བྱེད་འཇིག་པར་ཡང་བྱེད་པ་དང་།
ཡོངས་སུ་མི་ཤེས་པ་རྒྱུན་མི་ཆད་པའི་རྒྱུ་ཡང་འབྱིན་པའོ། །ཞེས་སེམས་ཅན་འཆི་བས་
དངོས་སུ་རང་འབྲས་སེམས་ཅན་ཤི་བ་བསྐྱེད་ཅིང་། རྒྱུད་ནས་རང་འབྲས་སྐྱེ་བ་ཕྱི་
མའི་མ་རིག་པ་བསྐྱེད་པར་གསུངས་པའི་ཕྱིར། རིགས་པ་ནི། ཤེས་བྱ་ཆོས་ཅན། མྱུ་
གུའི་ཞིག་པ་དངོས་པོ་ཡིན་པར་ཐལ། མྱུ་གུའི་འཇིག་པ་དངོས་པོ་གང་ཞིག་རྒྱུ་མཚན་
མཚུངས་པའི་ཕྱིར། གཉིས་པ་གྲུབ་སྟེ། མྱུ་གུ་སྐད་ཅིག་གཉིས་པར་འགག་པ་དངོས་
པོ་ཡིན་ན། དེ་སྐད་ཅིག་གཉིས་པར་འགག་པ་དངོས་པོ་ཡིན་དགོས་པའི་ཕྱིར། མྱུ་
གུའི་ཞིག་འཇིག་གཉིས་ཀ་དངོས་པོར་མཚུངས་པ་ལ་བསམ་ནས་སྤྱིར་དེ་གཉིས་གཅིག་
ཏུ་བཟུང་བར་མི་བྱ་སྟེ། མྱུ་གུའི་འཇིག་པ་མྱུ་གུའི་ཞིག་པའི་རྒྱུ་ཡིན་པས་སོ། །འདིའི་
ཞིག་པའམ་འགགས་པ་ནི། གཉེན་པོའི་སྟོབས་ཀྱིས་སྤང་བྱ་སྤངས་པའི་འགགས་པ་དང་
མི་འདྲ་སྟེ། དེ་ནི་རིགས་འདྲ་རྒྱུན་ཆད་པའི་སྒོ་ནས་འགགས་པ་ལ་བརྗོད། འདི་ནི་
རིགས་འདྲ་སྔ་མ་སྔ་མ་ལས་ཕྱི་མ་ཕྱི་མ་སྐྱེ་ཞིང་། ལས་དེའི་འགགས་པ་ལས་དེའི་རྒྱུན་
ཡིན་པའི་དབང་དུ་བྱས་པའི་ཕྱིར། རིགས་པ་དྲུག་ཅུ་པ་རྩ་འགྲེལ་ལས་ཀྱང་ཞིག་པ་
དངོས་པོར་གསུངས་ཏེ། རྩ་བར། རྒྱུ་ཟད་ཉིད་ལས་ཞི་བ་ནི། །ཟད་ཅེས་བྱ་བར་
དམིགས་པ་སྟེ། །ཞེས་མར་དང་སྙིང་པོ་ཟད་པ་མར་མེ་ཤི་བའི་རྒྱུར་གསུངས་པ་དང་།
འགྲེལ་པར། མ་འོངས་པའི་རྐྱེན་མེད་པ་ནི་མི་སྐྱེ་བའི་རྒྱུར་གྱུར་ན། གལ་ཏེ་རྐྱེན་མེད་
པར་མ་གྱུར་ན་གདོན་མི་ཟ་བར་སྐྱེ་བར་འགྱུར་རོ། །དེ་ལྟ་བས་ན་མི་སྐྱེ་བ་ལ་ཡང་རྒྱུ་
ཉིད་ཡོད་པར་ཁས་བླངས་པ་ཡིན་ནོ། །ཞེས་མ་འོངས་པ་ཡང་དངོས་པོར་གསུངས་པའི་



151
སེམས་བསྐྱེད་དྲུག་པ།
ཕྱིར། འཇིག་རྟེན་གྱི་གྲགས་པས་ཀྱང་ཞིག་པ་དངོས་པོར་གྲུབ་སྟེ། འཇིག་རྟེན་ན་ཟས་
ཟད་པ་རང་འབྲས་བུ་ཤི་བའི་རྒྱུ་དང་། ཆུ་ཟད་པ་རང་འབྲས་ལོ་ཏོག་ཉེས་པའི་རྒྱུར་
གྲགས་པའི་ཕྱིར་ཏེ། ཟས་དང་ཆུ་མ་ཟད་པ་བུ་འཚོ་བ་དང་། ལོ་ཏོག་ལེགས་པའི་རྒྱུར་
གྲགས་པས་སོ། །
འོ་ན། དུས་གསུམ་གྱི་འཇོག་ཚུལ་ཇི་ལྟར་ཡིན་ཞེ་ན། བཞི་བརྒྱ་པའི་འགྲེལ་
པ་ལས། དེ་ལ་མ་འོངས་པ་ནི་ད་ལྟར་བའི་དུས་སུ་མ་ཕྱིན་པའོ། །འདས་པ་ནི་དེ་ཉིད་
ལས་འདས་པའོ། །ད་ལྟར་བྱུང་བ་ནི་སྐྱེས་ལ་མ་འགགས་པའོ། །ད་ལྟར་བྱུང་བ་ནི་
ད་ལྟར་དམིགས་པའི་ཕྱིར་གཙོ་བོ་ཡིན་གྱི་མ་འོངས་པ་དང་རྒལ་བ་དག་གིས་མ་འོངས་
པ་དང་འདས་པའི་དུས་གཉིས་རྣམ་པར་འཇོག་པ་ནི་གཙོ་བོ་མ་ཡིན་ནོ། །ཞེས་གསུངས་
པས་ཤེས་ལ། དོན་ནི། དུས་གསུམ་གྱི་གཙོ་བོ་མ་ཡིན་པ་གང་ཞིག ཐལ་ཟིན་པ་འདས་
པའི་མཚན་ཉིད། དཔེར་ན། མྱུ་གུ་རང་གྲུབ་དུས་ཀྱི་སྐད་ཅིག་གཉིས་པར་མི་སྡོད་པ་
ལྟ་བུ། དེ་གང་ཞིག་དུས་གསུམ་གང་རུང་ཡང་ཡིན། ཐལ་མ་ཟིན་པ་དང་། ད་ལྟར་
བ་མ་ཡིན་པའི་གཞི་མཐུན་མ་འོངས་པའི་མཚན་ཉིད། དཔེར་ན། མྱུ་གུའི་རྒྱུའི་དུས་
སུ་མྱུ་གུ་མ་སྐྱེས་པ་ལྟ་བུ། དུས་གསུམ་གྱི་གཙོ་བོ་གང་ཞིག སྐྱེས་ལ་མ་འགགས་པ་
ད་ལྟར་བའི་མཚན་ཉིད། དཔེར་ན། མྱུ་གུ་ལྟ་བུའོ། །དེ་ཡང་མྱུ་གུའི་འདས་པ་ལྟ་བུ།
མྱུ་གུའི་འདས་པ་ཡིན་ཀྱང་། མྱུ་གུ་ལ་ལྟོས་ཏེ་མ་འོངས་པ་དང་། མྱུ་གུའི་མ་འོངས་
པ་ལྟ་བུ། མྱུ་གུའི་མ་འོངས་པ་ཡིན་ཀྱང་མྱུ་གུ་ལ་ལྟོས་ཏེ་འདས་པར་བྱ་དགོས་ཏེ། སྔ་
མ་མྱུ་གུའི་འབྲས་བུ་དང་། ཕྱི་མ་མྱུ་གུའི་རྒྱུར་བཞག་དགོས་པའི་ཕྱིར།
རྟགས་གསུམ་པ། ཇི་ལྟར་ཡུལ་ནི་ཡོད་ཉིད་མིན་མཚུངས་ཀྱང་ཞེས་པ་ནས།



152
དབུ་མ་སྤྱི་དོན།
ཡོད་ཅེས་དྲང་དོན་ཉིད་དུ་བསྟན་པ་ཡིན། །ཞེས་པའི་བར་གྱིས་སྔར་བཤད་པ་ལ་རྩོད་
པ་སྤོང་བ་བསྟན་པ་ཡིན་ཏེ། བློ་ཀ་དང་པོ་གཉིས་ཀྱིས་རྣམ་སྨིན་ཐུག་མེད་དུ་འབྱིན་
པའི་རྩོད་པ་སྤོང་བ་དང་། ཀུན་གཞི་ཡོད་ཅིང་གང་ཟག་ཉིད་ཡོད་ལ། །ཞེས་སོགས་
བློ་ཀ་གཅིག་གིས་ཀུན་གཞི་སོགས་སྟོན་པའི་མདོ་དགོངས་པའི་དབང་གིས་གསུངས་པར་
བསྟན་པ་དང་། འཇིག་ཚོགས་ལྟ་དང་བྲལ་ཡང་སངས་རྒྱས་ཀྱིས། །ཞེས་སོགས་བློ་
ཀ་གཅིག་གིས་དགོངས་པའི་དབང་གིས་གསུངས་པའི་དཔེ་དེ་བསྟན་པའི་ཕྱིར། གཉིས་
པ་གྲུབ་སྟེ། ཕ་རོལ་པོས་ཀུན་གཞི་མེད་ན། ལང་གཤེགས་དགོངས་འགྲེལ། ཆོས་
མངོན་པའི་མདོ་སོགས་ལས་ཀུན་གཞི་གསུངས་པ་དང་འགལ་བར་རྩོད་པའི་ལན་དུ། མདོ་
དེ་རྣམས་དང་། དགེ་སློང་དག་ཕུང་པོ་ལྔ་ནི་ཁུར་རོ། །ཁུར་ཁུར་བ་པོ་ནི་གང་ཟག་གོ་
ཞེས་གང་ཟག་གི་བདག་སྟོན་པའི་མདོ་དང་། ཕུང་པོ་བདེན་གྲུབ་ཏུ་སྟོན་པའི་མདོ་རྣམས་
རེ་ཞིག་ཟབ་མོའི་དེ་ཁོ་ན་ཉིད་རྟོགས་མི་ནུས་པའི་གདུལ་བྱ་ལ་དགོངས་ནས་གསུངས་
ཞེས་འཆད་པའི་ཕྱིར་ཏེ། བརྒྱ་པ་ལས། གང་ཞིག་གང་གང་ལ་དགའ་བ། །དེ་ཡི་དེ་
དེ་སྔར་དཔྱད་བྱ། །ཉམས་པར་གྱུར་པ་དམ་ཆོས་ཀྱི། །སྣོད་ནི་ཅིས་ཀྱང་མ་ཡིན་
ནོ༑ ༑ཞེས་གསུངས། དེ་ཡང་བཅོམ་ལྡན་འདས་ཀྱི་མདོ་ལ་ཀུན་གཞི་སྟོན་མི་སྟོན་
གཉིས་སུ་ཡོད་དེ། ཡུམ་རྒྱས་འབྲིང་བསྡུས་གསུམ། དེ་བཞིན་གཤེགས་པའི་སྙིང་པོའི་
མདོ། འཕགས་པ་དཔལ་འཕྲེང་གི་མདོ། བློ་གྲོས་མི་ཟད་པས་བསྟན་པའི་མདོ་རྣམས་
སུ་ཀུན་གཞི་མ་གསུངས། ལང་གཤེགས། དགོངས་འགྲེལ་འོག་ཏུ་དྲངས་འགྱུར་གྱི་
མདོ་རྣམས་སུ་ཀུན་གཞི་གསུངས་པའི་ཕྱིར། དེ་བཞིན་དུ་རྗེ་བཙུན་བྱམས་པ་དང་།
འཕགས་པ་ཐོགས་མེད་ཀྱི་གཞུང་ལའང་གཉིས་སུ་ཡོད་དེ། འབྱེད་གཉིས་དང་། མདོ་



153
སེམས་བསྐྱེད་དྲུག་པ།
སྡེ་རྒྱན། ཐེག་བསྡུས་སོགས་སུ་ཀུན་གཞི་བཤད་ཅིང་ཕྱི་དོན་བཀག མངོན་རྟོགས་
རྒྱན་དང་། རྒྱུད་བླ་རྩ་འགྲེལ་དུ་ཀུན་གཞི་མ་གསུངས་ཤིང་། ཕྱི་དོན་ཡོད་པའི་ཕྱོགས་
བཤད་པས་སོ། །རྒྱུད་བླའི་འགྲེལ་པ་དང་། ཐེག་བསྡུས་སུ་འཆད་ཚུལ་མི་འདྲ་བ་དེ་
ལྟར་འོངས་པ་ནི། ཐོག་མ་མེད་པའི་དུས་ཀྱི་ཁམས། །ཆོས་རྣམས་ཀུན་གྱི་གནས་ཡིན་
ཏེ༑ ༑དེ་ཡོད་པས་ན་འགྲོ་ཀུན་རྣམས། །མྱ་ངན་འདས་པའང་ཐོབ་པ་ཡིན། །ཞེས་
པ་ལྟ་བུ་རིམ་པ་བཞིན་བདེ་གཤེགས་སྙིང་པོ་དང་། ཀུན་གཞི་ཡོད་པའི་ཤེས་བྱེད་དུ་
དྲངས་པས་ཤེས་སོ། །འོ་ན། བྱང་ཆུབ་སེམས་འགྲེལ་དུ། ཇི་ལྟར་ཁབ་ལེན་དང་ཉེ་
བའི། །ལྕགས་ནི་མྱུར་དུ་ཡོངས་སུ་འཁོར། །དེ་ལ་སེམས་ནི་ཡོད་མིན་ཏེ། །སེམས་
དང་ལྡན་བཞིན་སྣང་བར་འགྱུར། །དེ་བཞིན་ཀུན་གཞིའི་རྣམ་ཤེས་ནི། །བདེན་མིན་
བདེན་པ་བཞིན་དུ་ནི། །གང་ཚེ་འགྲོ་འོང་གཡོ་བར་འགྱུར། །དེ་ཚེ་སྲིད་པ་འཛིན་པར་
བྱེད། །ཇི་ལྟར་རྒྱ་མཚོ་ལ་ནི་ཤིང་། །སེམས་ནི་མེད་ཀྱང་གཡོ་བར་འགྱུར། །དེ་
བཞིན་ཀུན་གཞིའི་རྣམ་ཤེས་ནི། །ལུས་ལ་བརྟེན་ནས་གཡོ་བ་ཡིན། །ཞེས་མགོན་པོ་
ཀླུ་སྒྲུབ་ཀྱིས་ཀུན་གཞི་བཤད་པ་མ་ཡིན་ནམ། ཞེ་ན། མ་ཡིན་ཏེ། ལུང་དེའི་དོན་
ལྕགས་དང་ཤིང་ལ་སོགས་པ་ལ་སེམས་མེད་ཀྱང་ཡོད་པ་ལྟར་གཡོ་བ་བཞིན་དུ། ཀུན་
གཞིའི་རྣམ་ཤེས་ཞེས་མིང་གིས་བསྙད་པའི་ཡིད་ཀྱི་རྣམ་ཤེས་བདེན་པར་མེད་ཀྱང་ཡོད་
པ་ལྟར་འགྲོ་འོང་གི་གཡོ་བ་དང་བཅས་པར་སྣང་ཞེས་བཤད་པས་ཆོག་པའི་ཕྱིར་དང་།
གཞུང་དེ་ཉིད་རང་ལས། ཤེས་པས་ཤེས་བྱ་རྟོགས་པ་སྟེ། །ཤེས་བྱ་མེད་པར་ཤེས་
པ་མེད། །དེ་ལྟ་ན་ནི་རིག་བྱ་དང་། །རིག་བྱེད་མེད་ཅེས་ཅིས་མི་འདོད། །ཅེས་ཕྱི་
དོན་ཡོད་པར་བཤད་ཅིང་། ཕྱི་དོན་འདོད་པ་དང་། ཀུན་གཞི་ཁས་ལེན་པ་གཉིས་



154
དབུ་མ་སྤྱི་དོན།
འགལ་བའི་ཕྱིར་ཏེ། དབུས་མཐའ་ལས། དོན་དང་སེམས་ཅན་བདག་རྣམ་རིག །སྣང་
བའི་རྣམ་པར་ཤེས་པ་ནི། །རབ་ཏུ་སྐྱེ་བོ་དེ་དོན་མེད། །དེ་མེད་པས་ན་དེ་ཡང་མེད།།
ཅེས་གསུངས་སོ། །རྒྱུ་མཚན་དེ་རྣམས་ཀྱི་ཕྱིར་ན་སློབ་དཔོན་ལེགས་ལྡན་འབྱེད། སྤྱན་
རས་གཟིགས་བརྟུལ་ཞུགས། ཡེ་ཤེས་སྙིང་པོ་རྣམས་ཕྱི་དོན་མི་འགོག་ཅིང་ཀུན་གཞི་
མི་བཞེད། ཀ་མ་ལ་ཤི་ལའི་གཞུང་དུ་ནི། ཡིད་ཀྱི་བློ་ཁོ་ན་ནི་སྐྱེ་བ་གཞན་དང་ཉིང་
མཚམས་སྦྱོར་བའི་ནུས་པ་ཅན་ཡིན་ནོ། །དེ་སྐད་དུ། ཆད་དང་མཚམས་སྦྱོར་འདོད་
ཆགས་བྲལ། །ཉམས་དང་འཆི་འཕོ་སྐྱེ་བ་ནི། །ཡིད་ཀྱི་རྣམ་ཤེས་ཁོ་ནར་འདོད། །ཅེས་
མཛོད་ཀྱི་ལུང་དྲངས་ནས་ཀུན་གཞི་འགོག་པར་མཛད། སློབ་དཔོན་ཞི་བ་འཚོ་དཔོན་
སློབ་དགོངས་པ་གཅིག་ཏུ་ཡོད་ཅིང་། འཕགས་སེང་གི་གཞུང་ལས་ཀྱང་དེ་ལྟར་བཤད་
དོ༑ ༑འོ་ན། ཀུན་གཞི་ཁས་ལེན་པའི་དབུ་མ་པ་མེད་དམ་སྙམ་ན་མ་ཡིན་ཏེ། ལམ་
རིམ་ལས། ཀུན་གཞི་ཁས་ལེན་པའི་དབུ་མ་པ་ཁ་ཅིག་དང་། ཞེས་གསུངས་ཤིང་།
དེ་ཡང་སློབ་དཔོན་ཙནྡྲ་གོ་མི་དང་། སངས་རྒྱས་ཡེ་ཤེས་ཞབས་ཀྱི་གཞུང་ལས། ཀུན་
གཞི་གསུངས་པ་མང་དུ་བྱུང་བ་ལ་དགོངས་སོ་ཞེས་བདག་གི་བླ་མས་གསུང་།
གཉིས་པ་གཟུང་བ་མེད་པར་འཛིན་པ་མ་མཐོང་ཞིང་། ཞེས་པ་ནས། སྟོང་
ཉིད་དོན་ཅན་ངེས་དོན་ཤེས་པར་གྱིས། ཞེས་པའི་བར་གྱིས་སེམས་ཙམ་པའི་ལུགས་
བྱེ་བྲག་ཏུ་འགོག་པ་བསྟན་ཏེ། འདི་ནས་བཟུང་སྟེ། བློ་ཡང་མེད་ཅེས་དོན་འདི་ཤེས་
པར་གྱིས། ཞེས་པའི་བར་གྱིས་ཕྱི་རོལ་མེད་པའི་ཤེས་པ་རང་བཞིན་གྱིས་ཡོད་པ་དགག་
པ་དང་། གལ་ཏེ་གཟུང་མེད་འཛིན་པ་ཉིད་བྲལ་ཞིང་། །ཞེས་པ་ནས། ཕྱི་ནས་སྟོབས་
ལྡན་བདག་གིས་བསྟེན་པར་བྱ་ཞེས་པའི་བར་གྱིས་གཞན་དབང་རང་བཞིན་གྱིས་གྲུབ་



155
སེམས་བསྐྱེད་དྲུག་པ།
པའི་སྒྲུབ་བྱེད་ཚད་མ་དགག་པ་དང་། མངོན་གྱུར་མངོན་ཕྱོགས་བྱང་ཆུབ་སེམས་དཔའ་
ཡིས། །ཞེས་པ་ནས། ངེས་དོན་ཤེས་པར་གྱིས། ཞེས་པའི་བར་གྱིས། སེམས་ཙམ་དུ་
གསུངས་པའི་ཙམ་སྒྲས་ཕྱི་དོན་འགོག་པ་མ་ཡིན་པར་བསྟན་པ་སོགས་ཡིན་པའི་ཕྱིར།
དང་པོ་གྲུབ་སྟེ། འདི་ནས་བཟུང་སྟེ། ཡོད་དང་སྤྲོས་ཀུན་ཡུལ་མིན་རང་བཞིན་ཡོད།
ཞེས་པའི་བར་གྱིས། སེམས་ཙམ་པའི་འདོད་པ་བརྗོད་པ་དང་། ཕྱི་རོལ་མེད་སེམས་
དཔེ་ནི་གང་དུ་ཡོད། །ཅེས་པ་མན་ཆད་ཀྱིས་སེམས་ཙམ་པའི་ལུགས་དེ་འགོག་པར་
མཛད་པའི་ཕྱིར། དང་པོའི་ཚུལ་ནི་སེམས་ཙམ་པ་ན་རེ། ཁྱོད་ཀྱིས། འདིར་རྟེན་
འབྱུང་བའི་དེ་ཉིད་མཐོང་བ་སྟེ། །ཤེས་རབ་གནས་པས་འགོག་པ་འཐོབ་པར་འགྱུར།
ཞེས་བྱུང་སེམས་ས་དྲུག་པ་བས་རྟེན་འབྱུང་རང་བཞིན་མེད་པར་རྟོགས་པའི་ཤེར་ཕྱིན་
གྱི་ཉམས་ལེན་ཆེས་ལྷག་པའི་སྒོ་ནས་ཐུན་མོང་མ་ཡིན་པའི་འགོག་སྙོམས་ཐོབ་པར་བཤད་
པ་མི་འཐད་དེ། བྱང་སེམས་དེ་ཉིད་གཟུང་འཛིན་རྫས་གཞན་གྱིས་སྟོང་པར་རྟོགས་
པའི་ཤེར་ཕྱིན་གྱི་ཉམས་ལེན་ཆེས་ལྷག་པ་ཐོབ་པའི་སེམས་དཔའ་ཡིན་པས་སོ། །གཟུང་
འཛིན་རྫས་གཞན་གྱིས་སྟོང་པའང་ཡིན་ཏེ། ཕྱི་རོལ་གྱི་དོན་མེད་ཀྱང་། ཀུན་གཞིའི་
བག་ཆགས་གོམས་པ་ལས་ཕྱི་རོལ་དོན་སྣང་གི་ཤེས་པ་སྐྱེ་བའི་ཕྱིར། དཔེར་ན། རླུང་
གིས་བསྐུལ་བའི་རྒྱ་མཚོ་ཆེན་པོའི་ཆུ་རླབས་འབྱུང་བ་བཞིན་ནོ། །ཕྱི་རོལ་དོན་སྣང་
གི་ཤེས་པ་དེ་ཡང་ཆོས་ཅན། ཁྱད་པར་གསུམ་དང་ལྡན་ཏེ། རང་བཞིན་གྱིས་ཡོད་
པ༑ ཕྱི་དོན་གཟུང་དུ་མེད་པར་ཡང་སྐྱེ་བ། སྒྲ་རྟོག་གིས་བཟུང་བ་ལྟར་གྱི་སྤྲོས་པ་
དང་བྲལ་བ་སྟེ་གསུམ་དང་ལྡན་པའི་ཕྱིར། ཞེས་ཟེར།
གཉིས་པ་དེ་འགོག་ཚུལ་ནི། ཕྱི་རོལ་མེད་སོམས་དཔེ་ནི་གང་དུ་ཡོད། །ཅེས་



156
--
-
-
དབུ་མ་སྤྱི་དོན།
པ་མན་ཆད་ཀྱིས་བསྟན་པ་གྲུབ་སྟེ། དེ་ལྟ་མ་ཡིན་དེ་ཕྱིར་དེ་ཡོད་མིན། །ཞེས་པའི་
བར་གྱིས་ཕྱི་རོལ་མེད་པའི་ཤེས་པ་རང་བཞིན་གྱིས་གྲུབ་པའི་དཔེ་དགག་པ་དང་། གང་
ཕྱིར་མཐོང་བ་དག་ལ་བློ་ནུས་ནི། ཞེས་པ་ནས། འགར་ཡང་དངོས་པོ་ཡོད་ཅེས་མ་
བསྟན་ཏོ། །ཞེས་པའི་བར་གྱིས་བག་ཆགས་ཀྱི་ནུས་པ་ལས་དོན་གྱིས་སྟོང་པའི་ཤེས་
པ་སྐྱེ་བའི་དོན་དགག་པ་དང་། རྣལ་འབྱོར་པ་ཡིས་བླ་མའི་མན་ངག་ལས། །ཞེས་པ་
ནས། ཆུ་འབབ་ཀླུང་ལ་ཡི་དྭགས་རྣག་བློ་ཡང་། ཞེས་པའི་བར་གྱིས། དེ་ལྟར་བཀག་
པ་དང་། མི་སྡུག་པ་སྒོམ་པ་གཉིས་མི་འགལ་བར་བསྟན་པ་དང་། མདོར་ན་ཇི་ལྟར་
ཤེས་བྱ་མེད་དེ་བཞིན། །ཞེས་པ་རྐང་པ་གཉིས་ཀྱིས་སྔར་རྒྱས་པར་བཀག་པ་རྣམས་
ཀྱི་མཇུག་བསྡུས་ནས་འཆད་པའི་ཕྱིར། དང་པོ་གྲུབ་སྟེ། འདི་ནས་བཟུང་སྟེ། དེ་
འདྲ་ཕྱི་རོལ་ལ་ཡང་ཡོད་པ་ཡིན། ཞེས་པའི་བར་གྱིས། རྨི་ལམ་གྱི་དཔེས་ཤེས་པ་
རང་བཞིན་གྱིས་གྲུབ་པར་མི་འགྲུབ་པ་དང་། གལ་ཏེ་གཉིད་ན་མིག་བློ་མི་སྲིད་པས།
ཞེས་པ་ནས། རྣ་སོགས་ལྷག་མ་གསུམ་པོའང་སྐྱེ་བ་མེད། ཞེས་པའི་བར་གྱིས། རྨི་
ལམ་གྱིས་དཔེས་སད་དུས་སུ་ཕྱི་རོལ་མེད་པར་མི་འགྲུབ་པ་དང་། རྨི་ལམ་ཇི་ལྟ་དེ་
བཞིན་སད་འདིར་ཡང་། །ཞེས་པ་ནས། གཏི་མུག་གཉིད་སད་ལས་དེ་དེ་བཞིན་ནོ།།
ཞེས་པའི་བར་གྱིས། རྨི་ལམ་གྱི་དཔེས་དངོས་པོ་ཐམས་ཅད་བརྫུན་པར་འགྲུབ་པ་དང་།
དབང་པོ་རབ་རིབ་བཅས་པ་བློ་གང་གིས། །ཞེས་པ་ནས། དེ་ཡོད་མིན་ཞེས་པའི་བར་
གྱིས། སྐྲ་ཤད་མཐོང་བའི་དཔེ་དགག་པ་བསྟན་པ་སོགས་ཡིན་པའི་ཕྱིར།
རྩ་རྟགས་གསུམ་པ། རྣལ་འབྱོར་པ་ཡིས་བླ་མའི་མན་ངག་ལས། ཞེས་སོགས་
ཀྱིས། ཕྱི་དོན་མེད་པའི་ཤེས་པ་རང་བཞིན་གྱིས་གྲུབ་པ་འགོག་པ་དང་། མི་སྡུག་པ་



157
སེམས་བསྐྱེད་དྲུག་པ།
སྒོམ་པ་གཉིས་མི་འགལ་བར་བསྟན་ཚུལ་ཇི་ལྟར་ཡིན་ཞེ་ན། དེའི་ཚུལ་ནི་ཁོ་ན་རེ། ས་
གཞི་ཀེང་རུས་ཀྱིས་ཁྱབ་པར་སྒོམ་པའི་ཏིང་ངེ་འཛིན་སྐྱེ་བ་མི་འཐད་པར་ཐལ། ས་
གཞི་ཀེང་རུས་ཀྱིས་གང་བ་མེད་པའི་ཕྱིར། ཁྱབ་སྟེ། ཕྱི་དོན་མེད་ན་ཕྱི་རོལ་དོན་
སྣང་གི་ཤེས་པ་རང་བཞིན་གྱིས་མེད་དགོས་པའི་ཕྱིར། རྟགས་ཁས་ཟེར། དེ་འགོག་
པ་ནི། འོ་ན་ས་གཞི་ཀེང་རུས་ཀྱིས་ཁྱབ་པར་སྒོམ་པའི་ཏིང་ངེ་འཛིན་ལ་ས་གཞི་ཀེང་
རུས་ཀྱིས་ཁྱབ་པར་སྣང་བ་རང་བཞིན་གྱིས་གྲུབ་པར་ཐལ། ཏིང་ངེ་འཛིན་དེ་ཉིད་རང་
བཞིན་གྱིས་གྲུབ་པའི་ཕྱིར། རྟགས་ཁས། འདོད་ན། དེ་ཡང་དག་པར་གྲུབ་དགོས་
པས་དེ་ལྟར་སྣང་བའི་ཏིང་ངེ་འཛིན་དེ་ཉིད་ཡང་དག་པ་ཡིད་བྱེད་དུ་ཐལ་བར་འགྱུར་
ཞིང་། དེ་འདོད་ན། མདོ་ལས། ཏིང་ངེ་འཛིན་དེ་ཉིད་ལོག་པ་ཡིད་བྱེད་དུ་གསུངས་
པ་དང་འགལ་ལོ། །གཞན་ཡང་ས་གཞི་ཀེང་རུས་ཀྱིས་གང་བར་སྣང་བའི་མི་སྡུག་པའི་
ཏིང་ངེ་འཛིན་སྐྱེ་བ་ས་གཞི་ཀེང་རུས་ཀྱིས་གང་བར་སྒོམ་པ་ལ་མི་ལྟོས་པར་ཐལ། ཏིང་
ངེ་འཛིན་དེ་ཉིད་རང་བཞིན་གྱིས་གྲུབ་པའི་ཕྱིར། དེ་བཞིན་དུ་ཁོ་ན་རེ། སྒྱུ་མའི་རྟ་
གླང་རྟ་གླང་དུ་སྣང་བའི་མིག་ཤེས་དང་། བྱད་བཞིན་གྱི་གཟུགས་བརྙན་བྱད་བཞིན་
དུ་སྣང་བའི་མིག་ཤེས་སྐྱེ་བ་མི་འཐད་པར་ཐལ། སྒྱུ་མའི་རྟ་གླང་རྟ་གླང་དང་། བྱད་
བཞིན་གྱི་གཟུགས་བརྙན་བྱད་བཞིན་དུ་མེད་པའི་ཕྱིར། ཁྱབ་སྟེ། ཕྱི་དོན་མེད་ན་ཕྱི་
རོལ་དོན་སྣང་གི་ཤེས་པ་རང་བཞིན་གྱིས་མེད་དགོས་པའི་ཕྱིར། རྟགས་ཁས་བླངས།
ཞེས་རྒོལ་བ་ཡང་རིགས་པ་སྔ་མས་ཁེགས་ཞེས་སྟོན་པ་ལ། རབ་རིབ་དང་ལྡན་དབང་
པོ་ཅན་མཚུངས་པ། །ཞེས་གསུངས། ཡང་ཁོ་ན་རེ། ཆུ་ཀླུང་རྣག་ཁྲག་ཏུ་སྣང་བའི་
ཡི་དྭགས་ཀྱི་མིག་ཤེས་སྐྱེ་བ་མི་འཐད་པར་ཐལ། ཆུ་ཀླུང་རྣག་ཁྲག་ཏུ་མེད་པའི་ཕྱིར།



i58
དབུ་མ་སྤྱི་དོན།
ཁྱབ་སྟེ། ཕྱི་དོན་མེད་ན་ཕྱི་རོལ་དོན་སྣང་གི་ཤེས་པ་རང་བཞིན་གྱིས་མེད་དགོས་པའི་
ཕྱིར། རྟགས་ཁས། ཞེས་རྒོལ་བ་འགོག་པ་ལ། ཆུ་འབབ་ཀླུང་ལ་ཡི་དྭགས་རྣག་བློ་
ཡང་། །ཞེས་གསུངས། དོན་ནི་ཆུ་ཀླུང་རྣག་ཁྲག་ཏུ་མེད་ཀྱང་། དེ་ལྟར་སྣང་བའི་
ཡི་དྭགས་ཀྱི་མིག་ཤེས་སྐྱེ་བ་དེ་ཕྱི་དོན་མེད་ཀྱང་། ཕྱི་རོལ་དོན་སྣང་གི་ཤེས་པ་རང་
བཞིན་གྱིས་གྲུབ་པའི་དཔེ་མ་ཡིན་པར་ཐལ། དེ་ལྟར་སྣང་བའི་ཡི་དྭགས་ཀྱི་མིག་ཤེས་
རང་བཞིན་གྱིས་མ་གྲུབ་པའི་ཕྱིར། རྟགས་མ་གྲུབ་ན་མིག་ཤེས་དེ་སྐྱེ་བ་ཡི་དྭགས་ཀྱིས་
ལས་ངན་བསགས་པ་ལ་མི་ལྟོས་པར་ཐལ་ལོ། །འདོད་ན། ཆུ་ཀླུང་རྣག་ཁྲག་ཏུ་སྣང་
བའི་ལས་ངན་མ་བསགས་པའི་ལྷ་མི་གཉིས་ཀྱི་མིག་ཤེས་ལ་ཡང་ཆུ་ཀླུང་རྣག་ཁྲག་ཏུ་
སྣང་བར་འགྱུར་རོ། །དེ་ཡང་མི་སྡུག་པ་སྒོམ་པའི་ཏིང་ངེ་འཛིན་ལ་ས་གཞི་ཀེང་རུས་
ཀྱི་གང་བར་སྣང་བ་ཆོས་ཀྱི་སྐྱེ་མཆེད་པའི་གཟུགས་དང་། ཆུ་ཀླུང་རྣག་ཁྲག་ཏུ་སྣང་
བའི་ཡི་དྭགས་ཀྱི་མིག་ཤེས་ལ་དེ་ལྟར་སྣང་བ་གཟུགས་ཀྱི་སྐྱེ་མཆེད་དུ་བྱ་དགོས་ཏེ། སྔ་
མ་ཡིད་ཀྱི་ཤེས་པ་ལ་སྣང་། ཕྱི་མ་མིག་ཤེས་ལ་སྣང་བས་སོ། །མཐའ་ཅུང་ཟད་དཔྱད་
ན༑ ཁོ་ན་རེ། རྣག་ཁྲག་ཡིན་མིན་མི་འགལ་ཞིང་། ཚད་མས་གྲུབ་པ་ལ་ཡིད་བརྟན་
མེད་པར་ཐལ། ལྷ་མི་ཡི་དྭགས་གསུམ་ཀྱིས་བརླན་ཞིང་གཤེར་བ་ཕོར་པ་གང་ལ་ཅིག་
ཅར་བལྟས་པའི་ཚེ། འགྲོ་བ་གསུམ་ཀའི་མིག་ཤེས་ཚད་མ་ཡིན་པ་གང་ཞིག མིག་
ཤེས་གསུམ་གྱིས་རིམ་པ་བཞིན་བརླན་ཞིང་གཤེར་བ་ཕོར་པ་གང་པོ་བདུད་རྩི་དང་། ཆུ་
རང་དགའ་བ་དང་། རྣག་ཁྲག་ཏུ་མཐོང་བས་སོ། །ཞེ་ན། དེའི་ཚེ་མིག་ཤེས་གསུམ་
གྱིས་བརླན་ཞིང་གཤེར་བ་ཕོར་པ་གང་པོ་དེ་ཉིད་བདུད་རྩི་སོགས་སུ་མཐོང་བ་དང་། ཕོར་
པ་གང་པོ་དེ་ཉིད་བདུད་རྩི་སོགས་གསུམ་གྱི་གཞི་མཐུན་དང་། ཕོར་པ་གང་གི་གོ་སར་



159
----
སེམས་བསྐྱེད་དྲུག་པ།
བདུད་རྩི་ཕོར་པ་གང་དང་། རྣག་ཁྲག་ཕོར་པ་གང་སོགས་ཡོད་པར་མི་འདོད་དོ། །འོ་
ན་ཅི་ཞེ་ན། འགྲོ་བ་གསུམ་གྱིས་བརླན་ཞིང་གཤེར་བ་ཕོར་པ་གང་ལ་ཅིག་ཅར་བལྟས་
པའི་ཚེ། མིག་ཤེས་གསུམ་གྱིས་རིམ་པ་བཞིན། ཕོར་གང་གི་ཆ་ཤས་སུ་གྱུར་པའི་བདུད་
རྩི་དང་། ཆུ་རང་དགའ་བ་དང་། རྣག་ཁྲག་མཐོང་ཞིང་འཇལ་བ་ཡིན་ཏེ། དེའི་ཚེ་
ཉེར་ལེན་ཕོར་གང་པོ་དེའི་ཆ་ཤས་དང་ལྷན་ཅིག་བྱེད་རྐྱེན་ལྷའི་ལས་ལས་བྱུང་བའི་བདུད་
རྩི་ལྷའི་མིག་ཤེས་ཀྱིས་འཇལ། ཉེར་ལེན་སྔ་མ་བཞིན་ལ། ལྷན་ཅིག་བྱེད་རྐྱེན་མིའི་
ལས་ལས་བྱུང་བའི་ཆུ་རང་དགའ་བ་མིའི་མིག་ཤེས་ཀྱིས་འཇལ། ཉེར་ལེན་སྔ་མ་བཞིན་
ལ༑ ལྷན་ཅིག་བྱེད་རྐྱེན་ཡི་དྭགས་ཀྱི་ལས་ལས་བྱུང་བའི་རྣག་ཁྲག་ཡི་དྭགས་ཀྱི་མིག་
ཤེས་ཀྱིས་འཇལ། མིག་ཤེས་གསུམ་པོ་གཅིག་གིས་གྲུབ་པ། ཅིག་ཤོས་ཀྱིས་གྲུབ་པ་
མ་ཡིན། གཅིག་གིས་གྲུབ་པ་ཅིག་ཤོས་ཀྱིས་འགོག་པའང་མ་ཡིན་པའི་ཕྱིར། དཔེར་
ན༑ ལྕགས་གོང་དམར་འབར་བ་ལ་རེག་ཀྱང་མི་འཚིག་པའི་རིགས་སྔགས་བཟླས་པའི་
ཆུས་ལག་པ་བཀྲུས་པའི་གང་ཟག་གི་ལུས་ཤེས་ཀྱིས་ལྕགས་གོང་དམར་འབར་བའི་རེག་
བྱའི་ཆ་ཤས་སུ་གྱུར་པའི་གྲང་བའི་རེག་བྱ་འཇལ། དེ་ལྟ་བུའི་རིགས་སྔགས་ཟློས་པ་
དང་བྲལ་བའི་གང་ཟག་གི་ལུས་ཤེས་ཀྱིས་ལྕགས་གོང་དམར་འབར་བའི་རེག་བྱའི་ཆ་
ཤས་སུ་གྱུར་པའི་ཚ་བའི་རེག་བྱ་འཇལ། རེག་བྱ་གཉིས་ཀ་ལྕགས་གོང་གཅིག་པུའི་
རེག་བྱར་ནི་བྱ་དགོས། ལུས་ཤེས་གཉིས་པོ་གཅིག་གིས་གྲུབ་པ་ཅིག་ཤོས་ཀྱིས་གྲུབ་
པ་མ་ཡིན། གཅིག་གིས་གྲུབ་པ་ཅིག་ཤོས་ཀྱིས་འགོག་པ་ཡང་མ་ཡིན་པ་བཞིན་ནོ། །འདི་
ནི་ཐེག་བསྡུས་ལས། ཡི་དྭགས་དུད་འགྲོ་མི་རྣམས་དང་། །ལྷ་རྣམས་ཇི་ལྟ་རིགས་
རིགས་སུ། །དངོས་གཅིག་ཡིད་ནི་ཐ་དད་ཕྱིར། །དོན་མ་གྲུབ་པར་འདོད་པ་ཡིན། །ཞེས་



160
དབུ་མ་སྤྱི་དོན།
གསུངས་པ་དང་། དེའི་བཤད་སྦྱར་དགེ་བསྙེན་བཙུན་པས་མཛད་པར། ཆུ་ཀླུང་གི་
དངོས་པོ་ལ་རང་རང་གི་ལས་ཀྱི་རྣམ་སྨིན་གྱི་དབང་གིས་ཡི་དྭགས་ཀྱིས་རྣག་ལ་སོགས་
པས་གང་བར་མཐོང་བ་དང་། དེ་ཉིད་ལ་དུད་འགྲོ་ཉ་ལ་སོགས་པས་གནས་ཀྱི་བློས་
གནས་པར་བྱེད་པ་དང་། མི་རྣམས་ཀྱིས་ནི་མངར་བ་དང་དྭངས་པ་དང་བསིལ་བའི་
ཆུར་རྟོག་ཅིང་ཁྲུས་བྱེད་དོ། །འཐུང་ངོ་། །དེར་འཇུག་གོ །ནམ་མཁའ་མཐའ་ཡས་
སྐྱེ་མཆེད་ལ་སྙོམས་པར་ཞུགས་པའི་ལྷ་རྣམས་ཀྱིས་ནི་ནམ་མཁར་མཐོང་སྟེ། གཟུགས་
ཀྱི་འདུ་ཤེས་རྣམ་པར་གཤིག་པའི་ཕྱིར་རོ། །ཞེས་གསུངས་པའི་དགོངས་པ་དང་ཤིན་
ཏུ་འབྱོར་རོ། །དེ་ཡང་བརླན་ཞིང་གཤེར་བ་ཕོར་གང་ལ་འགྲོ་བ་གསུམ་གྱིས་མ་བལྟས་
གོང་དུ་བདུད་རྩི་དང་། རྣག་ཁྲག་མེད་ཀྱང་། བལྟས་པའི་ཚེ་ཕོར་གང་པོའི་ཆ་ཤས་
སུ་གྱུར་པའི་དངོས་པོ་གསུམ་གསར་དུ་སྐྱེ་ཞིང་། ལྷན་ཅིག་ཏུ་འོང་བའི་རྒྱུ་མཚན་ནི།
བལྟ་བྱ་ཐུན་མོང་བར་སོང་བའི་གནད་ཀྱིས་ཡིན་ལ། ལྷའི་ལག་ཏུ་བླངས་ཏེ་ཁར་སླེབ་
པ་ན་ཆ་ཐམས་ཅད་བདུད་རྩིའི་རྣམ་པ་ཅན་དང་། ཡི་དྭགས་ཀྱི་ལག་ཏུ་བླངས་ཏེ་ཁར་
སླེབ་པ་ན་ཆ་ཐམས་ཅད་རྣག་ཁྲག་གི་རྣམ་པ་ཅན་དུ་སྐྱེ་བ་ནི། འགྲོ་བ་སོ་སོའི་སྤྱོད་ཡུལ་
དུ་གྱུར་པའི་ཆ་ནས་སོ། །འདི་རྣམས་ལ་བརྟེན་ནས་བཤེས་སྤྲིང་དུ། ཡི་དྭགས་རྣམས་
ལ་སོས་ཀའི་དུས་སུ་ནི། །ཟླ་བའང་ཚ་ལ་དགུན་ནི་ཉི་མའང་གྲང་། །ལྗོན་ཤིང་འབྲས་
བུ་མེད་འགྱུར་འདི་དག་གིས། །བལྟས་པ་ཙམ་གྱིས་ཀླུང་ཡང་སྐམས་པར་འགྱུར། །ཞེས་
གསུངས་པའི་དོན་ཡང་ཤེས་པར་ནུས་ཏེ། སོས་ཀའི་དུས་སུ་ཡི་དྭགས་ཀྱི་ལུས་ལ་ཟླ་
འོད་འཕོག་པའི་ཚེ་ཚ་བའི་རྣམ་པ་ཅན་དང་། དགུན་དུས་སུ་ཉི་འོད་འཕོག་པའི་ཚེ་གྲང་
བའི་རྣམ་པ་ཅན་དུ་སྐྱེ་ཞིང་། ཉི་ཟླ་སོ་སོའི་སྟེང་དུ་ཚ་གྲང་གི་རེག་བྱ་གཉིས་གཉིས་



IsI
སེམས་བསྐྱེད་དྲུག་པ།
བཞག་དགོས་པ་དང་། ཡི་དྭགས་ཀྱིས་འབྲས་བུ་དང་ལྡན་པའི་ཤིང་དང་། ཆུ་ཀླུང་
འབབ་པའི་གཞིར་བལྟས་པའི་ཚེ་འབྲས་བུ་དང་། ཆུ་མི་མཐོང་བར་ཤིང་གི་ཡལ་ག་
དང་། གྲམ་པ་སྐྱའོཙམ་མཐོང་བ་ཡང་ལས་དབང་གིས་ཡིན་པར་གོ་ནུས་པའི་ཕྱིར།
གོང་དུ་ཇི་སྐད་བཤད་པ་རྣམས་ལ་ཁ་ཅིག་ན་རེ། གཟུགས་ཅན་གཅིག་གིས་གཟུགས་
ཅན་གཞན་གྱི་གོ་ས་མི་འགོག་པར་ཐལ། ཞེས་པ་དང་། རབ་རིབ་ཅན་གྱིས་མིས་རང་
གི་བཟའ་བཏུང་གི་སྣོད་དུ་སྐྲ་ཤད་མཐོང་བའི་ཚེ། སྐྲ་ཤད་གསར་དུ་སྐྱེས་པར་ཐལ་
ཞེས་པ་དང་། འུག་པས་ཉི་མའི་འོད་ལ་བལྟས་པའི་ཚེ། ཉི་འོད་ཀྱི་སྟེང་དུ་མུན་པའི་
རྫས་གསར་དུ་སྐྱེས་པར་ཐལ། ཞེས་པ་རྣམས་འཕེན་ན་སྐྱོན་དང་པོ་མེད་དེ། ཆ་ཅན་
བརླན་ཞིང་གཤེར་བ་ཕོར་གང་གི་གོ་སར་ཕོར་ཚད་དུ་ལོངས་པ་གསུམ་ཡོད་ན་སྐྱོན་དེར་
འགྱུར་ཡང་། ཆ་ཤས་སུ་གྱུར་པའི་དངོས་པོ་གསུམ་ཡོད་པར་ཁས་བླངས་པ་ལ་ཁ་ན་
མ་ཐོ་བ་མེད་པའི་ཕྱིར། དེ་བཞིན་དུ་ལྷུན་པོ་གཅིག་གི་གོ་སར་ཆ་ཅན་ལྷུན་པོ་གཉིས་
མེད་ཀྱང་། ལྷུན་པོ་གཅིག་པོ་དེའི་ཆ་ཤས་སུ་གྱུར་པའི་ལྷུན་པོ་གཉིས་ཡོད་པ་ལ་འགལ་
བ་མེད་དོ། །སྐྱོན་གཉིས་པ་མེད་དེ། སྐྲ་ཤད་མཐོང་བའི་འཁྲུལ་རྒྱུ་ནི་འཕྲལ་གྱི་འཁྲུལ་
རྒྱུ་ཡིན་ཞིང་། ཡི་དྭགས་ལྟ་བུས་ཆུ་ཀླུང་གི་ཆ་ཤས་སུ་གྱུར་པའི་རྣག་ཁྲག་མཐོང་བའི་
འཁྲུལ་རྒྱུ་ནི་སྔར་བསགས་ཀྱི་ལས་ངན་པའི་འཁྲུལ་རྒྱུ་ཡིན་པའི་ཕྱིར། སྐྱོན་གསུམ་པ་
ཡང་མེད་དེ། འུག་པས་ཉི་འོད་ལ་བལྟས་པའི་ཚེ། ཚ་ཟེར་གྱིས་ཉི་མའི་སྟེང་དུ་སྣང་
བ་སྟོབས་ཅན་པ་མཐོང་བའི་གོ་བཀག་པ་ཙམ་ཡིན་གྱི། ཉི་འོད་ཀྱི་སྟེང་དུ་མུན་པ་གསར་
དུ་སྐྱེས་པོ་མ་ཡིན་པས་ངེད་ཀྱི་ལུགས་ལ་ཅི་ཡང་མི་གནོད་པའི་ཕྱིར། ཡང་ཁ་ཅིག་
ན་རེ། ཁྱེད་ཀྱིས་ཇི་སྐད་གོང་དུ་བཤད་པ་མི་འཐད་དེ། ཡི་དྭགས་ཀྱིས་ཆུ་ཀླུང་ལ་



162
དབུ་མ་སྤྱི་དོན།
བལྟས་པ་ན། རྣག་ཁྲག་བློ་འཁྲུལ་པ་ལ་སྣང་བའི་འཁྲུལ་སྣང་ཙམ་མ་གཏོགས་དངོས་
གནས་ལ་གྲུབ་པ་ཅིག་མེད་པའི་ཕྱིར་ཏེ། ཉི་ཤུ་པའི་འགྲེལ་བཤད་དུ་དུལ་བ་ལྷས། དེ་
ལ་ནི་རྣག་ཐིག་པ་འགའ་ཡང་མེད་ན་རྣག་གིས་གང་བའི་ཀླུང་ག་ལ་ཡོད་དེ། ལས་ཀྱི་
རྣམ་པར་སྨིན་པའི་དབང་གིས་ནི་དེ་དག་གིས་དེ་མཐོང་ངོ་། །ཞེས་འབྱུང་བ་དང་། སྤྱོད་
འཇུག་ལས། སེམས་ཅན་དམྱལ་བའི་མཚོན་ཆ་རྣམས། །སུ་ཞིག་གིས་ནི་ཆེད་དུ་བྱས།།
ལྕགས་སྲེགས་ས་གཞི་སུ་ཡིས་བྱས། །མེ་ཚོགས་དེ་དག་ཅི་ལས་བྱུང་། །དེ་འདྲ་དེ་
དག་ཐམས་ཅད་ཀྱང་། །སྡིག་སེམས་བྱུང་བར་ཐུབ་པས་གསུངས། །ཞེས་འབྱུང་བའི་
ཕྱིར། ཞེ་ན། སྐྱོན་མེད་དེ། ལུང་སྔ་མ་རྡུལ་ཕྲན་ཆ་མེད་བསགས་པའི་རགས་པ་ཕྱི་
རོལ་དོན་དུ་གྱུར་པའི་རྣག་གི་ཐིག་པ་དང་། དེས་གང་བའི་ཀླུང་མེད་པ་ལ་དགོངས།
ལུང་ཕྱི་མ་དམྱལ་བའི་མཚོན་ཆ་དང་། ལྕགས་སྲེགས་ཀྱི་ས་གཞི་རྣམས་དབང་ཕྱུག་
སོགས་གཞན་གྱིས་བློ་སྔོན་དུ་བཏང་ནས་བྱས་པ་མ་ཡིན་པར་སྡིག་སེམས་དང་བཅས་
པའི་ལས་ལས་བྱུང་བ་ལ་དགོངས་ནས་གསུངས་པའི་ཕྱིར། །
རྩ་རྟགས་གཉིས་པ། གལ་ཏེ་གཟུང་མེད་འཛིན་པ་ཉིད་བྲལ་ཞིང་། །ཞེས་པ་
ནས། ཕྱི་ནས་སྟོབས་ལྡན་བདག་གིས་བསྟེན་པར་བྱ། །ཞེས་པའི་བར་གྱིས། གཞན་
དབང་རང་བཞིན་གྱིས་གྲུབ་པའི་སྒྲུབ་བྱེད་ཚད་མ་འགོག་ཚུལ་རྒྱས་པར་བསྟན་པ་གྲུབ་
སྟེ༑ འདི་ནས་བཟུང་སྟེ་གཞན་ལ་མོ་གཤམ་བུས་གནོད་ཅི་ཞིག་བསྐྱལ། །ཞེས་པའི་
བར་གྱིས། གཞན་དབང་གི་སྒྲུབ་བྱེད་རང་རིག་དགག་པ་དང་། གང་ཚེ་གཞན་དབང་
ཅུང་ཟད་ཡོད་མིན་ན། །ཞེས་སོགས་བློ་ཀ་གཅིག་གིས་སེམས་ཙམ་པའི་ལུགས་བདེན་
པ་གཉིས་ཆར་ལས་ཉམས་པར་བསྟན་པ་དང་། སློབ་དཔོན་ཀླུ་སྒྲུབ་ཞབས་ཀྱི་ལམ་ལས་



iss
སེམས་བསྐྱེད་དྲུག་པ།
ནི༔ ༣ཞེས་པ་ནས། དེ་ནི་རྣམ་རྟོག་ལོག་པས་ལམ་ངན་ཞུགས། །ཞེས་པའི་བར་གྱིས།
ཀླུ་སྒྲུབ་ཀྱི་ལུགས་ཁོ་ནའི་རྗེས་སུ་འབྲང་རིགས་པར་བསྟན་པ་དང་། ཇི་ལྟར་ཁྱོད་ཀྱིས་
གཞན་དབང་དངོས་འདོད་ལྟར། །ཞེས་པ་ནས། ཕྱི་ནས་སྟོབས་ལྡན་བདག་གིས་བསྟེན་
པར་བྱ། །ཞེས་པའི་བར་གྱིས། གཞན་དབང་རང་བཞིན་གྱིས་གྲུབ་པ་འགོག་པ་
དང་། འཇིག་རྟེན་གྱི་ཐ་སྙད་འགོག་པ་གཉིས་མི་མཚུངས་པར་བསྟན་པ་སོགས་ཡིན་
པའི་ཕྱིར། དང་པོ་གྲུབ་སྟེ། གལ་ཏེ་གཟུང་མེད་ཅེས་སོགས་རྐང་པ་ལྔས་གཞན་དབང་
གི་སྒྲུབ་བྱེད་དྲིས་ནས་དེ་མི་འཐད་པར་བསྟན་པ་དང་། གལ་ཏེ་ཕྱི་དུས་དྲན་པ་ལས་
འགྲུབ་ན། །ཞེས་པ་ནས། འདི་ཡང་འཇིག་རྟེན་ཐ་སྙད་ཚུལ་ལུགས་ཡིན། །ཞེས་
པའི་བར་གྱིས། དེ་ལ་གཞན་གྱི་ལན་དགག་པ་དང་། དེ་ཕྱིར་རང་རིག་ཡོད་པ་མ་
ཡིན་ན། །ཞེས་སོགས་གློ་ཀ་གཅིག་གིས་རིགས་པ་གཞན་གྱིས་ཀྱང་རང་རིག་མི་འཐད་
པར་བསྟན་པ་དང་། གལ་ཏེ་སྐྱེ་བ་མེད་ཅིང་མ་ཤེས་པའི་ཞེས་སོགས་བློ་གཅིག་གིས་
གཞན་དབང་རང་བཞིན་གྱིས་གྲུབ་པ་མོ་གཤམ་གྱི་བུ་དང་མཚུངས་པར་བསྟན་པ་སོགས་
ཡིན་པའི་ཕྱིར། དང་པོའི་ཚུལ་ནི། ཁྱོད་སེམས་ཙམ་པ་གཉིས་སྟོང་གི་ཤེས་པ་རང་
བཞིན་གྱིས་གྲུབ་པར་འདོད་པ་མི་འཐད་དེ། དེ་འགྲུབ་བྱེད་ཀྱི་ཚད་མ་མེད་པའི་ཕྱིར།
ཁྱབ་སྟེ། ཚད་མས་མ་བཟུང་བར་ཡོད་ཅེས་བྱ་བ་མི་རིགས་པའི་ཕྱིར། འགྲུབ་བྱེད་
ཀྱི་ཚད་མ་ཡོད་ན་གང་ཡིན་ཞེས་དྲི་བར་བྱའོ། །ཁོ་ན་རེ། མྱོང་བྱེད་རང་རིག་གིས་
འགྲུབ་བོ། །ཞེ་ན་མི་འཐད་དེ། ཤེས་པ་ཇི་ལྟར་གསལ་ཡང་རང་ཉིད་ཀྱིས་རང་ཉིད་
གཉིས་སྣང་ནུབ་པའི་ཚུལ་གྱིས་གྲུབ་པ་མི་སྲིད་པའི་ཕྱིར། དཔེར་ན། རལ་གྲི་ཇི་ལྟར་
རྣོ་ཡང་རང་གིས་རང་མི་གཅོད། སོར་མོ་ཇི་ལྟར་རིང་ཡང་རང་གིས་རང་ལ་མི་རེག་



དབུ་མ་སྤྱི་དོན།
164
སྐྱེས་བུ་ཇི་ལྟར་རྩལ་ཆེ་ཡང་རང་གིས་རང་གི་ཕྲག་པ་ལ་མི་བཞོན། མེ་ཇི་ལྟར་ཚ་ཡང་
རང་གིས་རང་མི་སྲེག་མིག་ཇི་ལྟར་གསལ་ཡང་རང་གིས་རང་ལ་བལྟ་བར་མི་བྱེད་པའི་
ཕྱིར་ཏེ། རང་འགྲེལ་ལས། དེ་ཉིད་ཀྱིས་དེ་འཛིན་པ་ནི་མི་འཐད་དེ། བདག་ཉིད་ལ་
བྱེད་པ་འགལ་བའི་ཕྱིར་རོ། །འདི་ལྟར་རལ་གྲིའི་སོ་དེ་ཉིད་ཀྱིས་དེ་ཉིད་མི་གཅོད་ལ།
སོར་མོའི་རྩེ་མོ་དེ་ཉིད་ཀྱིས་དེ་ཉིད་ལ་མི་རེག་ཅིང་། ལེགས་པར་བསླབས་པའི་གཡེར་
ཤིང་ཡང་ཟོར་ཅན་གྱིས་ཀྱང་རང་གི་ཕྲག་པ་ལ་བཞོན་པར་མི་ནུས་ཤིང་། མེས་རང་
གི་བདག་ཉིད་མི་སྲེག་ལ། མིག་གིས་རང་གི་བདག་ཉིད་ལ་བལྟ་བ་ཡང་མ་ཡིན་ནོ། །ཞེས་
གསུངས་པས་སོ། །གཉིས་པའི་ཚུལ་ནི་སེམས་ཙམ་པའི་འདོད་པ་བརྗོད་པ་ན་རྟོག་གེ་
འབར་བར་སེམས་ཙམ་པས་རྣམ་ཤེས་ནི་གཉིས་སུ་སྣང་སྟེ། རང་སྣང་བ་དང་། ཡུལ་
དུ་སྣང་བའོ། །ཡུལ་དུ་སྣང་བའི་རྣམ་ཤེས་ནི་ཕྱི་རོལ་གྱི་ཡུལ་གྱི་རྣམ་པར་གྱུར་ནས་
རང་སྣང་བའི་རྣམ་ཤེས་ཀྱི་ཡུལ་དུ་འགྱུར་རོ་ཞེ་ན། ཞེས་ཕྱོགས་སྔ་མ་བཀོད་པ་སྟེ།
ཚད་མ་ཀུན་བཏུས་ཀྱི་ཡང་ན་རང་རིག་འབྲས་བུ་སྟེ། ཞེས་པའི་རང་འགྲེལ་ལས་བཀོད་
པ་ལྟ་བུར་སྣང་ལ། དོན་ནི། གཟུགས་འཛིན་མིག་ཤེས་ཀྱི་སྟེང་ན་ཡུལ་ཅན་གཟུགས་
འཛིན་མིག་ཤེས་ཀྱི་རྣམ་པ་མ་ཤར་བར་ཡུལ་གཟུགས་ཀྱི་རྣམ་པ་ཤར་བའི་བློ་གཅིག་
དང་། ཡུལ་གྱི་རྣམ་པ་མ་ཤར་བར་ཡུལ་ཅན་གཟུགས་འཛིན་མིག་ཤེས་ཀྱི་རྣམ་པ་ཤར་
ནས་དེ་ལ་གཉིས་སྣང་ནུབ་པའི་བློ་གཅིག་དང་གཉིས་ཡོད་པ་ལས། དང་པོ་གཟུགས་
འཛིན་མིག་ཤེས་དང་གཟུང་རྣམ་དུ་འཇོག་ཅིང་། ཕྱི་མ་གཟུགས་འཛིན་མིག་ཤེས་མྱོང་
བྱེད་ཀྱི་རང་རིག་དང་འཛིན་རྣམ་དུ་འཇོག དེ་དག་ཀྱང་དྲན་པའི་རྟགས་ཀྱིས་འགྲུབ་
པ་ཡིན་ཏེ། གཟུགས་འཛིན་མིག་ཤེས་ཀྱིས་སྔར་གཟུགས་མཐོང་ནས་ཕྱིས་གཟུགས་



165
-
སེམས་བསྐྱེད་དྲུག་པ།
མཐོང་བ་ན་ངས་མཐོང་ངོ་སྙམ་དུ་ཡུལ་ཅན་དྲན་པ་དང་། གཟུགས་འདི་མཐོང་སྙམ་
དུ་ཡུལ་དྲན་པ་གཉིས་ཀ་འབྱུང་བའི་ཕྱིར། ཁྱབ་སྟེ། ཡུལ་གཟུགས་དྲན་པ་འབྱུང་བ་
དེ་གཟུགས་འཛིན་མིག་ཤེས་ཀྱིས་སྔར་གཟུགས་མཐོང་བའི་དུས་སུ་མིག་ཤེས་དེའི་སྟེང་
ན་གཟུང་རྣམ་ཡོད་པའི་དབང་གིས་ཡིན། ཡུལ་ཅན་གཟུགས་འཛིན་མིག་ཤེས་དྲན་པ་
འབྱུང་བ་དེ། མིག་ཤེས་དེས་གཟུགས་མཐོང་དུས་སུ་མྱོང་བྱེད་འཛིན་རྣམ་ཡོད་པའི་
དབང་གིས་ཡིན་པའི་ཕྱིར་ཏེ་དྲན་པ་ནི་མྱོང་བ་ཇི་ལྟ་བའི་རྗེས་སུ་བྱེད་པའི་ཕྱིར་ཏེ། སྔར་
མ་མྱོང་བ་ལ་དྲན་པ་སྐྱེ་བ་མི་འཐད་པའི་ཕྱིར། དེ་ཡང་རང་རིག་ཡོད་དེ་ཞེས་ནི་མི་
འགོད་དེ། ཕྱི་རྒོལ་ལ་རྟགས་ཆོས་གཉིས་ལྡན་གྱི་མཐུན་དཔེ་མི་རྙེད་པའི་ཕྱིར། འོ་
ན༑ ཇི་ལྟར་འགོད་ཅེ་ན། གཟུགས་འཛིན་མིག་ཤེས་ཆོས་ཅན། ཁྱོད་མྱོང་བྱེད་ཡོད་
དེ༈ ཁྱོད་དྲན་པ་ཡོད་པའི་ཤེས་པ་ཡིན་པའི་ཕྱིར། ཞེས་འགོད་པ་ཡིན་ཏེ། རྟགས་དེ་
གྲུབ་པས། གཟུགས་འཛིན་མིག་ཤེས་ལ་མྱོང་བྱེད་རང་རིག་ཡོད་པར་འགྲུབ་པའི་ཕྱིར་
ཏེ༑ དེ་གྲུབ་པས་གཟུགས་འཛིན་མིག་ཤེས་ལ་རང་མྱོང་ཡོད་པར་འགྲུབ་པའི་ཕྱིར་ཏེ།
དེ་གྲུབ་པས་གཟུགས་འཛིན་མིག་ཤེས་ལ་མྱོང་བྱེད་ཡོད་པར་འགྲུབ། གཞན་མྱོང་རིགས་
པས་ཁེགས་པའི་ཕྱིར། ཕྱི་མ་གྲུབ་སྟེ། དེ་མི་ཁེགས་ན་མྱོང་བྱེད་ཐུག་མེད་དུ་ཐལ་བ་
དང་ཤེས་པ་ཕྱི་མ་ཡུལ་ལ་མི་འཕོ་བར་ཐལ་བའི་ཉེས་པ་གཉིས་སུ་འགྱུར་བའི་ཕྱིར་ཏེ།
གཟུགས་འཛིན་མིག་ཤེས་རང་ལས་རྫས་ཐ་དད་པའི་མྱོང་བྱེད་དོན་གཞན་གྱིས་མྱོང་
ན༑ དེ་ཡང་རང་ལས་རྫས་ཐ་དད་པའི་མྱོང་བྱེད་དོན་གཞན་གྱིས་མྱོང་དགོས་པས་
ཐུག་མེད་དུ་ཐལ་བའི་ཕྱིར་དང་། གཟུགས་འཛིན་མིག་ཤེས་དོན་གཞན་གྱིས་མྱོང་ན་
དེ་སྐད་ཅིག་ཕྱི་མས། དེ་སྐད་ཅིག་སྔ་མ་གཟུང་དོན་དུ་བྱེད་དགོས། དེ་ལྟར་ན་གཟུགས་



166.
དབུ་མ་སྤྱི་དོན།
འཛིན་མིག་ཤེས་སྐད་ཅིག་ཕྱི་མ་གཟུགས་ལ་སྒྲོ་འདོགས་གཅོད་པའི་སྒོ་ནས་གཟུགས་
ལ་མི་འཕོ་བར་འགྱུར་དགོས་པའི་ཕྱིར། གལ་ཏེ་གཟུགས་འཛིན་མིག་ཤེས་སྐད་ཅིག་
སྔ་མ་མྱོང་བའི་གཟུགས་འཛིན་མིག་ཤེས་དང་། གཟུགས་ལ་སྒྲོ་འདོགས་གཅོད་པའི་
གཟུགས་འཛིན་མིག་ཤེས་གཉིས་ཅིག་ཅར་དུ་འབྱུང་བས་སྐྱོན་མེད་དོ་ཞེ་ན། དེ་ཡང་
མི་འཐད་དེ། མདོ་ལས། སེམས་ཅན་རྣམས་ནི་རྣམ་པར་ཤེས་པའི་རྒྱུད་རེ་རེ་བའོ།།
ཞེས་གསུངས་པའི་ཕྱིར། འོ་ན། འགྲེལ་པར། རྣམ་པར་ཤེས་པ་ཨུད་པ་ལའི་འདབ་
མ་བརྒྱ་འབིགས་པ་ལྟར་རིམ་གྱིས་འབྱུང་བ་རྣམས་འཇུག་པ་མྱུར་བས་ཅིག་ཅར་དུ་འཇུག་
པ་ལྟ་བུར་མངོན་པ་ཡིན་ནོ་ཞེས་གསུངས་པའི་དོན་གང་ཞེ་ན། ཛཱ་ཡ་ཨནབྷ་ན་རེ། ཕ་
རོལ་པོས་གང་ཟག་གཅིག་གི་རྒྱུད་ལ་ཡུལ་ལྔ་འཛིན་པའི་རྣམ་ཤེས་རྫས་ཐ་དད་པ་ལྔ་
ཡོད་པར་ཐལ། གར་མཁན་གྱི་གདོང་དང་། གླུ་སོགས་ཡུལ་ལྔ་འཛིན་པའི་རྣམ་ཤེས་
ཅིག་ཅར་དུ་སྐྱེ་བ་ཡོད་པའི་ཕྱིར། ཞེས་ཕྱོགས་སྔ་བཀོད་ནས་ལན་དུ་སྐྱོན་མེད་དེ། ཤེས་
པ་ལྔ་པོ་རིམ་གྱིས་འབྱུང་ཡང་འཇུག་པ་མྱུར་བས་ཅིག་ཅར་དུ་སྐྱེ་བར་འཁྲུལ་བའི་ཕྱིར།
དཔེར་ན། མདའ་གཅིག་གིས་ཨུད་པ་ལའི་འདབ་མ་བརྒྱ་ཕུག་པའི་ཚེ། རིམ་གྱིས་
ཕུག་པ་ཡིན་ཡང་། འབིགས་པ་མྱུར་བས་ཅིག་ཅར་དུ་འབིགས་པར་སྣང་བ་བཞིན་ཞེས་
ཟེར། མི་འཐད་དེ། རང་རིག་སྒྲུབ་པའི་མདོ་སེམས་གཉིས་ཀས་སེམས་ཅན་རྣམས་
ནི་རྣམ་པར་ཤེས་པའི་རྒྱུད་རེ་རེ་བའོ། །ཞེས་པའི་དོན་གང་ཟག་གཅིག་གི་རྒྱུད་ལ་རྣམ་
ཤེས་རིགས་མཐུན་རྫས་ཐ་དད་པ་དུ་མ་ཅིག་ཅར་དུ་མི་སྐྱེ་བའི་དོན་དུ་འཆད་ཀྱི། རྣམ་
ཤེས་རིགས་མི་མཐུན་རྫས་ཐ་དད་པ་དུ་མ་ཅིག་ཅར་སྐྱེ་བ་མི་འགོག་པའི་ཕྱིར་ཏེ། རྣམ་
འགྲེལ་ལས། དེ་རྣམས་རིགས་མཐུན་པ་ཉིད་ལས། །ནུས་པ་ངེས་པར་འགྱུར་པ་ཡིན།།



167
སེམས་བསྐྱེད་དྲུག་པ།
ཞེས་དང་། དེ་ཕྱིར་བློ་ནི་ཅིག་ཅར་འགྱུར། །ཞེས་གང་ཟག་གཅིག་གི་རྒྱུད་ལ་འཇུག་
ཤེས་དྲུག་ཅིག་ཅར་དུ་སྐྱེ་བ་ཡོད་པར་བཤད་པས་སོ། །ཡང་བོད་ཀྱི་དབུ་མ་པ་ཁ་ཅིག་
ན་རེ། ཟ་འོག་ལ་བལྟ་བའི་ཚེ། དཀར་དམར་སྣ་ཚོགས་འཛིན་པའི་ཤེས་པ་རྫས་ཐ་
དད་པ་དུ་མ་ཅིག་ཅར་སྐྱེ་བ་མ་ཡིན་ནམ། ཞེས་པའི་ལན་དུ་ཤེས་པ་དེ་རྣམས་རིམ་གྱིས་
འབྱུང་ཡང་ཅིག་ཅར་དུ་སྐྱེ་བར་སྣང་བ་བཞིན་ཞེས་ཟེར། མི་འཐད་དེ། མདོ་སེམས་
ཀྱི་འདོད་པ་མ་ལོན་པ་སྔར་བཤད་པ་ལས་མ་འདས་ཤིང་། ཁྲ་བོ་འཛིན་པའི་མིག་ཤེས་
ཀྱང་འཇོག་མི་ཤེས་པའི་གཏམ་དུ་སྣང་བའི་ཕྱིར། འོ་ན། འགྲེལ་ཚིག་གི་དོན་ཅི་ཡིན་
ཞེ་ན། རྣམ་བཤད་དུ། དེས་ན་རྣམ་ཤེས་རིགས་མཐུན་ཅིག་ཅར་དུ་སྐྱེ་བར་རྩོད་པའི་
ལན་དུ། དེ་རྣམས་འཇུག་པ་མྱུར་བས་རིམ་གྱིས་སྐྱེ་ཡང་ཅིག་ཅར་དུ་སྐྱེ་བར་མངོན་
ཞེས་འཆད་དགོས་པ་འདྲ་བ་ཞིག་སྣང་ཡང་། རང་རིག་སྒྲུབ་མཁན་དེ་གཉིས་ཀྱིས་འཇུག་
པ་མྱུར་བ་ཅིག་ཅར་དུ་འཁྲུལ་པའི་རྒྱུ་ཡིན་པ་ཡང་རྣམ་འགྲེལ་དུ་བཀག་པས་ན། གཞུང་
འདི་དེ་གཉིས་ཀྱི་ལུགས་སུ་འཇོག་དཀའ་བར་སྣང་སྟེ། ཕལ་ཆེར་རྒྱ་དཔེ་མ་དག་པའི་
སྐྱོན་ཡིན་ནམ། འོན་ཀྱང་བློ་གྲོས་དང་ལྡན་པ་རྣམས་ཀྱིས་དཔྱད་པར་བྱའོ། །ཞེས་
གསུངས། དགོངས་པ་འཆད་པ་ན། རྗེས་འབྲངས་ཁ་ཅིག རྒྱ་དཔེ་མ་དག་པའི་སྐྱོན་
མེད་ཅིང་། མགལ་མེ་ལ་སོགས་མྱུར་འཇུག་པའི། །རྗེས་སུ་འབྲེལ་བའི་གནོད་པ་ཅན།།
མིག་ལས་འཁོར་ལོ་འཁྲུལ་སྐྱེ་ཡི། །དེ་མཐོང་མཚམས་སྦྱོར་ལས་མ་ཡིན། །ཞེས་
རྣམ་འགྲེལ་དུ། འཇུག་པ་མྱུར་བ་ཅིག་ཅར་དུ་འཁྲུལ་པའི་རྒྱུར་བཤད་པས། རྣམ་བཤད་
ཀྱི་གསུང་དྲང་དོན་ནོ། །ཞེས་ཟེར། མི་འཐད་དེ། དཔྱད་པ་ཞིབ་ཏུ་མཛད་པའི་གསུང་
འདིའི་རིགས་བོར་མི་འོས་པའི་ཕྱིར། ཡང་བླ་མ་ཁ་ཅིག་རྒྱ་དཔེ་དག་པར་བྱས་ནས།



_
168
དབུ་མ་སྤྱི་དོན།
རྣམ་བཤད་ལས། རྣམ་འགྲེལ་དུ་འཇུག་པ་མྱུར་བ་ཅིག་ཅར་དུ་འཁྲུལ་བའི་རྒྱུ་ཡིན་པ་
བཀག་པར་གསུངས་པ་ཤེས་བྱེད་ཀྱི་རྒྱུ་ལ་དགོངས་ཞེས་ཟེར། མི་འཐད་དེ། དེ་ལྟར་
ན་འགྲེལ་པར་འཇུག་པ་མྱུར་བས་ཅིག་ཅར་དུ་འཇུག་པ་ལྟ་བུར་མངོན་ཞེས་གསུངས་
པ་ཡང་། ཤེས་བྱེད་ཀྱི་རྒྱུ་ལ་འཆད་དགོས་པས་རྒྱ་དཔེ་དག་པར་ཁས་བླངས་པ་དང་
འགལ་བའི་ཕྱིར། རང་ལུགས་ནི། འགྲེལ་པར་འཇུག་པ་མྱུར་བ་ཅིག་ཅར་དུ་འཁྲུལ་
བའི་ཤེས་བྱེད་ཀྱི་རྒྱུར་བཤད་པས་རྒྱ་དཔེ་མ་དག་པ་སོར་གནས་དང་། རྣམ་འགྲེལ་
དུ་ཡང་འཇུག་པ་མྱུར་བ་ཅིག་ཅར་དུ་འཁྲུལ་བའི་ཤེས་བྱེད་ཀྱི་རྒྱུ་ཡིན་པ་བཀག་པ་ལ་
དགོངས་ནས། རྣམ་བཤད་ལས་དེ་ལྟར་གསུངས་ཞེས་སྦྱར་ན་འགྲིག་གམ་སྟེ་དཔྱད་
པར་བྱའོ། །མདོ་སེམས་སུ་མ་ཟད་ཞི་འཚོ་དཔོན་སློབ་འཕགས་སེང་དང་བཅས་པའི་
གཞུང་ལས་ཀྱང་རང་རིག་བཤད་ཅིང་། ལེགས་ལྡན་གྱིས་ནི་སྔར་རྟོག་གེ་འབར་བའི་
ལུང་དྲངས་པ་ལྟར་སེམས་ཙམ་པ་ཕྱོགས་སྔར་བཀོད་ནས་དབུ་མ་སྙིང་པོར། ཡུལ་དུ་
སྣང་ལས་གཞན་གྱུར་པའི། །སེམས་ཉིད་ཇི་འདྲ་བ་ཞིག་སྣང་། །ཞེས་རང་རིག་འགོག
ཡེ་ཤེས་སྙིང་པོས་ཀྱང་བདེན་གཉིས་རང་འགྲེལ་དུ་ཤེས་པ་ནི་གཉིས་ཀྱིས་དབེན་པའི་
ངོ་བོ་རིག་པར་འབྱུང་བ་ཡིན་པ་དང་། དེ་མེད་པར་ཤེས་པར་འགྱུར་གྱི། དེ་ལྟ་མ་
ཡིན་ན། མི་རིགས་པའི་ཕྱིར་རོ། །ཞེས་རང་རིག་འགོག་པར་མཛད། ལུགས་འདིས་
ཕྱོགས་སྔ་མའི་རང་རིག་འདོད་པ་འགོག་ཚུལ་ནི། ཁྱོད་ཀྱིས་དྲན་པའི་རྟགས་ཡང་དག་
ལས་རང་རིག་སྒྲུབ་པ་མི་འཐད་དེ། དྲན་པ་རང་མཚན་གྱི་རྟགས་ཀྱིས་རང་རིག་མི་
འགྲུབ། ཕྱིས་ཀྱི་དྲན་པའི་རྟགས་ལས་ཀྱང་རང་རིག་མི་འགྲུབ་པའི་ཕྱིར། དང་པོ་གྲུབ་
སྟེ༑ རང་རིག་སྒྲུབ་བྱེད་ཀྱི་རྟགས་ཡང་དག་ཏུ་གྱུར་པའི་དྲན་པ་རང་མཚན་པ་མི་སྲིད་



169
སེམས་བསྐྱེད་དྲུག་པ།
པའི་ཕྱིར་ཏེ་རྟགས་སུ་བཀོད་པའི་དྲན་པ་བདེན་པར་གྲུབ་མ་གྲུབ་བཙལ་བའི་ཚེ། རང་
རིག་སྒྲུབ་བྱེད་ཀྱི་རྟགས་ཡང་དག་ཏུ་གྱུར་པའི་དྲན་པ་མི་སྲིད་པའི་ཕྱིར། དཔེར་ན།
སྒྲ་མི་རྟག་པར་སྒྲུབ་པ་ལ་མིག་ཤེས་ཀྱི་གཟུང་བྱ་རྟགས་སུ་བཀོད་པ་བཞིན་ཞེས་འཆད་
པ་ལ། གལ་ཏེ་ཕྱིས་དུས་དྲན་པ་ལས་འགྲུབ་ན། །ཞེས་སོགས་བློ་ཀ་གཅིག་གསུངས།
རྩ་རྟགས་ཕྱི་མ་གྲུབ་སྟེ། མྱོང་བ་སྔོ་འཛིན་མངོན་སུམ་དང་། སྔོན་པོ་དྲན་པའི་དྲན་
ཤེས་གཉིས་རང་མཚན་གྱིས་གྲུབ་པའི་གཞན་ཡིན་པས་འབྲེལ་མེད་དུ་ཁས་བླངས་པའི་
ཕྱིར། དཔེར་ན། བྱམས་པས་མྱོང་བའི་ལས་ཉེར་སྦས་ཀྱི་རྒྱུད་ལ་དྲན་པ་མི་འབྱུང་
བ་བཞིན། ཁོ་ན་རེ། དཔེ་དོན་མི་མཚུངས་ཏེ། རྒྱུད་གཅིག་དང་། རྒྱུད་ཐ་དད་ཀྱི་
ཁྱད་པར་ཡོད་པས་སོ། །ཞེ་ན། མྱོང་དྲན་གཉིས་རྒྱུད་གཅིག་ཡིན་པ་མི་འཐད་དེ། དེ་
གཉིས་རང་མཚན་གྱིས་གྲུབ་པའི་གཞན་ཡིན་པའི་ཕྱིར། ཞེས་འཆད་པ་ལ། རང་རིག་
པ་ནི་གྲུབ་ལ་རག་མོད་ཀྱི། །ཞེས་སོགས་བློ་ཀ་གཅིག་གསུངས་ལ། གོང་དུ་ཡང་། གང་
དག་རང་མཚན་ཉིད་ཀྱིས་སོ་སོ་བ། །དེ་དག་རྒྱུད་གཅིག་རྟོགས་པར་རིགས་མ་ཡིན།།
ཞེས་གསུངས། འོ་ན། མྱོང་བ་ལས་དྲན་པ་སྐྱེ་ཚུལ་ཇི་ལྟར་ཡིན་ཞེ་ན། དེ་ཡང་སྐྱེས་
བུ་ལྷས་བྱིན་ལྟ་བུས་སྔར་སྔོན་པོ་མཐོང་ནས། ཕྱིས་སྔོན་པོ་མཐོང་བའི་ཚེ། ངས་སྔོན་
པོ་མཐོང་སྙམ་དུ་ཡུལ་ཅན་དྲན་པ་སྐྱེ་བའི་རྒྱུ་མཚན་ཡོད་དེ། དེའི་ཚེ་སྔོན་པོ་མཐོང་
བའི་མིག་ཤེས་དང་། ཕྱིས་སྔོན་པོ་དྲན་པའི་དྲན་ཤེས་གཉིས་ཡུལ་སྔོན་པོ་གཅིག་ལ་
དམིགས་ཤིང་། རྒྱུད་གཅིག་གིས་བསྡུས་པ་གང་ཞིག མཐོང་མཁན་གྱི་མྱོང་བ་དང་།
སྔོན་པོ་དྲན་པའི་དྲན་ཤེས་གཉིས་པོ་རང་བཞིན་གྱིས་གྲུབ་པའི་གཞན་མ་ཡིན་པའི་ཕྱིར།
མྱོང་བ་ལས་དྲན་པ་སྐྱེ་ཚུལ་དེ་ཉིད་བརྟེན་ནས་བཏགས་པ་ཙམ་དུ་གྲུབ་སྟེ། ཡོད་པ་



དབུ་མ་སྤྱི་དོན། །
170
གང་ཞིག ཐ་སྙད་བཏགས་པའི་བཏགས་དོན་བཙལ་བའི་ཚེ་མི་རྙེད་པའི་ཕྱིར། ཞེས་
འཆད་པ་ལ། གང་ཕྱིར་གང་གིས་ཡུལ་མྱོང་གྱུར་དེ་ལས། །ཞེས་སོགས་བློ་ཀ་གཅིག་
གསུངས་ཏེ། རང་འགྲེལ་ལས་རྫས་རང་གི་མཚན་ཉིད་ཀྱིས་གྲུབ་པའི་རང་རིག་དང་
དྲན་པ་བཀག་པའི་འོག་ཏུ། འོན་ཏེ་འཇིག་རྟེན་གྱི་ཐ་སྙད་ཀྱི་དབང་དུ་ཡིན་ན་ནི། དེ་
ལྟ་ན་ཡང་རང་རིག་པའི་རྒྱུ་ཅན་གྱི་དྲན་པ་མི་སྲིད་པ་ཉིད་དོ། །ཞེས་ཐ་སྙད་དུའང་རང་
རིག་བཀག་ཅིང་། རང་རིག་མེད་པར་དྲན་པ་ཇི་ལྟར་འབྱུང་བ་དེ་ལྟར་སྟོན་པར་འགྱུར་
རོ༑ ༑ཞེས་རང་རིག་མེད་ཀྱང་མྱོང་བ་ལས་དྲན་པ་སྐྱེ་ཚུལ་སྐབས་འདིར་སྟོན་པར་
གསུངས་སོ། །དེ་རྣམས་ནི་གཞུང་འདི་ནས་བཤད་པའི་རང་རིག་འགོག་ཚུལ་ཡིན་ལ།
གཞུང་གཞན་སྤྱོད་འཇུག་ལས་གསུངས་པའི་རང་རིག་འགོག་ཚུལ་ནི། དེ་ཉིད་
ལས། གལ་ཏེ་རང་རིག་ཡོད་མིན་ན། །རྣམ་ཤེས་དྲན་པར་ཇི་ལྟར་འགྱུར། །ཞེས་
གསུངས། དོན་ནི། ཁོ་ན་རེ། ཕྱིས་སྔོ་འཛིན་མངོན་སུམ་དྲན་པའི་ཤེས་པ་སྐྱེ་བ་མི་
འཐད་པར་ཐལ། སྔར་གྱི་སྔོ་འཛིན་མངོན་སུམ་རང་ཉིད་ཀྱིས་རང་ཉིད་མ་མྱོང་བའི་
ཕྱིར་ཞེ་ན། ལན་དུ། གཞན་མྱོང་བ་དང་འབྲེལ་བ་ལས། །དྲན་འགྱུར་བྱི་བའི་དུག་
བཞིན་ནོ། །ཞེས་གསུངས། དོན་ནི། ཐལ་འགྱུར་གྱི་ཁྱབ་པ་མ་ངེས་ཏེ། ལྷས་བྱིན་
ལྟ་བུས་ངས་སྔོན་པོ་མཐོང་སྙམ་དུ་དྲན་པའི་ཤེས་པས་སྔོ་འཛིན་མངོན་སུམ་ཡང་དྲན་
པའི་ཕྱིར་ཏེ། དེས་སྔོན་པོ་སྔོ་འཛིན་མངོན་སུམ་གྱི་ཡུལ་དུ་དྲན་པའི་ཕྱིར། བྱི་བའི་
དུག་བཞིན་ནོ། །ཞེས་པས་སྔ་མའི་དཔེ་བསྟན་ཚུལ་ཡོད་དེ། དགུན་གྱི་དུས་སུ་བྱི་བས་
ལུས་ལ་རྨུགས་པ་ན། བྱི་དུག་ཞུགས་ཀྱང་རྨུགས་པ་དྲན་གྱི་དུག་ཞུགས་པ་མ་དྲན། ཕྱིས་
འབྲུག་སྒྲ་ཐོས་པ་ན་རྨུགས་པའི་ཚེ་དུག་ཞུགས་འདུག་སྙམ་དུ་དྲན་པ་བཞིན་དུ། སྔོ་འཛིན་



17]
སེམས་བསྐྱེད་དྲུག་པ།
མངོན་སུམ་གྱི་དུས་སུ་ཡུལ་སྔོན་པོ་མཐོང་ཡང་སྔོ་འཛིན་མངོན་སུམ་རང་ཉིད་རང་ཉིད་
ཀྱིས་མ་མྱོང་། ངས་སྔར་སྔོན་པོ་མཐོང་སྙམ་དུ་ཡུལ་སྔོན་པོ་དྲན་པའི་དྲན་པ་འབྱུང་
བ་ནི་ཡུལ་སྔོན་པོ་དྲན་པ་ཉིད་ཀྱིས་སྔར་གྱི་ཡུལ་ཅན་སྔོ་འཛིན་མངོན་སུམ་རང་ཉིད་
ཀྱིས་རང་ཉིད་མ་མྱོང་ཡང་སྔོ་འཛིན་མངོན་སུམ་དྲན་པ་འབྱུང་བའི་ཕྱིར། བཅོམ་ལྡན་
འདས་ཀྱི་ལུང་གིས་ཀྱང་རང་རིག་མེད་པར་གྲུབ་སྟེ། ལང་གཤེགས་ལས། ཇི་ལྟར་
རལ་གྲི་རང་གི་སོ། །མི་གཅོད་དེ་བཞིན་སོར་མོ་ནི། །རང་ལ་རེག་པར་མི་བྱེད་པ།།
རང་རིག་སེམས་ཀྱང་དེ་བཞིན་ནོ། །ཞེས་དང་། གཙུག་ན་རིན་ཆེན་གྱིས་ཞུས་པའི་
མདོ་ལས་ཀྱང་། སེམས་ཀྱིས་སེམས་མི་མཐོང་ཞེས་གསུངས་ལ། འདི་ལ་དགོངས་
ནས་སྤྱོད་འཇུག་ཏུ། འཇིག་རྟེན་གྱི་ནི་མགོན་པོ་ཡིས། །སེམས་ཀྱིས་སེམས་མི་མཐོང་
ཞེས་གསུངས། །ཞེས་བཤད། དེ་ལྟར་རང་རིག་བཀག་པ་ལ་ཁོ་ན་རེ། སྔོ་འཛིན་
མངོན་སུམ་དང་། སྔོན་པོ་མི་རྟག་པར་རྟོགས་པའི་རྗེས་དཔག་ལྟ་བུ་ཚད་མས་མ་གྲུབ་
པར་འགྱུར་ཏེ། རང་ཉིད་ཀྱིས་རང་གྲུབ་ན་རང་རིག་བཀག་པ་དང་འགལ། ཤེས་པ་
དོན་གཞན་གྱིས་གྲུབ་པ་ཡང་མི་རིགས་པའི་ཕྱིར་ཞེ་ན། སྐྱོན་མེད་དེ། མངོན་སུམ་
དང་རྗེས་སུ་དཔག་པའི་ཚད་མ་དེ་དག་གིས་ཡུལ་སྔོན་པོ་དང་། སྔོན་པོ་མི་རྟག་པར་
གྲུབ་པའི་སྟོབས་ཀྱིས་ཡུལ་ཅན་རང་ཉིད་གྲུབ་པ་དང་། ཡུལ་ཅན་དེ་གཉིས་གྲུབ་པའི་
སྟོབས་ཀྱིས་ཡུལ་གཉིས་ཀྱང་འགྲུབ་པའི་ཕྱིར་ཏེ། ཡུལ་དང་ཡུལ་ཅན་གཉིས་ཕན་ཚུན་
ལྟོས་ནས་གྲུབ་པ་མ་གཏོགས། ངོ་བོ་ཉིད་ཀྱིས་གྲུབ་པ་མེད་པའི་ཕྱིར་ཏེ། ཚིག་གསལ་
ལས། དེ་དག་ཀྱང་ཕན་ཚུན་ལྟོས་ནས་གྲུབ་པར་འགྱུར་ཏེ། ཚད་མ་དག་ཡོད་ན་གཞལ་
བྱའི་དོན་དག་ཏུ་འགྱུར་ལ་གཞལ་བྱའི་དོན་དག་ཡོད་ན་ཚད་མ་དག་ཏུ་འགྱུར་གྱི། ཚད་



172
དབུ་མ་སྤྱི་དོན།
མ་དང་གཞལ་བྱ་གཉིས་ངོ་བོ་ཉིད་ཀྱིས་གྲུབ་པ་ནི་མ་ཡིན་ནོ། །དེའི་ཕྱིར་མཐོང་བ་
ཇི་ལྟ་བ་བཞིན་དུ་འཇིག་རྟེན་པ་ཉིད་ལ་རག་སྟེ་ཞེས་གསུངས། དེ་བཞིན་དུ་གཞལ་བྱ་
ལ་མངོན་གྱུར་དང་། ལྐོག་གྱུར་གཉིས་སུ་ངེས་པའི་དབང་གིས་ཚད་མ་ལ་མངོན་རྗེས་
ཀྱི་ཚད་མ་གཉིས་སུ་ངེས་པར་འཇོག་ཅིང་། ཚད་མ་གཉིས་པོ་རང་གི་གཞལ་བྱ་གཉིས་
གྲུབ་པའི་སྟོབས་ཀྱིས་འགྲུབ་པར་ཡང་གསུངས་ཏེ། དེ་ཉིད་ལས། ཚད་མའི་གྲངས་
འཇུག་པ་གཞལ་བྱའི་གཞན་གྱི་དབང་ཡིན་པའི་ཕྱིར་དང་། གཞལ་བྱའི་རྣམ་པའི་རྗེས་
སུ་བྱེད་པ་ཙམ་གྱིས་རང་གི་ངོ་བོ་ཡོད་པར་རྙེད་པའི་ཚད་མ་དག་གི་རང་གི་ངོ་བོ་རྣམ་
པར་འཇོག་པའི་ཕྱིར། ཞེས་དང་། རྩོད་ཟློག་ལས་ཀྱང་། གལ་ཏེ་རང་ལས་ཚད་མ་
གྲུབ། །གཞལ་བྱ་རྣམས་ལ་མ་ལྟོས་པར། །ཁྱོད་ཀྱི་ཚད་མ་གྲུབ་འགྱུར་འདིར། །གཞན་
ལ་མི་ལྟོས་རབ་གྲུབ་འགྱུར། ཞེས་གསུངས། འོན་ཏེ་ཚད་མ་གཉིས་ལ་དེ་ལྟར་ཡིན་
མོད། ཟླ་བ་གཉིས་སྣང་གི་དབང་ཤེས་དང་། བདག་འཛིན་གཉིས་ལྟ་བུ་ཡོད་པར་མི་
འགྲུབ་སྟེ། དེ་དག་རང་གི་གཞལ་བྱ་གྲུབ་པའི་སྟོབས་ཀྱིས་ཡུལ་ཅན་རང་ཉིད་གྲུབ་པ་
མི་འཐད། རང་རིག་མེད་པའི་ཕྱིར་ཞེ་ན། དང་པོ་མ་གྲུབ་སྟེ། ཟླ་བ་གཉིས་སྣང་གི་
དབང་ཤེས་ལ་ཟླ་བ་གཉིས་སུ་སྣང་བ་དབང་ཤེས་དེའི་གཞལ་བྱ་དང་། བདག་འཛིན་
གཉིས་པ་བདག་གཉིས་སུ་སྣང་བ་བདག་འཛིན་གཉིས་ཀྱི་གཞལ་བྱ་ཡིན་ཞིང་། ཡུལ་
གཉིས་པོ་དེ་གྲུབ་པའི་སྟོབས་ཀྱིས་ཡུལ་ཅན་ཟླ་བ་གཉིས་སྣང་གི་དབང་ཤེས་དང་། བདག་
འཛིན་གཉིས་འགྲུབ་པའི་ཕྱིར། །
འོ་ན། ཚད་མའི་རྣམ་གཞག་ཇི་ལྟ་བུ་ཞེ་ན། དེ་ཡང་རང་རྒྱུད་པ་མན་ཆོད་
ཀྱིས་ཚད་མའི་སྐད་དོད་པྲ་མཱཎ་ཞེས་པའི་པྲ་དང་པོ་དང་། མཱཎ་འཇལ་བ་ལ་བྱས་ནས་



- 173
སེམས་བསྐྱེད་དྲུག་པ།
དང་པོ་སྟེ་གསར་དུ་འཇལ་བས་ཚད་མ་ཞེས་འཆད་ཀྱང་། འདིར་དྲ་གཙོ་བོ་ལ་འཇུག་
པའི་དབང་དུ་བྱས་ནས་རང་ཡུལ་གྱི་གཙོ་བོ་ལ་མི་སླུ་བའི་རིག་པ་ཚད་མའི་འཇོག་བྱེད་
དུ་མཛད་ཅིང་། གཞལ་བྱ་ལ་མངོན་གྱུར་དང་ལྐོག་གྱུར་གཉིས་སུ་གྲངས་ངེས་པའི་
རྟགས་ལས། ཚད་མ་ལ་མངོན་སུམ་གྱི་ཚད་མ་དང་། རྗེས་སུ་དཔག་པའི་ཚད་མ་
གཉིས་སུ་གྲངས་ངེས་པ་ཡང་གྲུབ་བོ། །ཁ་ཅིག་གིས། རང་གི་གཞལ་བྱའི་གཙོ་བོ་དེ་
རང་ལ་མངོན་དུ་གྱུར་པའི་སྒོ་ནས་དེ་ལ་མི་སླུ་བའི་ཤེས་པ་མངོན་སུམ་གྱི་ཚད་མའི་མཚན་
ཉིད། རང་གི་རྟེན་བསྒྲུབ་བྱ་ཡང་དག་ལ་བརྟེན་ནས་རང་གི་གཞལ་བྱའི་གཙོ་བོ་ལ་
ལྐོག་ཏུ་གྱུར་པའི་ཚུལ་གྱིས་མི་སླུ་བའི་ཞེན་རིག་རྗེས་སུ་དཔག་པའི་ཚད་མའི་མཚན་ཉིད་
ཞེས་ཟེར། དང་པོ་མི་འཐད་དེ། སྒྲ་མི་རྟག་པར་འཛིན་པའི་རྟོག་པ་མངོན་སུམ་གྱི་
ཚད་མ་ཡིན་པ་གང་ཞིག སྒྲ་མི་རྟག་པ་དེ་རྟོགས་པ་དེ་ལ་མངོན་གྱུར་མ་ཡིན་ཞིང་།
རྟོག་པ་དེས་སྒྲ་མི་རྟག་པ་མངོན་དུ་གྱུར་པའི་ཚུལ་གྱིས་རྟོགས་པ་མི་འཐད་པའི་ཕྱིར།
གཉིས་པ་མི་འཐད་དེ། རྗེས་སུ་དཔག་པའི་ཚད་མ་ཡིན་ན་རང་གི་རྟེནགཏན་ཚིགས་
ཡང་དག་ལ་བརྟེན་པས་ཁྱབ། དེ་ལྟ་ན་རང་གི་རྟེན་བསྒྲུབ་བྱ་ཡང་དག་ལ་རྟེན་ཞེས་
བརྗོད་པ་ལ་དགོས་པ་མེད་པའི་ཕྱིར། དང་པོ་མ་གྲུབ་ན། མྱུ་གུ་ཆོས་ཅན། རྟེན་འབྲེལ་
མ་ཡིན་པར་ཐལ། བདེན་གྲུབ་ཡིན་པའི་ཕྱིར། ཞེས་པའི་ཐལ་འགྱུར་ཙམ་འཕངས་
པ་ལ་རྟེན་ནས་སྐྱེས་པའི་མྱུ་གུ་བདེན་མེད་དུ་རྟོགས་པའི་རྗེས་དཔག་ཡོད་པར་འགྱུར་ལ།
འདོད་ན། དེ་འདྲའི་ཐལ་འགྱུར་འཕངས་པ་ཙམ་ལ་བརྟེན་ནས་མྱུ་གུ་བདེན་གྲུབ་ཏུ་འདོད་
པའི་ལོག་རྟོག་ཁེགས་པའི་གང་ཟག་ཡིན་ན། སྨྱུ་གུ་བདེན་མེད་དུ་རྟོགས་པའི་རྗེས་དཔག་
རང་རྒྱུད་ལ་དངོས་སུ་སྐྱེ་ཁ་མའི་གང་ཟག་ཡིན་དགོས་པར་འགྱུར་བས། མྱུ་གུ་བདེན་



174
དབུ་མ་སྤྱི་དོན།
པར་གྲུབ་བམ་མ་གྲུབ་སྙམ་པའི་ཐེ་ཚོམ་ལ་ཡུན་རིང་དུ་གནས་པའི་ཕྱི་རྒོལ་མེད་པར་
འགྱུར་བའི་ཕྱིར། དེས་ན་སྒྲོན་གསལ་གྱི་མཆན་བུ་དང་སྟོང་ཐུན་ཆེན་མོ་གཉིས་ཀར་
རྗེས་སུ་དཔག་པའི་ཚད་མ་ཡིན་ན་རང་གི་རྟེན་གཏན་ཚིགས་ཡང་དག་ལ་བརྟེན་པས་
ཁྱབ་པར་གསུངས་པས་གཞན་གྱི་ངག་རྗེས་མ་འབྲང་ཞིག རང་གི་ལུགས་ནི་རང་གི་
རྟེན་དུ་གྱུར་པའི་རྟགས་ཡང་དག་ལ་མ་བརྟེན་པའི་མི་སླུ་བའི་ཞེན་རིག་དང་། རང་
ཡུལ་གྱི་གཙོ་བོ་དེ་རང་ལ་མངོན་དུ་གྱུར་པའི་སྒོ་ནས་དེ་ལ་མི་སླུ་བ་གང་རུང་དུ་གྱུར་
པའི་ཤེས་པ། མངོན་སུམ་གྱི་ཚད་མའི་མཚན་ཉིད། རང་གི་རྟེན་དུ་གྱུར་པའི་རྟགས་
ཡང་དག་ལ་བརྟེན་ནས་རང་ཡུལ་གྱི་གཙོ་བོར་གྱུར་པའི་ལྐོག་གྱུར་ལ་མི་སླུ་བའི་ཞེན་
རིག རྗེས་སུ་དཔག་པའི་ཚད་མའི་མཚན་ཉིད་དུ་འཇོག་སྟེ། ཚིག་གསལ་ལས། གལ་
ཏེ་མཚན་གཞིའམ་རང་གི་མཚན་ཉིད་དམ་སྤྱིའི་མཚན་ཉིད་ཀྱང་རུང་སྟེ། འཇིག་རྟེན་
ན་ཡོད་ན་ནི་ཐམས་ཅད་མངོན་སུམ་དུ་དམིགས་པར་བྱ་བ་ཡིན་པའི་ཕྱིར་ལྐོག་ཏུ་མ་གྱུར་
པ་ཡིན་ཏེ། དེའི་ཕྱིར་དེའི་ཡུལ་ཅན་གྱི་རྣམ་པར་ཤེས་པ་དང་ལྷན་ཅིག་ཏུ་མངོན་སུམ་
ཉིད་དུ་རྣམ་པར་གཞག་གོ །ཞེས་གསུངས་པས་དང་པོ་དང་། ལྐོག་ཏུ་གྱུར་པའི་ཡུལ་
ཅན་རྟགས་བསྒྲུབ་པར་བྱ་བ་ལ་མི་འཁྲུལ་བ་ལས་སྐྱེས་པའི་ཤེས་པ་ནི་རྗེས་སུ་དཔག་པའོ།།
ཞེས་པས་ཕྱི་མ་བསྟན་པའི་ཕྱིར། མངོན་སུམ་གྱི་ཚད་མ་ལ་དབྱེ་ན་དབང་པོའི་མངོན་
སུམ་གྱི་ཚད་མ་དང་། ཡིད་ཀྱི་མངོན་སུམ་གྱི་ཚད་མ་དང་། རྣལ་འབྱོར་མངོན་སུམ་
གྱི་ཚད་མ་དང་གསུམ། རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་དབང་
པོ་གཟུགས་ཅན་པ་ལ་བརྟེན་ནས་བྱུང་ཞིང་། རང་ཡུལ་གྱི་གཙོ་བོ་དེ་རང་ལ་མངོན་
དུ་གྱུར་པའི་སྒོ་ནས་དེ་ལ་མི་སླུ་བའི་ཤེས་པ། དང་པོའི་མཚན་ཉིད། དབྱེ་ན་གཟུགས་



i15
སེམས་བསྐྱེད་དྲུག་པ།
འཛིན་དབང་པོའི་མངོན་སུམ་གྱི་ཚད་མ་ནས་རེག་བྱ་འཛིན་པའི་དབང་པོའི་མངོན་སུམ་
གྱི་ཚད་མའི་བར་ལྔ་ཡོད། རང་གི་རྟེན་དུ་གྱུར་པའི་རྟགས་ཡང་དག་ལ་མ་བརྟེན་པར་
རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་ཡིད་དབང་ལས་བྱུང་བའི་མི་སླུ་
བའི་ཞེན་རིག་དང་། རང་ཡུལ་གྱི་གཙོ་བོ་དེ་རང་ལ་མངོན་དུ་གྱུར་པའི་སྒོ་ནས་དེ་ལ་
མི་སླུ་བ་གང་རུང་དུ་གྱུར་པའི་ཡིད་བློ། ཡིད་ཀྱི་མངོན་སུམ་གྱི་ཚད་མའི་མཚན་ཉིད།
དབྱེ་ན་སྔ་མ་བཞིན་ལྔ་ཡོད། མཚན་ཉིད་ཟུར་གཉིས་ལྡན་སྨོས་པ་ནི་སྔར་བཤད་པ་
བཞིན་སྒྲ་མི་རྟག་པར་འཛིན་པའི་རྟོག་པ་ལྟ་བུ་ཡིད་ཀྱི་མངོན་སུམ་གྱི་ཚད་མར་བཞག་
དགོས་པའི་གནད་ཀྱིས་སོ། །ཡིད་ཀྱི་མངོན་སུམ་གྱི་འཇོག་ཚུལ་ཚད་མ་པ་དང་མི་འདྲ་
སྟེ༑ སོ་སྐྱེའི་རྒྱུད་ཀྱི་གཟུགས་འཛིན་དབང་མངོན་གྱིས་གཟུགས་འཛིན་ཡིད་མངོན་
གྱི་སྔ་རོལ་ཏུ་གཟུགས་དངོས་སུ་རིག སོ་སྐྱེའི་རྒྱུད་ཀྱི་གཟུགས་འཛིན་ཡིད་མངོན་
གྱིས་སྔ་མ་དབང་མངོན་དེའི་སྟོབས་ཀྱིས་གཟུགས་རིག་ཅིང་། དེའི་སྒོ་ནས་གཟུགས་
ལ་སྒྲོ་འདོགས་གཅོད་བྱེད་ཀྱི་ཚད་མར་སོང་བ་ཡིན་པའི་ཕྱིར་ཏེ། ཡིད་མངོན་དེ་གཟུགས་
ལ་སྒྲོ་འདོགས་གཅོད་བྱེད་ཡིན་པ་གང་ཞིག ཡིད་མངོན་དེས་གཟུགས་འཛིན་དབང་
མངོན་གྱིས་གཟུགས་རིག་པ་ལྟར་དུ་གཟུགས་མ་རིག དེས་ཡིད་ཤེས་འཁོར་གྱི་ཚོར་
བ་བདེ་སྡུག་བཏང་སྙོམས་གསུམ་གྱིས་རང་ཡུལ་དུ་གྱུར་པའི་བདེ་སྡུག་བཏང་སྙོམས་
གསུམ་མྱོང་བ་ལྟར་དུ་ཡང་གཟུགས་མ་རིག་པའི་ཕྱིར་ཏེ། བཞི་བརྒྱ་པའི་འགྲེལ་པ་ལས།
རྣམ་པར་ཤེས་པ་གཉིས་ཀྱིས་དོན་གཅིག་རྣམ་པར་ཤེས་པ་མ་ཡིན་ཏེ། གཅིག་ནི་ཡུལ་
གྱི་རྣམ་པ་དངོས་སུ་གཅོད་པར་བྱེད་པར་སྟེ་གང་དང་པོར་སྐྱེ་བའོ། །གཉིས་པ་ནི་དངོས་
སུ་བྱེད་པ་ཉིད་དུ་རྣམ་པར་ཤེས་པ་མ་ཡིན་ཏེ། དབང་པོའི་རྣམ་པར་ཤེས་པའི་སྟོབས་



176
དབུ་མ་སྤྱི་དོན། 176
ཀྱིས་དེ་ལྟར་རྟོག་ཅིང་སྐྱེ་བ་ན། དེས་ཀྱང་དོན་དེ་རྣམ་པར་ཤེས་སོ་ཞེས་ཉེ་བར་འདོགས་
སོ༑ ༑ཞེས་དང་། ཚོར་བ་ལ་སོགས་པ་ལྟར་ཉམས་སུ་མྱོང་བའི་རྣམ་པ་ཡང་མ་ཡིན་
ལ༑ གཟུགས་དང་སྒྲ་ལ་སོགས་པ་བཞིན་དབང་པོའི་སྒོ་ནས་ཡོངས་སུ་བཅད་པར་བྱ་
བ་ཡང་མ་ཡིན་ནོ། །ཞེས་གསུངས། དེ་ཡང་ལུང་སྔ་མས་གཟུགས་འཛིན་དབང་མངོན་
གྱི་སྟོབས་ཀྱིས་ཡུལ་རིག་པའི་གཟུགས་འཛིན་ཡིད་མངོན་ལྟ་བུ་དྲན་ཤེས་སུ་གསུངས་
ལ༑ ཡིད་མངོན་གང་ཡིན་དྲན་ཤེས་སུ་ངེས་སམ་སྙམ་ན་མ་ངེས་ཏེ། བདེ་སྡུག་བཏང་
སྙོམས་གསུམ་ཉམས་སུ་མྱོང་བའི་ཡིད་ཤེས་འཁོར་གྱི་ཚོར་བ་ལྟ་བུ་ཡིད་ཀྱི་མངོན་སུམ་
དུ་ལུང་ཕྱི་མས་བསྟན་པ་ཡིན་ནོ། །རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་
པའི་ཞི་ལྷག་ཟུང་འབྲེལ་གྱི་ཏིང་ངེ་འཛིན་ལས་བྱུང་ཞིང་རང་ཡུལ་གྱི་གཙོ་བོ་བདེན་པའི་
རྣམ་པའམ་བདག་མེད་ཕྲ་རགས་གང་རུང་ལ་དམིགས་པའི་རྟོག་བྲལ་གྱི་མི་སླུ་བའི་རིག་
པ་རྣམ་འབྱོར་མངོན་སུམ་གྱི་མཚན་ཉིད། དབྱེ་ན་མི་རྟག་སོགས་བཅུ་དྲུག་མངོན་སུམ་
དུ་རྟོགས་པའི་རྣམ་འབྱོར་མངོན་སུམ། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་
པར་མངོན་སུམ་དུ་རྟོགས་པའི་རྣལ་འབྱོར་མངོན་སུམ། སྟོང་ཉིད་མངོན་སུམ་དུ་རྟོགས་
པའི་རྣལ་འབྱོར་མངོན་སུམ་དང་གསུམ། དང་པོ་གཉིས་སོ་སྐྱེའི་རྒྱུད་ལ་ཡང་ཡོད་པར་
བཤད་ཟིན་པ་སྟེ་ལུགས་འདིའི་ཁྱད་ཆོས་སོ། །ཡང་ཚད་མ་ལ་སྔ་མ་གཉིས་ཀྱི་སྟེང་
དུ་དཔེ་ཉེར་འཇལ་གྱི་ཚད་མ་དང་ལུང་ཚད་མ་དང་བཞིར་གསུངས། དེ་ལྟ་ན་ཡང་
ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པར་བཤད་པ་དང་མི་འགལ་ཏེ།
ཕྱི་མ་གཉིས་རྗེས་སུ་དཔག་པའི་ཚད་མར་འཇོག་པའི་ཕྱིར། མཚན་གཞི་ཡང་དཔེ་ལ་
བརྟེན་ནས་དོན་ལྐོག་གྱུར་རྟོགས་པའི་ཞེན་བློ་ལྟ་བུ་དང་པོ་དང་། ཡིད་ཆེས་རྗེས་དཔག་



177
སེམས་བསྐྱེད་དྲུག་པ།
ལྟ་བུ་གཉིས་པར་བྱ་སྟེ། ཚིག་གསལ་ལས། འདྲ་བ་ལས་ཉམས་སུ་མྱོང་བའི་དོན་རྟོགས་
པ་ནི་ཉེ་བར་འཇལ་བ་སྟེ། དཔེར་ན། བ་མིན་ནི་བ་ལང་དང་འདྲ་བའོ་སྙམ་པ་ལྟ་བུའོ།།
ཞེས་དང་། དབང་པོ་ལས་འདས་པའི་དོན་མངོན་སུམ་དུ་རིག་ཅིང་ཡིད་ཆེས་པའི་ཚིག་
གང་ཡིན་པ་དེ་ནི་ལུང་ངོ༌། །ཞེས་གསུངས། དོགས་པ་ཅུང་ཟད་དཔྱད་ན་ཁ་ཅིག སྟོང་
ཐུན་ཆུང་བའི་ན་ཡམས་ཀྱི་ཚིག་ལ་བརྟེན་ནས་ཤེས་པ་ཡིན་ན་ཚད་མ་ཡིན་པས་ཁྱབ་
ཅེས་ཟེར། རྗེས་འབྲང་ཕལ་མོ་ཆེ་ནི། རྟོག་མེད་ཀྱི་ཤེས་པ་ཡིན་ན་ཚད་མ་ཡིན་པས་
ཁྱབ་སྟེ། དེའི་ཡུལ་གྱི་གཙོ་བོར་སྣང་ཡུལ་ལ་འཇོག་ཅིང་། དེ་ཡིན་ན་རང་གི་སྣང་
ཡུལ་ལ་ཚད་མ་ཡིན་པར་ཁྱབ་པའི་ཕྱིར། ཞེས་ཟེར། ལུགས་དང་པོ་མི་འཐད་དེ། རྣམ་
བཤད་ལས། བདག་གཉིས་དང་བདག་མེད་གཉིས་དང་། གཟུགས་སོགས་རྟག་མི་
རྟག་སོགས་ལ་ཚད་མར་འགྲོ་མི་འགྲོའི་ཁྱད་པར་ཆེན་པོ་ཡོད་པས། བློ་ལ་ཚད་མ་དང་
ཚད་མིན་གྱི་རྣམ་པར་གཞག་པའང་འགྲུབ་བོ། །ཞེས་བདག་འཛིན་གཉིས་དང་། སྒྲ་
རྟག་འཛིན་རྟོག་པ་ལྟ་བུ་ཚད་མ་ཡིན་པ་བཀག་ལ། དེའི་དགོངས་པ་ཡང་ཚད་མ་ཡིན་
ན༑ རང་ཡུལ་གྱི་གཙོ་བོ་ལ་ཚད་མར་སོང་དགོས་ཤིང་། བདག་འཛིན་གཉིས་དང་།
སྒྲ་རྟག་འཛིན་རྟོག་པ་ལྟ་བུ་ཡུལ་གྱི་གཙོ་བོ་བདག་གཉིས་དང་། སྒྲ་རྟག་པ་ལ་ཚད་མར་
མ་སོང་བའི་ཕྱིར་ཏེ། བདག་གཉིས་དང་སྒྲ་རྟག་པ་འགྲུབ་བྱེད་ཀྱི་ཚད་མ་མེད་པས་
སོ༑ ༑ཁོ་ན་རེ། དེ་རྣམས་ཚད་མ་ཡིན་པར་ཐལ། དེ་རྣམས་ཚད་མར་སོང་བའི་
གཞལ་བྱ་ཡོད་པའི་ཕྱིར། ཞེ་ན། འོ་ན། སྒྲ་མི་རྟག་རྟོགས་ཀྱི་རྗེས་དཔག་མངོན་
སུམ་གྱི་ཚད་མར་ཐལ། དེ་མངོན་སུམ་གྱི་ཚད་མར་སོང་བའི་གཞལ་བྱ་ཡོད་པའི་ཕྱིར།
ཁྱབ་པ་ཁས། རྟགས་གྲུབ་སྟེ། དེ་རང་གི་སྣང་བའམ་སྣང་ཡུལ་ལ་མངོན་སུམ་གྱི་



178
དབུ་མ་སྤྱི་དོན།
178
ཚད་མ་ཡིན་པའི་ཕྱིར་ཏེ། ཤེས་པ་ཡིན་ན་རང་གི་སྣང་བའམ་སྣང་ཡུལ་ལ་སྤྱིར་མངོན་
སུམ་གྱི་ཚད་མ་དང་། བྱེ་བྲག་ཏུ་ཡིད་ཀྱི་མངོན་སུམ་གྱི་ཚད་མ་ཡིན་པས་ཁྱབ་པའི་
ཕྱིར། ལུགས་གཉིས་པ་མི་འཐད་དེ། ཟླ་གཅིག་ཟླ་གཉིས་སུ་སྣང་བའི་དབང་ཤེས་དེ་
རང་ཡུལ་གྱི་གཙོ་བོ་ལ་ཚད་མར་མ་སོང་བའི་ཕྱིར་ཏེ། ཟླ་གཅིག་ཟླ་གཉིས་ཡིན་པ་
དབང་ཤེས་དེའི་ཡུལ་གྱི་གཙོ་བོ་གང་ཞིག དབང་ཤེས་དེ་དེ་ལ་ཚད་མར་མ་སོང་
བའི་ཕྱིར། དང་པོ་གྲུབ་སྟེ། སྒྲ་རྟག་པ་སྒྲ་རྟག་འཛིན་རྟོག་པའི་ཡུལ་གྱི་གཙོ་བོ་གང་
ཞིག རྒྱུ་མཚན་མཚུངས་པའི་ཕྱིར། ཁོ་ན་རེ། དབང་ཤེས་དེ་ཚད་མ་ཡིན་པར་
ཐལ། དེ་ཚད་མར་སོང་བའི་གཞལ་བྱ་ཡོད་པའི་ཕྱིར་ཞེ་ན། མ་ཁྱབ། ཁ་ཅིག རྟགས་
མ་གྲུབ་ཀྱི་ལན་བྱེད། དེ་མི་འཐད་དེ། དབང་ཤེས་དེ་རང་ལ་ཟླ་གཅིག་ཟླ་གཉིས་སུ་
སྣང་བ་ལ་མངོན་སུམ་གྱི་ཚད་མ་མཚན་ཉིད་པ་དང་། མངོན་སུམ་བཏགས་པ་བར་
བྱ་ཞིང་། དབང་ཤེས་དེ་ལ་ཟླ་གཅིག་ཟླ་གཉིས་སུ་སྣང་བ་དབང་ཤེས་དེ་ལ་མངོན་སུམ་
གྱི་ཚད་མ་བཏགས་པ་བ་དང་། མངོན་སུམ་མཚན་ཉིད་པར་འཇོག་པའི་ཕྱིར་ཏེ། ཚིག་
གསལ་ལས། ཟླ་བ་གཉིས་ལ་སོགས་པ་དག་ནི་རབ་རིབ་ཅན་མ་ཡིན་པའི་ཤེས་པ་ལ་
ལྟོས་ནས་མངོན་སུམ་ཉིད་མ་ཡིན་ལ། རབ་རིབ་ཅན་ལ་སོགས་པ་ལ་ལྟོས་ནས་ནི་མངོན་
སུམ་ཉིད་ཁོ་ནའོ། །ཞེས་གསུངས། དེ་བཞིན་དུ་བདག་འཛིན་གཉིས་དང་། སྒྲ་རྟག་
འཛིན་རྟོག་པ་ལྟ་བུ་ཡང་རང་གི་སྣང་བ་ལ་མངོན་སུམ་གྱི་ཚད་མ་མཚན་ཉིད་པ་དང་།
མངོན་སུམ་བཏགས་པ་བར་བྱ་ཞིང་། བདག་གཉིས་ཀྱི་དོན་སྤྱི་དང་། སྒྲ་རྟག་པའི་
དོན་སྤྱི་ལྟ་བུ་བདག་འཛིན་གཉིས་དང་། སྒྲ་རྟག་འཛིན་རྟོག་པ་ལ་མངོན་སུམ་གྱི་ཚད་
མ་བཏགས་པ་བ་དང་། མངོན་སུམ་མཚན་ཉིད་པར་ཁས་བླང་བར་བྱའོ། །འོ་ན། ཁྱོད་



སེམས་བསྐྱེད་དྲུག་པ།
179
ཀྱིས་ཇི་སྐད་བཤད་པ་དང་། སྟོང་ཐུན་ཆེན་མོར་ཐེག་ཆེན་གྱི་མཐོང་ལམ་བར་ཆད་
མེད་ལམ་གྱི་སྣང་ཡུལ་དོན་དམ་བདེན་པ་མ་ཡིན་པ་ལ་དགོངས་ནས་དེ་རང་གི་སྣང་
ཡུལ་ལ་ཚད་མ་མ་ཡིན་པར་གསུངས་པ་དང་མི་མཐུན་ནོ་ཞེ་ན། སྐྱོན་མེད་དེ། བར་
ཆད་མེད་ལམ་དེ་ཉིད་ཀྱི་ཡུལ་ལམ་གཞལ་བྱའི་གཙོ་བོ་དོན་དམ་བདེན་པ་ཡིན་པ་ལ་
རྩོད་པ་མེད་ཅིང་། དེ་ཡིན་ཕྱིན་དེ་ལ་ཀུན་རྫོབ་པའི་སྣང་བ་མེད་པས་སྣང་ཡུལ་ཡང་
དོན་དམ་བདེན་པར་ཁས་བླངས་པ་ལ་འགལ་བ་མེད་པའི་ཕྱིར་དང་། ཡང་ན་གསུང་
ཟིན་ལྟར་གཉིས་སྣང་ཅན་གྱི་ཤེས་པ་ཡིན་ན་ཞེས་ཞིབ་ཆ་བསྣན་པས་ཆོག་པའི་ཕྱིར།
རྩ་རྟགས་གསུམ་པ། མངོན་གྱུར་མངོན་ཕྱོགས་བྱང་ཆུབ་སེམས་དཔའ་ཡིས།།
ཞེས་པ་ནས། སྟོང་ཉིད་དོན་ཅན་ངེས་དོན་ཤེས་པར་གྱིས། །ཞེས་པའི་བར་གྱིས་སེམས་
ཙམ་དུ་གསུངས་པའི་ཙམ་གྱི་སྒྲས་ཕྱི་དོན་འགོག་པ་མ་ཡིན་པར་བསྟན་པ་སོགས་ཡིན་
ཏེ༑ འདི་ནས་བཟུང་སྟེ། བཟློག་གི་གཟུགས་ནི་བཀག་པ་མ་ཡིན་ནོ། །ཞེས་པའི་བར་
གྱིས་ས་བཅུ་པ་ལས་སེམས་ཙམ་དུ་གསུངས་པའི་དགོངས་པ་བཤད་པ་དང་། འཇིག་
རྟེན་པ་ཡི་དེ་ཉིད་ལ་གནས་ལ། །ཞེས་པ་ནས། དེ་ཉིད་མ་སྐྱེས་འཇིག་རྟེན་སྐྱེས་རིག་
བྱ༑ ༑ཞེས་པའི་བར་གྱིས་ཕྱི་རོལ་དང་ནང་གི་སེམས་གཉིས་ཡོད་མེད་མཚུངས་པར་
བསྟན་པ་དང་། མདོ་སྡེ་གང་ལས་ཕྱི་རོལ་སྣང་ཡོད་མིན། །ཞེས་པ་ནས། ངེས་དོན་
ཤེས་པར་གྱིས། ཞེས་པའི་བར་གྱིས་ལང་གཤེགས་ལས་སེམས་ཙམ་དུ་གསུངས་པའི་
དགོངས་པ་བཤད་པ་སོགས་ཡིན་པའི་ཕྱིར། དང་པོ་ཡིན་ཏེ། བློ་ཀ་དང་པོས་ཙམ་གྱི་
སྒྲས་ཕྱི་རོལ་མི་འགོག་པ་ས་བཅུ་པའི་ལུང་གིས་སྒྲུབ་པ་དང་། དེ་ཕྱིར་བློ་ལྡན་བློ་ནིའི་
འཕེལ་བྱའི་ཕྱིར། །ཞེས་སོགས་བློ་ཀ་གཉིས་ཀྱིས་དོན་དེ་ཉིད་མདོ་གཞན་གྱིས་ཀྱང་སྒྲུབ་



180
དབུ་མ་སྤྱི་དོན།
པ་དང་། དེ་ཉིད་རྒྱས་ལ་སངས་རྒྱས་བསྙད་ཇི་བཞིན། །ཞེས་པ་ནས། བཟློག་གི་
གཟུགས་ནི་བཀག་པ་མ་ཡིན་ནོ། །ཞེས་པའི་བར་གྱིས་ཙམ་སྒྲས་སེམས་གཙོ་བོ་ཉིད་
སྒྲུབ་པར་བསྟན་པ་སོགས་ཡིན་པའི་ཕྱིར། དང་པོའི་ཚུལ་ནི་ཁོ་ན་རེ། ཕྱི་རོལ་གྱི་དོན་
མེད་པར་ཐལ། ས་བཅུ་པའི་མདོ་ལས། ཁམས་གསུམ་པོ་འདི་ནི་སེམས་ཙམ་མོ། །ཞེས་
གསུངས་པའི་ཕྱིར་ཞེ་ན། མ་ཁྱབ་སྟེ། འདིའི་ཙམ་སྒྲས་སེམས་ལས་གཞན་པའི་བྱེད་
པ་པོ་འགོག་གི་ཕྱི་དོན་མི་འགོག་པའི་ཕྱིར་ཏེ། ས་བཅུ་པ་ལས། ཁམས་གསུམ་པོ་འདི་
ནི་སེམས་ཙམ་སྟེ་སྲིད་པའི་ཡན་ལག་བཅུ་གཉིས་པོ་གང་དག་དེ་བཞིན་གཤེགས་པས་
རབ་ཏུ་ཕྱེ་སྟེ་བཀའ་སྩལ་པ་ཐམས་ཅད་ཀྱང་སེམས་གཅིག་ལ་བརྟེན་པ་དག་གོ་ཞེས་ཡན་
ལག་བཅུ་གཉིས་སེམས་གཅིག་ལ་བརྟེན་པར་གསུངས་པའི་ཕྱིར། གཉིས་པའི་ཚུལ་ནི༑
ས་བཅུ་པ་ལས་ཁམས་གསུམ་པོ་འདི་ནི་སེམས་ཙམ་སྟེ། ཞེས་པའི་ཙམ་སྒྲས་ཕྱི་དོན་
མི་འགོག་པ་ས་བཅུ་པ་ལས་གཞན་པའི་མདོས་ཀྱང་གྲུབ་སྟེ། ལང་གཤེགས་ལས། གང་
ཟག་རྒྱུན་དང་ཕུང་པོ་དང་། །དེ་བཞིན་རྐྱེན་དང་རྡུལ་དག་དང་། །གཙོ་བོ་དབང་
ཕྱུག་བྱེད་པོ་རྣམས། །སེམས་ཙམ་དུ་ནི་ངས་བཤད་དོ། །ཞེས་འབྱུང་ཞིང་མུ་སྟེགས་
བྱེད་དང་། སངས་རྒྱས་པ་ཁ་ཅིག་གིས། གང་ཟག་རྒྱུན་དང་ཕུང་པོ་སོགས་འཇིག་
རྟེན་གྱི་བྱེད་པ་པོར་སྨྲས་པ་དེ་དག་བྱེད་པ་པོ་མ་ཡིན་པར་གཟིགས་ནས་རྒྱལ་བས་སེམས་
ཙམ་ཞིག་འཇིག་རྟེན་གྱི་བྱེད་པ་པོར་གསུངས་པའི་ཕྱིར། གསུམ་པའི་ཚུལ་ནི། ས་
བཅུ་པ་ལས་སེམས་ཙམ་མོ། །ཞེས་གསུངས་པའི་ཙམ་སྒྲས་ཕྱི་དོན་མི་འགོག་པར་འཇིག་
རྟེན་འགྲུབ་པ་ལ་གཟུགས་སེམས་གཉིས་ཀྱི་ནང་ནས་སེམས་ཉིད་གཙོ་བོར་བསྟན་པ་ཡིན་
ཏེ༑ དེ་ཁོ་ན་ཉིད་ལ་བློ་རྒྱས་པ་ལ་སངས་རྒྱས་ཞེས་བརྗོད་པ་བཞིན་དུ་གཙོ་བོའི་སྒྲ་མི་



IsI
སེམས་བསྐྱེད་དྲུག་པ།
མངོན་པར་བྱས་ནས་མདོ་ལས་ཁམས་གསུམ་པོ་འདི་ནི་སེམས་ཙམ་མོ། །ཞེས་གསུངས་
པའི་ཕྱིར་དང་། ཕྱི་རོལ་གྱི་གཟུགས་འགོག་པར་བྱེད་ན། མ་རིག་པའི་རྐྱེན་གྱིས་འདུ་
བྱེད་ཅེས་སོགས་གསུངས་པ་འདི་མི་འཐད་པའི་ཕྱིར་དང་། འཇིག་རྟེན་གཉིས་སེམས་
དང་བཅས་པའི་ལས་ལས་སྐྱེས་པར་གསུངས་པ་སོགས་སྒོ་དུ་མ་ནས་འགྲུབ་པའི་ཕྱིར།
རྩ་རྟགས་གཉིས་པ། འཇིག་རྟེན་པ་ཡི་དེ་ཉིད་ལ་གནས་ལ། །ཞེས་སོགས་ཀྱིས་ཕྱི་རོལ་
དང་ནང་གི་སེམས་གཉིས་ཡོད་མེད་མཚུངས་པ་བསྟན་པ་ཡིན་ཏེ། ཕུང་པོ་ལྔ་ཐ་སྙད་
དུ་ཡོད་མཉམ་དང་སློབ་པ་འཕགས་པའི་མཉམ་གཞག་གི་གཟིགས་ངོར་མེད་མཉམ་དུ་
བསྟན་པའི་ཕྱིར་དང་། ཕྱི་དོན་མེད་པ་དང་ཤེས་པ་རང་བཞིན་གྱིས་ཡོད་པར་ཁས་བླངས་
ན་བདེན་པ་གཉིས་ལས་ཉམས་པར་བསྟན་པའི་ཕྱིར། རྩ་རྟགས་གསུམ་པ། མདོ་སྡེ་
གང་ལས་ཕྱི་རོལ་སྣང་ཡོད་མིན། །ཞེས་སོགས་ཀྱིས། ལང་གཤེགས་ལས་སེམས་
ཙམ་དུ་གསུངས་པའི་དགོངས་པ་བཤད་པ་གྲུབ་སྟེ། འདི་ནས་བཟུང་སྟེ། དང་པོར་
ཤེས་བྱ་དགག་པ་མཛད་པ་ཡིན། །ཞེས་པའི་བར་གྱིས་ཕྱི་རོལ་མེད་པའི་སེམས་ཙམ་
དུ་གསུངས་པ་དྲང་དོན་དུ་བསྟན་པ་དང་། དེ་ལྟར་ལུང་གི་ལོ་རྒྱུས་ཤེས་བྱས་ཏེ། །ཞེས་
སོགས་བློ་ཀ་གཅིག་གིས་མདོ་སྡེའི་དྲང་ངེས་ཀྱི་དོན་རྟོགས་པའི་ཐབས་བསྟན་པ་སོགས་
ཡིན་པའི་ཕྱིར། དང་པོ་ཡིན་ཏེ། མདོ་སྡེ་གང་ལས་ཕྱི་རོལ། ཞེས་སོགས་བློ་ཀ་གཉིས་
ཀྱིས་ཕྱི་རོལ་མེད་པའི་སེམས་ཙམ་དུ་གསུངས་པའི་མདོ་དྲང་དོན་དུ་ལུང་གིས་གྲུབ་ཚུལ་
དེ་བསྟན། ཤེས་བྱ་མེད་ན་ཤེས་པ་བསལ་བ་ནི། །ཞེས་སོགས་བློ་ཀ་གཅིག་གིས་སེམས་
ཙམ་དུ་གསུངས་པའི་མདོ་དྲང་དོན་དུ་རིགས་པས་གྲུབ་ཚུལ་དེ་བསྟན་པའི་ཕྱིར། དང་
པོའི་ཚུལ་ནི། ཁོ་ན་རེ། ཕྱི་རོལ་གྱི་དོན་མེད་དེ། ལང་གཤེགས་ལས། ཕྱི་རོལ་སྣང་



132
དབུ་མ་སྤྱི་དོན།
182
བ་ཡོད་མིན་ཏེ། །སེམས་ནི་སྣ་ཚོགས་རྣམས་སུ་སྣང་། །ལུས་དང་ལོངས་སྤྱོད་གནས་
འདྲ་བ། །སེམས་ཙམ་དུ་ནི་ངས་བཤད་དོ། །ཞེས་གསུངས་པས་སོ། །ཞེ་ན། སྐྱོན་
མེད་དེ། ལུང་དེས་ཕྱི་དོན་བཀག་ཀྱང་། དེ་ནི་ཕྱི་རོལ་གྱི་གཟུགས་ལ་ཆགས་པ་རྣམས་
ཀྱི་ཞེན་པ་ཟློག་པའི་ཕྱིར་དུ་དོན་གཞན་ལ་དགོངས་ནས་གསུངས་པ་ཡིན་པ་དང་། དེར་
མ་ཟད་དགོངས་འགྲེལ་ལས། ཕྱི་དོན་མེད་པའི་སེམས་ཙམ་དུ་གསུངས་པ་དང་། ངོ༌
བོ་ཉིད་གསུམ་རང་གི་མཚན་ཉིད་ཀྱིས་ཡོད་མེད་ཕྱེ་ནས་གསུངས་པ་དང་། ཀུན་གཞི་
སྟོན་པའི་མདོ་དང་། མཐར་ཐུག་ཐེག་པ་གསུམ་དུ་གྲུབ་པར་སྟོན་པའི་མདོ་རྣམས་དྲང་
དོན་དུ་འཆད་འགྱུར་གྱི་ལུང་འདི་རྣམས་ཀྱིས་གསལ་བར་བྱེད་པའི་ཕྱིར་ཏེ། དགོངས་
འགྲེལ་ལས། བཅོམ་ལྡན་འདས་ཏིང་ངེ་འཛིན་གྱི་སྤྱོད་ཡུལ་གྱི་གཟུགས་བརྙན་དེ་ཅི་
སེམས་ལས་ཐ་དད་པ་ཞེས་བགྱི་འམ་ཐ་དད་པ་མ་ལགས་པ་ཞེས་བགྱི། བཅོམ་ལྡན་
འདས་ཀྱིས་བཀའ་སྩལ་པ། བྱམས་པ་ཐ་དད་པ་མ་ཡིན་ཞེས་བྱའོ། །དེ་ཅིའི་ཕྱིར་ཞེ་
ན༑ རྣམ་པར་ཤེས་པ་ནི་དམིགས་པ་རྣམ་པར་རིག་ཙམ་གྱིས་རབ་ཏུ་ཕྱེ་བ་ཅན་ཡིན་
ནོ་ཞེས་ངས་བཤད་དོ། །ཞེས་ཕྱི་དོན་མེད་པར་གསུངས་པ་དེ་ཉིད་ལང་གཤེགས་ལས།
ཇི་ལྟར་ནད་པ་ནད་པ་ལ། །སྨན་པ་སྨན་རྣམས་གཏོང་བ་ལྟར། །སངས་རྒྱས་དེ་བཞིན་
སེམས་ཅན་ལ། །སེམས་ཙམ་དུ་ཡང་རབ་ཏུ་བཤད། །ཅེས་པས་དྲང་དོན་དུ་འགྲེལ།
དགོངས་འགྲེལ་ལས། ངོ་བོ་ཉིད་གསུམ་རང་གི་མཚན་ཉིད་ཀྱིས་ཡོད་མེད་ཕྱེ་ནས་
གསུངས་པ་ཉིད། ལང་གཤེགས་ལས། འདི་ནི་མདོ་སྡེ་གང་དུའང་རུང་སྟེ། དེ་དག་
ཏུ་དོན་འདི་ཉིད་ཁོང་དུ་ཆུད་པར་བྱའོ། །ཞེས་པས་དྲང་དོན་ཏུ་འགྲེལ། དགོངས་འགྲེལ་
ལས། ལེན་པའི་རྣམ་པར་ཤེས་པ་ཟབ་ཅིང་ཕྲ། །ས་བོན་ཐམས་ཅད་ཆུ་བོའི་རྒྱུན་བཞིན་



183
སེམས་བསྐྱེད་དྲུག་པ།
འབབ། །བདག་ཏུ་རྟོག་པར་གྱུར་ན་མི་རུང་ཞེས། །བྱིས་པ་རྣམས་ལ་ངས་ནི་དེ་མ་
བསྟན། །ཞེས་ཀུན་གཞི་གསུངས་པ་ཉིད་རྟག་བརྟན་གྱི་སྙིང་པོ་སྟོན་པའི་མདོ་དྲང་དོན་
དུ་འགྲེལ་བའི་མདོས་དྲང་དོན་དུ་འགྲེལ། དགོངས་འགྲེལ་ལས། མཐར་ཐུག་ཐེག་
པ་གསུམ་དུ་གསུངས་པ་ཉིད་དྲང་དོན་དུ་འགྲེལ་ཚུལ་འགྲེལ་པར་མ་བཀོད་ཀྱང་། མདོ་
ཀུན་ལས་བཏུས་སོགས་ལ་བརྟེན་ནས་དྲང་དོན་དུ་འགྲེལ་ནུས་པ་ལ་དགོངས་པའི་ཕྱིར།
རྟག་བརྟན་གྱི་སྙིང་པོ་སྟོན་པའི་མདོ་ཡང་སྔ་མ་ཁ་ཅིག དེ་བཞིན་གཤེགས་པའི་སྙིང་
པོའི་མདོ་ལ་འདོད་པ་ཡོད་ཀྱང་མི་ལེགས་ཏེ། ལང་གཤེགས་ལས། བཅོམ་ལྡན་འདས་
ཀྱི་མདོ་བརྗོད་པ་ཞེས་མདོ་ཟུར་པ་ཞིག་ཡོད་པར་གསུངས་ཤིང་། དེ་ཡང་སེམས་ཅན་
ཐམས་ཅད་ཀྱི་རྒྱུད་ལ་རྟག་པ་བརྟན་པ་ཐེར་ཟུག་པ་མཚན་སོ་གཉིས་དང་དཔེ་བྱད་བརྒྱད་
ཅུས་བརྒྱན་པའི་སྙིང་པོ་ཡོད་པར་སྟོན་པའི་མདོ་ཞིག་ལ་བརྗོད་པའི་ཕྱིར། མདོ་ནི་ལང་
གཤེགས་ལས། བཅོམ་ལྡན་འདས་ཀྱིས་རང་བཞིན་གྱིས་འོད་གསལ་བ་རྣམ་པར་དག་
པ་ཐོག་མ་མེད་པ་ནས་རྣམ་པར་དག་པ་ཉིད་མཚན་སུམ་ཅུ་རྩ་གཉིས་དང་ལྡན་པ་སེམས་
ཅན་ཐམས་ཅད་ཀྱི་ལུས་ཀྱི་ནང་ན་མཆིས་པར་བརྗོད་དེ། ཞེས་པ་ནས། བློ་གྲོས་ཆེན་
པོ་དེ་ལྟར་དེ་བཞིན་གཤེགས་པ་རྣམས་ཀྱིས་མུ་སྟེགས་བྱེད་བདག་ཏུ་སྨྲ་བ་ལ་མངོན་པར་
ཞེན་པ་རྣམས་དྲང་བའི་ཕྱིར་དེ་བཞིན་གཤེགས་པའི་སྙིང་པོ་བསྟན་པས། དེ་བཞིན་
གཤེགས་པའི་སྙིང་པོ་བསྟན་ཏོ། །ཞེས་པའི་བར་གྱི་མདོ་རྣམས་ཡིན་ལ། དེ་རྣམས་
དྲང་དོན་དུ་འགྲེལ་ཚུལ་ཡང་དེ་ཉིད་ལས། མདོ་སྡེ་ནི་སེམས་ཅན་གྱི་བསམ་པ་བཞིན་
བསྟན་པ་བརྗོད་བྱ་འཁྲུལ་པ་ཡིན་ཏེ། དེ་ཁོ་ནའི་གཏམ་མ་ཡིན་ནོ། །དཔེར་ན། སྨིག་
སྒྱུ་ནི་ཆུར་མེད་པས་ཆུར་ཞེན་པའི་རི་དྭགས་བསླུ་བ་བཞིན་ནོ། །ཞེས་བཅོམ་ལྡན་འདས་



184
དབུ་མ་སྤྱི་དོན།
184
ཀྱི་མདོ་སྡེ་ཁ་ཅིག་ལས་སྔར་བཞིན་གསུངས་པ་སྒྲ་ཇི་བཞིན་པར་བཟུང་ན་རི་དྭགས་ཀྱིས་
སྨིག་སྒྱུ་ལ་ཆུར་ཞེན་པ་བཞིན་དུ་བསླུ་བར་གསུངས་པ་ལས་ཤེས་སོ། །འོ་ན། རྟག་
བརྟན་གྱི་སྙིང་པོ་གསུངས་པ་དྲང་དོན་དུ་བསྟན་པས་ཀུན་གཞི་སྟོན་པའི་མདོ་དྲང་དོན་
དུ་ཇི་ལྟར་འགྲུབ་ཅེ་ན། དེ་འགྲུབ་སྟེ། ཀུན་གཞི་སྟོན་པའི་མདོ་དང་། རྟག་བརྟན་གྱི་
སྙིང་པོ་སྟོན་པའི་མདོ་གཉིས་ཀ་དགོངས་གཞི་བདེ་གཤེགས་སྙིང་པོ་ལ་དགོངས་ནས་
གསུངས་པའི་ཕྱིར་ཏེ། བདེ་གཤེགས་སྙིང་པོ་ལ་ཀུན་གཞིའི་སྒྲས་གསུངས་པ་གང་ཞིག
མདོ་དེ་གཉིས་དགོངས་གཞི་མི་གཅིག་ན། སྙིང་པོ་ལ་ཀུན་གཞིའི་སྒྲས་གསུངས་པར་
མི་རིགས་པའི་ཕྱིར། དང་པོ་གྲུབ་སྟེ། རྒྱན་སྟུག་པོ་བཀོད་པ་ལས། ས་རྣམས་སྣ་
ཚོགས་ཀུན་གཞི་སྟེ། །བདེ་གཤེགས་སྙིང་པོ་དགེ་བའང་དེ། །སྙིང་པོ་དེ་ལ་ཀུན་གཞིའི་
སྒྲས། །དེ་བཞིན་གཤེགས་རྣམས་སྟོན་པར་མཛད། །ཞེས་གསུངས་ཤིང་། ལང་
གཤེགས་ལས། དེ་བཞིན་གཤེགས་པའི་སྙིང་པོ་ཀུན་གཞིའི་རྣམ་པར་ཤེས་པར་བསྒྲགས་
པ༑ རྣམ་པར་ཤེས་པ་བདུན་དང་བཅས་པ་ཞེས་དེ་གཉིས་མིང་གི་རྣམ་གྲངས་སུ་གསུངས་
པ་དང་། དེ་ལ་དགོངས་ནས། རང་འགྲེལ་ལས། དངོས་པོ་ཐམས་ཅད་ཀྱི་རང་བཞིན་
གྱི་རྗེས་སུ་ཞུགས་པའི་ཕྱིར་སྟོང་པ་ཉིད་ཁོ་ན་ཀུན་གཞིའི་རྣམ་པར་ཤེས་པའི་སྒྲས་བསྟན་
པར་རིག་པར་བྱའོ། །ཞེས་གསུངས། གཉིས་པའི་ཚུལ་ནི་སེམས་ཙམ་དུ་གསུངས་
པའི་མདོ་དྲང་དོན་ཡིན་པར་རིགས་པས་གྲུབ་སྟེ། ཤེས་བྱ་ཕྱི་དོན་མེད་པར་དངོས་སུ་
བསྟན་ན་ཤེས་པ་རང་བཞིན་གྱིས་གྲུབ་པ་བསལ་བ་ཉིད་བདེ་བླག་ཏུ་རྟོགས་སླ་བའི་ཕྱིར་
ཏེ༑ བྱང་ཆུབ་སེམས་འགྲེལ་ལས། འདི་དག་ཐམས་ཅད་སེམས་ཙམ་ཞེས། །ཐུབ་
པ་ཡིས་ནི་གང་གསུངས་པ། །བྱིས་རྣམས་སྐྲག་པ་སྤོང་དོན་ཏེ། །དེ་ནི་དེ་བཞིན་ཉིད་



ls5
སེམས་བསྐྱེད་དྲུག་པ།
མ་ཡིན། ཞེས་གསུངས། རྩ་རྟགས་གཉིས་པ། དེ་ལྟར་ལུང་གི་ལོ་རྒྱུས་ཤེས་བྱས་ཏེ།
ཞེས་སོགས་ཀྱིས་མདོའི་དྲང་ངེས་ཀྱི་དོན་རྟོགས་པའི་ཐབས་བསྟན་པ་གྲུབ་སྟེ། ཀུན་
རྫོབ་བདེན་པ་དངོས་བསྟན་བསྟན་བྱའི་གཙོ་བོར་བྱས་ནས་སྟོན་པའམ། སྒྲ་ཇི་བཞིན་
པ་མ་ཡིན་པ་གང་རུང་གི་མདོ་དྲང་དོན་གྱི་མདོའི་འཇོག་བྱེད་དང་། དོན་དམ་བདེན་
པ་དངོས་བསྟན་བསྟན་བྱའི་གཙོ་བོར་བྱས་ནས་སྟོན་པའི་མདོ་ངེས་དོན་གྱི་མདོའི་འཇོག་
བྱེད་དུ་བསྟན་པའི་ཕྱིར་ཏེ། ཏིང་ངེ་འཛིན་གྱི་རྒྱལ་པོ་ལས། སྟོང་པ་བདེ་བར་གཤེགས་
པས་བསྟན་པ་ལྟར། །ངེས་དོན་མདོ་སྡེ་དག་གི་བྱེ་བྲག་ཤེས། །གང་ལས་སེམས་ཅན་
གང་ཟག་སྐྱེས་བུ་བསྟན། །ཆོས་དེ་ཐམས་ཅད་དྲང་བའི་དོན་དུ་ཤེས། ཞེས་གསུངས་
པ་ལྟར་ཏེ། རྒྱས་པར་གཞན་དུ་བཤད་པ་ལས་ཤེས་པར་བྱའོ། །
འོ་ན། དགོངས་འགྲེལ་ལས། ངོ་བོ་ཉིད་གསུམ་བཤད་པ་དྲང་དོན་དུ་འགྲེལ་
ན་རང་ལུགས་ཀྱི་ངོ་བོ་ཉིད་གསུམ་གྱི་འཇོག་ལུགས་ཇི་ལྟར་ཡིན་སྙམ་ན་བཤད་དུ་ཡོད་
དེ༑ གཟུགས་སོགས་འདུས་བྱས་ཀྱི་ཆོས་རྣམས་གཞན་དབང་། དེ་རྣམས་བདེན་པར་
གྲུབ་པ་ཀུན་བཏགས། དེ་རྣམས་བདེན་པར་གྲུབ་པས་སྟོང་བ་ཡོངས་གྲུབ་ཏུ་བྱས་པའི་
ངོ་བོ་ཉིད་གསུམ་གྱི་རྣམ་གཞག་འཐད་པའི་ཕྱིར། དཔེར་ན། ཁྱད་གཞི་སྦྲུལ་དེ་ཐག་
ཁྲའི་སྟེང་དུ་མེད་བཞིན་དུ་བློས་བཟུང་བ་ཀུན་བཏགས་དང་། སྦྲུལ་དངོས་ཀྱི་སྟེང་དུ་
གནས་ཚོད་ལ་གྲུབ་པས་ཡོངས་གྲུབ་ཏུ་འཇོག་པ་བཞིན་ཏེ། རང་འགྲེལ་ལས། དཔེར་
ན༑ སྦྲུལ་ནི་ཐག་པ་བསྡོགས་པའི་རྟེན་ཅིང་འབྲེལ་བར་འབྱུང་བ་ལ་བཏགས་པ་ཡིན་
ཏེ༑ དེ་དེ་ལ་ཡོད་པ་མ་ཡིན་པའི་ཕྱིར་རོ། །དེ་སྦྲུལ་དངོས་ལ་ནི་ཡོངས་སུ་གྲུབ་པ་
ཡིན་ཏེ། ཀུན་ཏུ་མ་བཏགས་པའི་ཕྱིར་རོ། །དེ་བཞིན་དུ་རང་བཞིན་ཡང་གཞན་གྱི་



186
དབུ་མ་སྤྱི་དོན།
དབང་བྱས་པ་ཅན་ལ་ནི་ཀུན་ཏུ་བཏགས་པ་ཡིན་ཏེ། རང་བཞིན་དག་ནི་བཅོས་མིན་
དང༌། །གཞན་ལ་ལྟོས་པ་མེད་པ་ཡིན། །ཞེས་འབྱུང་བས་ངོ་བོ་ཉིད་ནི་བྱས་པ་ཅན་
མ་ཡིན་ནོ། །བཟུང་བཞིན་པའི་རྟེན་ཅིང་འབྲེལ་བར་འབྱུང་བ་བྱས་པ་ཅན་གཟུགས་
བརྙན་དང་འདྲ་བ་ལ་བཏགས་པ་གང་ཡིན་པ་དེ་ནི། སངས་རྒྱས་ཀྱི་སྤྱོད་ཡུལ་ལ་ནི་
དངོས་ཡིན་ཏེ། ཀུན་ཏུ་མ་བཏགས་པའི་ཕྱིར་ཏེ། དངོས་པོ་བྱས་པ་ཅན་ལ་མ་རེག་
པར་རང་བཞིན་འབའ་ཞིག་མངོན་སུམ་དུ་མཛད་པས་དེ་ཉིད་ཐུགས་སུ་ཆུད་པའི་ཕྱིར་
སངས་རྒྱས་ཞེས་བརྗོད་དོ། །དེའི་ཕྱིར་དེ་ལྟར་བཏགས་པ་དང་གཞན་གྱི་དབང་དང་།
ཡོངས་སུ་གྲུབ་པ་ཞེས་བྱ་བའི་ངོ་བོ་ཉིད་གསུམ་གྱི་རྣམ་པར་གཞག་པ་རྟོགས་པར་བྱས་
ནས་མདོའི་དགོངས་པ་རྣམ་པར་བཤད་པར་བྱའོ། །ཞེས་གསུངས་པས་སོ། །
རྩ་རྟགས་གསུམ་པ། གཉིས་ལས་སྐྱེ་བའང་རིགས་པའི་ངོ་བོ་མ་ཡིན་གང་གི་
ཕྱིར། །ཞེས་སོགས་བློ་ཀ་གཅིག་གིས་གཉིས་ཀ་ལས་སྐྱེ་བ་འགོག་པ་བསྟན་པ་གྲུབ་སྟེ།
གཅེར་བུ་པས་རྫ་བུམ་འཇིམ་པ་དང་རྫ་མཁན་གཉིས་ཀ་ལས་སྐྱེ་བས་བདག་གཞན་གཉིས་
ཀ་ལས་སྐྱེ་བར་འདོད་པ་ལ་བདག་གཞན་རེ་རེ་བ་ལ་བརྗོད་པའི་གནོད་པ་འཇུག་པ་དང་།
བདག་གཞན་གཉིས་ཀ་ལས་སྐྱེ་བ་འདི་འཇིག་རྟེན་ལས་ཡོད་པ་མ་ཡིན་ཞིང་། དོན་དམ་
དུ་ཡང མེད་པའི་སྒོ་ནས་མི་རིགས་པར་བསྟན་པའི་ཕྱིར། རྩ་རྟགས་བཞི་པ། གལ་
ཏེ་རྒྱུ་མེད་ཁོ་ནར་སྐྱེ་བ་ལྟ་ཞིག་འགྱུར་ན་ནི། ཞེས་པ་ནས། མ་བཤད་འབྱུང་བ་འདི་
དག་ལྟ་ཞིག་ཡོད་པ་མ་ཡིན་ནོ། །ཞེས་པའི་བར་གྱིས། རྒྱུ་མེད་ལས་སྐྱེ་བ་དགག་པ་
བསྟན་པ་གྲུབ་སྟེ། རྒྱང་འཕེན་གྱིས་དངོས་པོ་རྣམས་རྒྱུ་མེད་ལས་སྐྱེ་བར་འདོད་པ་ལ་
རྒྱུ་ཡིན་མིན་ཐམས་ཅད་ལས་འབྲས་བུ་ཡིན་མིན་ཐམས་ཅད་འབྱུང་བ་དང༌། སྟོན་



is7
སེམས་བསྐྱེད་དྲུག་པ།
ཐོག་ལ་སོགས་པའི་འབྲས་བུ་འབྱུང་བའི་ཆེད་དུ་ས་བོན་ལ་སོགས་པའི་དོན་དུ་འབད་པ་
དོན་མེད་དུ་ཐལ་བ་འཕངས་པའི་སྒོ་ནས་འགོག་པ་དང་། འཇིག་རྟེན་ཕ་རོལ་མེད་པར་
ལྟ་བ་རྒྱང་འཕེན་ཉིད་ཤེས་བྱའི་རང་བཞིན་ཕྱིན་ཅི་ལོག་ཏུ་བལྟ་བ་སོགས་སུ་བསྟན་པའི་
ཕྱིར། དེ་ལྟར་དེ་ཉིད་དེ་ལས་འབྱུང་མིན་གཞན་དག་ལས་ལྟ་ག་ལ་ཞིག་ཅེས་པ་ནས།
འདིའི་བར་གྱིས་མཐའ་བཞིའི་སྐྱེ་བ་བདེན་པ་གཉིས་ཆར་དུ་བཀག་པ་ལ་ཁོ་ན་རེ། དངོས་
པོ་རྣམས་རང་བཞིན་གྱིས་སྐྱེ་བ་མེད་པ་གནས་ལུགས་མཐར་ཐུག་ཡིན་ན་འཇིག་རྟེན་
རང་དགའ་བས་ཀྱང་དངོས་པོ་རྣམས་རང་བཞིན་གྱིས་སྐྱེ་མེད་དུ་རྟོགས་པར་འགྱུར་རོ།།
ཞེ་ན། དེ་མི་རྟོགས་པའི་རྒྱུ་མཚན་ཡོད་དེ། གཏི་མུག་གིས་བསླད་པའི་དབང་གིས་དེ་
ལྟར་མི་རྟོགས་པའི་ཕྱིར་ཞེས་འཆད་པ་ལ། གང་གིས་སྤྲིན་ཚོགས་དང་མཚུངས་གཏི་
མུག་སྟུག་པོ་འཇིག་རྟེན་ལ། །ཞེས་སོགས་གསུངས། ཁོ་ན་རེ། དངོས་པོ་རྣམས་མི་
སྐྱེ་བར་ཐལ། དེ་རྣམས་མཐའ་བཞི་གང་རུང་ལས་མི་སྐྱེ་བའི་ཕྱིར་ཞེ་ན། མ་ཁྱབ་
སྟེ༑ དངོས་པོ་རྣམས་རང་གི་རྒྱུ་རྐྱེན་ལས་ཐ་སྙད་དུ་སྐྱེ་བའི་ཕྱིར། ཞེས་འཆད་པ་
ལ༑ གང་ཕྱིར་རྒྱུ་མེད་པ་དང་དབང་ཕྱུག་གི །ཞེས་སོགས་གསུངས། དེ་ལྟར་རང་
བཞིན་གྱིས་སྐྱེ་བ་བཀག་པ་ལ་མཐར་འཛིན་གྱི་ལྟ་བ་སྤོང་སླ་བའི་ཡོན་ཏན་ཡོད་ཅེས་སྟོན་
པ་ལ། གང་ཕྱིར་དངོས་པོ་བརྟེན་ནས་རབ་འབྱུང་བས། །ཞེས་སོགས་གསུངས་སོ།།
བསྟན་བཅོས་སུ་དེ་ལྟར་དཔྱད་པ་མཛད་པ་རྣམས་གདུལ་བྱས་རྣམ་གྲོལ་ཐོབ་པའི་ཕྱིར་
དུ་ཡིན་གྱི། རྩོད་པ་ལ་ཆགས་པའི་ཕྱིར་མཛད་པ་མ་ཡིན་ཞེས་འཆད་པ་ལ། སོ་སོ་
སྐྱེ་བོ་རྣམས་ནི་རྟོག་པས་བཅིངས། །ཞེས་སོགས་གསུངས། དེ་ཡང་། དེ་ཕྱིར་རྟེན་
འབྱུང་རིགས་པ་འདི་ཡིས་ནི། །ལྟ་ངན་དྲ་བ་མཐའ་དག་གཅོད་པར་བྱེད། །ཅེས་པས་



188
དབུ་མ་སྤྱི་དོན།
དངོས་པོ་རྣམས་རང་བཞིན་གྱིས་སྐྱེ་མེད་གཏན་ལ་འབེབས་པ་ལ་རྟེན་འབྱུང་གི་རིགས་
པ་བསྔགས་པ་ནི། རིགས་པ་དྲུག་ཅུ་པ་ལས། དེ་དང་དེ་བརྟེན་གང་འབྱུང་བ། །རང་
གི་ངོ་བོ་དེར་མ་སྐྱེས། །རང་གི་ངོ་བོར་གང་མ་སྐྱེ། །དེ་ནི་སྐྱེས་ཞེས་ཇི་ལྟར་བྱ། །ཞེས་
གསུངས་པ་དང་། །རྩ་ཤེ་ལས། རྟེན་ཅིང་འབྲེལ་བར་འབྱུང་བ་གང་། །དེ་ནི་སྟོང་
པ་ཉིད་དུ་བཤད། །དེ་ནི་རྒྱུར་བྱས་གདགས་པ་སྟེ། །དེ་ནི་དབུ་མའི་ལམ་ཡིན་ནོ། །ཞེས་
གསུངས་པ་དང་འདྲ་བར། མདོ་སྡེ་ལས་ཀྱང་། གང་ཞིག་རྐྱེན་ལས་སྐྱེས་པ་དེ་མ་
སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རག་ལས་གང་དེ་སྟོང་པར་བཤད།།
གང་ཞིག་སྟོང་ཉིད་ཤེས་དེ་བག་ཡོད་ཡིན། །ཞེས་དགག་བྱ་ལ་དོན་དམ་གྱི་ཁྱད་པར་
སྦྱར་ནས་གསུངས་པ་དང་། ལང་གཤེགས་ལས། བློ་གྲོས་ཆེན་པོ་རང་བཞིན་གྱིས་
མ་སྐྱེས་པ་ལ་དགོངས་ནས་ངས་ཆོས་ཐམས་ཅད་མ་སྐྱེས་པའོ་ཞེས་བསྟན་ཏོ། །ཞེས་
སངས་རྒྱས་རང་ཉིད་ཀྱིས་རང་གི་དགོངས་པ་བླངས་ནས་གསུངས། ཡང་མདོ་ལས།
མཁས་པས་རྟེན་འབྱུང་ཆོས་རྣམས་ཡོངས་ཤེས་ནས། །མཐར་ལྟ་བ་ལ་བརྟེན་པར་ཡང་མི་
བྱེད། །རྒྱུ་དང་བཅས་ཤིང་རྐྱེན་བཅས་ཆོས་ཤེས་ཀྱི། །རྒྱུ་མེད་རྐྱེན་མེད་ཆོས་ཉིད་ཡོད་མ་
ཡིན། །ཞེས་པས་ཀྱང་རྟེན་འབྱུང་གི་རིགས་པ་ལ་བསྔགས་པར་མཛད་དོ།།
རྩ་རྟགས་གཉིས་པ། ཉོན་མོངས་སྐྱོན་རྣམས་མ་ལུས་འཇིགས་ཚོགས་ལ། །ཞེས་
པ་ནས། དེ་སྐད་སྔར་བཤད་ལྷག་མ་ཕྱོགས་འདི་ཉིད་ཀྱིས་རྟོགས་པར་བྱ། །ཞེས་པའི་
བར་གྱིས་གང་ཟག་གི་བདག་མེད་རྒྱས་པར་བསྟན་པ་གྲུབ་སྟེ། བློ་ཀ་དང་པོས་ཐར་འདོད་
ཀྱིས་ཐོག་མར་བདག་རང་བཞིན་གྱིས་གྲུབ་པ་ཉིད་དགག་དགོས་པར་བསྟན། ཟ་པོ་
རྟག་དངོས་བྱེད་པོ་མིན་པའི་བདག །ཅེས་པ་ནས། མ་བརྟགས་གྲགས་པར་གཏི་མུག་



l
སེམས་བསྐྱེད་དྲུག་པ།
ལས་ཡིན་ནོ། །ཞེས་པའི་བར་གྱིས་བདག་རང་བཞིན་གྱིས་གྲུབ་པ་དགག་པ་དང་། གང་
ཕྱིར་བྱེད་པོ་མེད་ཅན་ལས་མེད་པ། །ཞེས་སོགས་བློ་ཀ་གཅིག་གིས་བདག་གི་བ་རང་
བཞིན་གྱིས་གྲུབ་པ་དགག་པ་དང་། བུམ་པ་སྣམ་བུ་རེ་ལྡེ་དམག་དང་ནགས་ཚལ་འཕྲེང་
བ་ལྗོན་ཤིང་དང་། །ཞེས་པ་ནས། ཕྱོགས་འདི་ཉིད་ཀྱིས་རྟོགས་པར་བྱ། །ཞེས་པའི་
བར་གྱིས་བདག་དང་། ཤིང་རྟའི་དཔྱད་པ་དངོས་པོ་གཞན་ལ་ཡང་བསྒྲེ་བར་བསྟན་
པ་སོགས་ཡིན་པའི་ཕྱིར། དང་པོའི་ཚུལ་ནི་ཐར་འདོད་ཀྱི་རྣལ་འབྱོར་པས་ཐོག་མར་
བདག་རང་བཞིན་གྱིས་གྲུབ་པ་དགག་དགོས་ཏེ། ཐར་པ་ཐོབ་པ་ལ་འཁོར་བའི་རྩ་བ་
བདག་འཛིན་སྤོང་དགོས། བདག་འཛིན་གྱི་ཞེན་ཡུལ་བདག་རང་བཞིན་གྱིས་གྲུབ་པ་
མ་བཀག་པར་བདག་འཛིན་སྤོང་མི་ནུས་པའི་ཕྱིར། ཞེས་པ་སྟེ་བཞི་བརྒྱ་པ་ལས། ཡུལ་
ལ་བདག་མེད་མཐོང་ན་ནི། །སྲིད་པའི་ས་བོན་འགག་པར་འགྱུར། །ཞེས་དང་། ཆོས་
དབྱིངས་བསྟོད་པ་ལས། མཆོག་ཏུ་སེམས་ནི་སྦྱོང་བྱེད་པའི། །ཆོས་ནི་རང་བཞིན་
མེད་པ་ཡིན། །ཞེས་དང་། རྣམ་འགྲེལ་ལས། འདི་ཡུལ་སུན་ཕྱུང་མེད་པར་ནི། །དེ་
སྤོང་བར་ནི་ནུས་མ་ཡིན། །ཞེས་གསུངས་པ་ཐམས་ཅད་དགོངས་པ་མཐུན་པའི་ཕྱིར།
དེ་ལྟར་ན་གང་ཟག་རང་བཞིན་གྱིས་མ་གྲུབ་པར་རྟོགས་པའི་ཚད་མ་ཉིད་ཀྱིས་གང་ཟག་
གི་བདག་འཛིན་ཀུན་བརྟགས་དང་། ལྷན་སྐྱེས་གཉིས་ཀའི་ཞེན་ཡུལ་སུན་ཕྱུང་ཞིང་
བདག་འཛིན་གཉིས་ཀ་ལ་སྒྲོ་འདོགས་ཆོད་པ་རྩ་ཤེའི་རྣམ་བཤད་ཀྱི་དགོངས་པ་ཡིན་
པས། དེང་སང་ཁ་ཅིག བདག་འཛིན་གཉིས་ཀྱི་ཞེན་ཡུལ་ལ་སུན་འབྱིན་དཀའ་སླའི་
ཁྱད་པར་ཡོད་པ་དང་། བདག་འཛིན་གཉིས་ལ་སྒྲོ་འདོགས་གཅོད་དཀའ་སླ་ཡོད་པར་
འདོད་པ་ནི་མཐའ་མ་ཆོད་པའོ། །རྩ་རྟགས་གཉིས་པ་གྲུབ་སྟེ། ཟ་པོ་རྟག་དངོས་ཞེས་



190
དབུ་མ་སྤྱི་དོན།
པ་ནས། དེས་ན་ཕུང་པོ་ལས་གཞན་བདག་འགའ་མེད། །ཅེས་པའི་བར་གྱིས་གཞན་
སྡེས་བརྟགས་པའི་ཕུང་པོ་ལས་ངོ་བོ་ཐ་དད་པའི་བདག་དགག་པ་དང་། ཕུང་པོ་ལས་
གཞན་བདག་གྲུབ་མེད་པའི་ཕྱིར། །ཞེས་པ་ནས། ཀྱེ་མ་གཞན་གྱི་གནམ་པོར་འགྱུར་
ཉིད་དོ། །ཞེས་པའི་བར་གྱིས་རང་སྡེས་བརྟགས་པའི་ཕུང་པོ་ཉིད་བདག་ཏུ་འདོད་པ་
དགག་པ་དང་། ཕུང་པོར་བདག་ཡོད་མ་ཡིན་བདག་ལ་ཡང་། །ཞེས་པ་ནས། རྩེ་མོ་
མཐོ་བར་གྱུར་པ་འདི་དག་གོ །ཞེས་པའི་བར་གྱིས་དེ་གཉིས་ཀྱི་ལྷག་མའི་ཕྱོགས་རྟེན་
བརྟེན་པ་སོགས་གསུམ་དགག་པ་དང་། ཁ་ཅིག་དེ་ཉིད་གཞན་ཉིད་རྟག་མི་རྟག །ཅེས་
པ་ནས། དེ་ཕྱིར་བདག་མེད་དངོས་ཆོས་དང་བྲལ་ཕྱིར། །ཞེས་པའི་བར་གྱིས་དེ་ཉིད་
དང་གཞན་ཉིད་དུ་བརྗོད་དུ་མེད་པའི་གང་ཟག་རྫས་ཡོད་དགག་པ་དང་། དེ་ཕྱིར་ངར་
འཛིན་རྟེན་ནི་དངོས་པོ་མིན། །ཞེས་པ་ནས། འཇིག་རྟེན་གྲགས་པའི་ཀུན་རྫོབ་མ་བརླག་
ཅིག །ཞེས་པའི་བར་གྱིས་བདག་བརྟེན་ནས་བཏགས་པ་ཙམ་དུ་བཞག་པ་དཔེ་དང་བཅས་
པ་དང་། རྣམ་བདུན་གྱིས་མེད་གང་དེ་ཇི་ལྟ་བུར། །ཞེས་པ་ནས། གཏི་མུག་ལས་
ཡིན་ནོ། །ཞེས་པའི་བར་གྱིས་དེ་ལྟར་བསྟན་པ་ལ་མཐར་འཛིན་གྱི་ལྟ་བ་སྤོང་སླ་བའི་
ཡོན་ཏན་ཡོད་པར་བསྟན་པ་སོགས་ཡིན་པའི་ཕྱིར། དང་པོའི་ཚུལ་ལ་འདོད་པ་བརྗོད་
པ་ནི། ཟ་པོ་རྟག་དངོས་ཞེས་སོགས་གསུངས་ཏེ། དེ་ཡང་གྲངས་ཅན་པ་ན་རེ། བདག་
དེ་ཁྱད་ཆོས་ལྔ་ལྡན་ཡིན་ཏེ། བདེ་སྡུག་ལ་ལོངས་སྤྱོད་པའི་ཟ་བ་པོ་ཡིན་པ། རྟག་དངོས་
ཡིན་པ། རྣམ་འགྱུར་གྱི་བྱེད་པ་པོ་མ་ཡིན་པ། ཡོན་ཏན་གསུམ་དུ་མེད་པ། ཁྱབ་
པའི་ཕྱིར་ན་བྱ་བ་མེད་པ་སྟེ་ལྔ་དང་ལྡན་པའི་ཕྱིར། ཞེས་ཟེར། བྱེ་བྲག་པ་ན་རེ། བདག་
ཡོན་ཏན་དགུ་ལྡན་ཡིན་ཏེ། བློ་དང་། བདེ་བ་དང་། སྡུག་བསྔལ་དང་། འདོད་པ་



191
སེམས་བསྐྱེད་དྲུག་པ།
དང་། སྡང་བ་དང་། འབད་པ་དང་། ཆོས་དང་། ཆོས་མ་ཡིན་པ་དང་། བྱ་བའི་
ཤུགས་ཏེ་དགུ་དང་ལྡན་པའི་ཕྱིར། ཞེས་ཟེར། བྱེ་བྲག་པ་ཁ་ཅིག་གཞན་འདྲ་བ་ལ་
བསྐུམ་པ་དང་། རྐྱང་བའི་བྱ་བ་དང་ལྡན་པའི་ཕྱིར། ཞེས་ཟེར། རིག་བྱེད་པ་ན་རེ།
བུམ་པ་སོགས་ཀྱི་སྣོད་ཐ་དད་པ་ཡིན་ཀྱང་ནམ་མཁའ་གཅིག་ཡིན་པ་བཞིན་དུ། རྟེན་
ལུས་ཐ་དད་ཀྱང་། བརྟེན་པ་བདག་གཅིག་ཡིན་ནོ། །ཞེས་ཟེར། དེ་དག་ཐུན་མོང་
དུ་འགོག་པ་ལ་མོ་གཤམ་བུ་ལྟར་སྐྱེ་བ་དང་བྲལ་ཕྱིར། ཞེས་སོགས་གསུངས་པ་ཡིན་
ནོ༑ ༑གཉིས་པའི་ཚུལ་ལ་འདོད་པ་བརྗོད་པ་ནི། ཕུང་པོ་ལས་གཞན་བདག་གྲུབ་མེད་
པའི་ཕྱིར། །ཞེས་སོགས་གསུངས་ཏེ། དེ་ཡང་མང་བཀུར་བ་ཁ་ཅིག བདག་ལྟ་ལྷན་
སྐྱེས་ཀྱི་དམིགས་རྣམ་གཉིས་ཀྱི་ནང་ནས་དམིགས་པ་ནི། ཕུང་པོ་ཁོ་ནའི་སྟེང་ནས་འཇོག་
ཅེས་ཟེར། ཡང་མང་བཀུར་བ་ཁ་ཅིག ཕུང་པོ་ལྔ་ཆར་བདག་ཡིན་ནོ། །ཞེས་ཟེར།
ཡང་མང་བཀུར་བ་ཁ་ཅིག རྣམ་པར་ཤེས་པ་གཅིག་པུ་བདག་ཡིན་ཟེར་ཏེ། སྡེ་པ་
ཐ་དད་ཀླགས་པའི་འཁོར་ལོ་ལས། །ས་སྒྲོག་རི་རབ་བསྲུང་བ་པ། །གནས་མ་བུ་པའི་
སྡེ་རྣམས་ནི། །མང་པོས་བཀུར་བ་རྣམ་པ་གསུམ། །ཞེས་གསུངས་པ་ལྟར་གྱི་མང་
བཀུར་བ་གསུམ་གྱི་འདོད་པ་སྦྱར་ཞེས་བླ་མ་ཁ་ཅིག་གསུངས། ཡང་ན་དང་པོ་མང་
བཀུར་བ་སོགས་ཕྱོགས་སྔ་སྨྲ་བ་སྤྱིའི་འདོད་པ་ལ་སྦྱར་ཞིང་། ཕྱི་མ་གཉིས་མང་བཀུར་
བའི་ནང་ཚན་གཉིས་ཀྱི་འདོད་པ་ལ་སྦྱར་བར་བྱ་སྟེ་མི་རུང་བ་མེད་དོ། །སློབ་དཔོན་
ལེགས་ལྡན་འབྱེད་ལ་སོགས་པའི་དབུ་མ་རང་རྒྱུད་པ་ཀུན་གཞི་མི་བཞེད་པ་མཐའ་དག་
ཀྱང་། ཡིད་ཀྱི་རྣམ་པར་ཤེས་པ་བདག་ཏུ་འདོད་དེ། རྟོག་གེ་འབར་བ་སོགས་སུ་གསལ་
བས་སོ། །མང་བཀུར་བའི་འདོད་པ་དེ་རྣམས་འགོག་པ་ལ། གལ་ཏེ་ཕུང་པོ་བདག་ན་



དབུ་མ་སྤྱི་དོན།
192
དེ་ཕྱིར་དེ། །ཞེས་སོགས་གསུངས། དེ་ཡང་བདག་ཆོས་ཅན། དུ་མར་ཐལ། ཕུང་པོ་
ལྔ་དང་གཅིག་ཡིན་པའི་ཕྱིར་ཏེ། ཁྱོད་ཕུང་པོ་ལྔ་དང་ངོ་བོ་གཅིག་གང་ཞིག ཁྱོད་
དེ་དང་ངོ་བོ་གཅིག་ཡིན་ན། ཁྱོད་དེ་དང་གཅིག་ཡིན་དགོས་པའི་ཕྱིར། ཕྱི་མ་དེར་
ཐལ། ཁྱོད་དེ་དང་ངོ་བོ་གཅིག་ཡིན་ན། ཁྱོད་དེ་དང་རང་ངོས་ནས་གྲུབ་པའི་ངོ་བོ་
གཅིག་ཡིན་དགོས། ཁྱོད་དེ་དང་རང་ངོས་ནས་གྲུབ་པའི་ངོ་བོ་གཅིག་ཡིན་ན། ཁྱོད་
དེ་དང་ཐ་དད་གཏན་མེད་ཀྱི་གཅིག་ཡིན་དགོས་པའི་ཕྱིར། དང་པོ་དེར་ཐལ། ཁྱོད་
རང་བཞིན་གྱིས་གྲུབ་པའི་ཕྱིར། རྟགས་ཁས། རྩ་བར་འདོད་ན། མི་འཐད་དེ། མདོ་
ལས། འཇིག་རྟེན་སྐྱེ་བ་ན་གང་ཟག་ཉག་གཅིག་སྐྱེའོ། །ཞེས་གསུངས། བདག་རྫས་
ཡོད་ཡིན་པར་ཐལ། ཕུང་པོ་བདག་ཡིན་པའི་ཕྱིར། འདོད་མི་ནུས་ཏེ། མདོ་ལས།
དགེ་སློང་དག་ལྔ་པོ་འདི་དག་ནི་མིང་ཙམ། ཐ་སྙད་ཙམ། བཏགས་པ་ཙམ་སྟེ། གང་
འདི་ལྟ་སྟེ། འདས་པའི་དུས་དང་། མ་འོངས་པའི་དུས་དང་། ནམ་མཁའ་དང་། མྱ་
ངན་ལས་འདས་པ་དང་། གང་ཟག་གོ་ཞེས་གསུངས། གཞན་ཡང་གང་ཟག་གི་བདག་
འཛིན་ལྷན་སྐྱེས་ཆོས་ཅན། ཁྱོད་རང་གི་འཛིན་སྟངས་ཀྱི་ཡུལ་ལ་མ་འཁྲུལ་བའི་ཤེས་
པར་ཐལ། ཁྱོད་ཀྱིས་བདག་རྫས་ཡོད་དུ་འཛིན་པ་གང་ཞིག བདག་རྫས་ཡོད་ཡིན་
པའི་ཕྱིར། ཕྱི་མ་ཁས། འདོད་ན། སྒོམ་ལམ་བར་ཆད་མེད་ལམ་གྱིས་ཁྱོད་ཀྱི་ས་
བོན་དངོས་སུ་མི་སྤོང་བར་ཐལ། འདོད་པའི་ཕྱིར། ལྷག་མེད་མྱང་འདས་ཐོབ་པའི་
ཚེ་བདག་རྒྱུན་ཆད་པར་ཐལ། དེའི་ཚེ་ཟག་བཅས་ཀྱི་ཕུང་པོ་མེད་པ་གང་ཞིག ཟག་
བཅས་ཀྱི་ཕུང་པོ་བདག་ཡིན་པའི་ཕྱིར། ཡང་བདག་སྐད་ཅིག་རེ་རེར་ངོ་བོ་ཉིད་ཀྱིས་
སྐྱེ་འཇིག་བྱེད་པར་ཐལ། ལྷག་མེད་མྱང་འདས་ལ་ཞུགས་པའི་སྔོན་དུ་ཕུང་པོ་སྐད་ཅིག་



193
སེམས་བསྐྱེད་དྲུག་པ།
རེ་རེར་སྐྱེ་འཇིག་བྱེད་པ་གང་ཞིག ཕུང་པོ་བདག་ཡིན་པའི་ཕྱིར། འདོད་ན། ང་
དེའི་ཚེ་དེའི་དུས་ན་རྒྱལ་པོ་ང་ལས་ནུ་ཞེས་བྱ་བར་གྱུར་ཏོ། །ཞེས་སྐྱེ་བ་དྲན་པ་དང་།
རང་གིས་བསགས་པའི་ལས་རང་གིས་མི་མྱོང་བར་འགྱུར་རོ། །གཞན་ཡང་། ཕུང་
པོ་ལྔ་བདག་མ་ཡིན་པར་ཐལ། ཕུང་པོ་ཚོགས་ཙམ་བདག་གི་གདགས་གཞི་དང་། བདག་
དེ་ཕུང་པོ་ཚོགས་ཙམ་གདགས་གཞིར་བྱས་པར་བརྟགས་པ་ཙམ་དུ་མདོ་ལས་གསུངས་
པའི་ཕྱིར་ཏེ། དེ་ཉིད་ལས། ཇི་ལྟར་ཡན་ལག་ཚོགས་རྣམས་ལ། །བརྟེན་ནས་ཤིང་
རྟར་བརྗོད་པ་ལྟར། །དེ་བཞིན་ཕུང་པོ་རྣམས་བརྟེན་ནས། །ཀུན་རྫོབ་སེམས་ཅན་ཞེས་
བརྗོད་དོ། །ཞེས་གསུངས་པ་དང་། འདི་ཉིད་ལས་ཀྱང་། མདོ་ལས་ཕུང་པོ་བརྟེན་
ནས་ཡིན་གསུངས་པ། །དེ་ཕྱིར་ཕུང་པོ་འདུས་ཙམ་བདག་མ་ཡིན། །ཞེས་གསུངས།
ལྔ་པ་དེ་ཕྱིར་ང་འཛིན་རྟེན་ནི་དངོས་པོ་མིན། །ཞེས་སོགས་ཀྱིས་བདག་བརྟེན་
ནས་བཏགས་པ་ཙམ་དུ་གྲུབ་པ་དཔེ་དང་བཅས་པར་འཆད་ཚུལ་ནི་ཤིང་རྟ་རང་གི་ཡན་
ལག་ལ་བརྟེན་ནས་བཏགས་པ་ཙམ་ཡིན་གྱི། རང་ངོས་ནས་གྲུབ་པ་མ་ཡིན་ཏེ། ཤིང་
རྟའི་ཡན་ལག་རེ་རེ་བ་ཤིང་རྟ་མ་ཡིན། ཤིང་རྟའི་ཡན་ལག་ཚོགས་པ་ཡང་ཤིང་རྟ་མ་
ཡིན། ཤིང་རྟའི་ཡན་ལག་ལས་དོན་གཞན་དུ་ཡང་ཤིང་རྟ་མེད་པའི་ཕྱིར། དེ་བཞིན་
དུ་བདག་ཕུང་པོ་ལ་བརྟེན་ནས་བཏགས་པ་ཙམ་ཡིན་གྱི། རང་ངོས་ནས་གྲུབ་པ་མེད་
དེ༔ ཕུང་པོ་རེ་རེ་བ་བདག་མ་ཡིན། ཕུང་པོ་ཚོགས་ཙམ་བདག་མ་ཡིན། ཕུང་པོ་
ལས་དོན་གཞན་དུ་ཡང་བདག་མེད་པའི་ཕྱིར། ཞེས་པའོ།།
དྲུག་པ། རྣམ་བདུན་གྱིས་མེད་གང་དེ་ཇི་ལྟ་བུར། །ཞེས་སོགས་ཀྱིས་དེ་ལྟར་
བསྟན་པ་ལ་མཐར་འཛིན་གྱི་ལྟ་བ་སྤོང་སླ་བའི་ཡོན་ཏན་ཡོད་པར་འཆད་ཚུལ་ནི། རྣལ་



དབུ་མ་སྤྱི་དོན།
194
འབྱོར་པས་ཤིང་རྟ་མཐའ་བདུན་དུ་བཙལ་བས་མ་རྙེད་པར་རྟོགས་པ་ལ་བརྟེན་ནས་ཤིང་
རྟའི་དོན་དམ་རྟོགས་པ་ལ་འཇུག་པར་འགྱུར་ཞིང་། ཀུན་རྫོབ་གྱི་རྣམ་གཞག་ཉམས་
པར་ཡང་མི་འགྱུར་བའི་དོན་ཏེ། དེ་ཡང་མཐའ་བདུན་དུ་མེད་པ་ནི། ཤིང་རྟ་རང་
གི་ཡན་ལག་དང་གཅིག་ཏུ་མེད་པ། ཤིང་རྟ་རང་གི་ཡན་ལག་ལས་རང་བཞིན་གྱིས་
གྲུབ་པའི་ཐ་དད་མ་ཡིན་པ། ཤིང་རྟ་རང་གི་ཡན་ལག་དང་ལྡན་པ་རང་བཞིན་གྱིས་
མ་གྲུབ་པ། ཤིང་རྟ་རང་གི་ཡན་ལག་ལ་བརྟེན་པ་རང་བཞིན་གྱིས་མ་གྲུབ་པ། ཤིང་
རྟའི་ཡན་ལག་ཤིང་རྟ་ལ་བརྟེན་པ་རང་བཞིན་གྱིས་མ་གྲུབ་པ། ཤིང་རྟའི་ཡན་ལག་
ཚོགས་ཙམ་ཤིང་རྟ་མ་ཡིན་པ། ཤིང་རྟའི་ཡན་ལག་གི་དབྱིབས་ཤིང་རྟ་མ་ཡིན་པ་སྟེ་
བདུན་ནོ། །འདིས་བདག་རྣམ་པ་བདུན་དུ་བཙལ་བས་མ་རྙེད་པ་ལ་བརྟེན་ནས་བདག་
གི་དོན་དམ་རྟོགས་པ་ལ་འཇུག་པར་འགྱུར་པ་ཡང་ཤེས་པར་བྱའོ། །ཁ་ཅིག བདག་
མཐའ་བདུན་དུ་བཙལ་བའི་ཚེ་མ་རྙེད་པ་དེ་བདག་གི་གནས་ལུགས་ཡིན་ཟེར་བ་མི་འཐད་
དེ༑ དེ་རྟོགས་པའི་ཚེ་བདག་གི་གནས་ལུགས་རྟོགས་པར་མ་སོང་བའི་ཕྱིར་ཏེ། དེ་
རྟོགས་པ་ལ་བརྟེན་ནས་བདག་གི་གནས་ལུགས་རྟོགས་པར་འགྱུར་བར་གསུངས་པའི་
ཕྱིར། གཞན་ཡང་། དམ་བཅའ་དེ་མི་འཐད་དེ། བདག་རང་བཞིན་གྱིས་གྲུབ་པའི་
ཐ་དད་མ་ཡིན་པ་དེ་གནས་ལུགས་མ་ཡིན་པའི་ཕྱིར་དང་། གཟུང་འཛིན་རྫས་གཞན་
གྱིས་སྟོང་པ་ཡང་གནས་ལུགས་མ་ཡིན་པའི་ཕྱིར། དེ་ལ་ཁོ་ན་རེ། མཐའ་བདུན་དུ་
བཙལ་བའི་ཚེ་མ་རྙེད་པ་དེ་གང་ཟག་བདེན་མེད་དུ་སྒྲུབ་པའི་རྟགས་ཡང་དག་ཏུ་ཐལ།
གང་ཟག་མཐའ་བདུན་དུ་བཙལ་བའི་ཚེ་མ་རྙེད་པ་དེ་གང་ཟག་གི་གནས་ལུགས་མ་ཡིན་
པའི་ཕྱིར། འདོད་ན། མཐའ་བདུན་དུ་བཙལ་བས་མ་རྙེད་པའི་རྟགས་ཡང་དག་གིས་



195
སེམས་བསྐྱེད་དྲུག་པ་
གང་ཟག་བདེན་མེད་དུ་སྒྲུབ་པ་སྐབས་སུ་བབ་པའི་ཕྱི་རྒོལ་རྣམ་དག་ཡོད་པར་ཐལ།
འདོད་པའི་ཕྱིར། འདོད་ན། དེ་འདྲའི་ཕྱི་རྒོལ་རྣམ་དག་དེས་བདེན་མེད་ཚད་མས་
རྟོགས་པར་ཐལ། འདོད་པའི་ཕྱིར་ན་མ་ཁྱབ། འདོད་ན། དེས་བདག་མེད་ཚད་མས་
རྟོགས་པར་ཐལ། འདོད་པའི་ཕྱིར། འདོད་ན། མ་རྟོགས་པར་ཐལ། གང་ཟག་གི་
བདག་མེད་ཀྱང་ཚད་མས་མ་རྟོགས། ཆོས་ཀྱི་བདག་མེད་ཀྱང་ཚད་མས་མ་རྟོགས་
པའི་ཕྱིར། དང་པོ་གྲུབ་སྟེ། གང་ཟག་བདེན་མེད་དུ་ཚད་མས་མ་རྟོགས་པའི་ཕྱིར་ཞེ་
ན༑ དེང་སང་རྟེན་འབྲེལ་གྱི་རྟགས་ཀྱིས་མྱུ་གུ་བདེན་མེད་དུ་སྒྲུབ་པ་སྐབས་སུ་བབ་
པའི་ཕྱི་རྒོལ་གྱིས་གཟུགས་བརྙན་བདེན་མེད་དུ་དང་། རྟེན་འབྲེལ་བདེན་མེད་དང་། སྤྱིར་
བདེན་མེད་ཚད་མས་ངེས་པར་འདོད་པ་རྣམས་ཀྱིས་ལན་གདབ་པར་དཀའ་ལ། རང་ལུགས་
ཁྱབ་མེད་ཀྱི་ལན་འདེབས་པ་འོས་སམ་བཤད་པ་ལྟར་དང་། གཞན་དུ་ཡང་བཤད་ཡོད་
པས་ངེས་པར་བྱའོ། །མདོར་ན་ཕུང་པོ་ལྔ་གདགས་གཞི་དང་། གང་ཟག་གདགས་ཆོས་
སུ་བྱས་ནས་ཕན་ཚུན་ལྟོས་གྲུབ་ཏུ་འཇོག་སྟེ། གང་ཟག་ཕུང་པོ་ལྔ་ལ་ལྟོས་ནས་གྲུབ། ཕུང་
པོ་ལྔ་ཡང་གང་ཟག་ལ་ལྟོས་ནས་གྲུབ་པའི་ཕྱིར། དེ་བཞིན་དུ་མེ་དུ་གཉིས་ལྟོས་གྲུབ་ཏུ་འཇོག་
པ་ཡང་གྲུབ་མཐའ་འོག་མ་པ་རྣམས། ལྟོས་ཕྱིར་འབྲས་བུ་ཉིད་དུ་བརྗོད། །ཅེས་མེ་དུ་བ་
ལ་མི་ལྟོས་པར་འདོད་པ་ལྟ་བུ་མ་ཡིན་ཏེ། དུ་བ་མེ་ལ་ལྟོས་ནས་གྲུབ། མེ་ཡང་དུ་བ་ལ་
ལྟོས་ནས་གྲུབ་པར་འཇོག་དགོས་པའི་ཕྱིར་ཏེ། རྣམ་བཤད་ལས། ལྟོས་གྲུབ་འདི་ལ་གཉིས་
ཀ་ཕན་ཚུན་ལྟོས་པའི་ཐུན་མོང་མ་ཡིན་པའི་འཇོག་ལུགས་ཡོད་པ་རྣམས་ཤེས་དགོས་པར་
ཡོད་དོ། །ཞེས་གསུངས་པས་སོ། །གསུང་འདི་ལ་བརྟེན་ནས་ཆོས་གང་ཕན་ཚུན་ལྟོས་
གྲུབ་གང་ཡིན་ཕན་ཚུན་རྒྱུ་འབྲས་སུ་བཞེད་པ་ཡོད་དོ། །རེ་ཤིག་མ་སྤྲོས་སོ།། །།



j97
སེམས་བསྐྱེད་བདུན་པ།
སེམས་བསྐྱེད་བདུན་པ་རིང་དུ་སོང་བ།
༈ ས་དྲུག་པར་ཤེར་ཕྱིན་གྱི་ཉམས་ལེན་ལྷག་ཚུལ་དེ་ལྟར་ཡིན་ན། ས་བདུན་
པར་ཐབས་ཀྱི་ཕར་ཕྱིན་གྱི་ཉམས་ལེན་ལྷག་ཚུལ་ཇི་ལྟར་ཡིན་ཞེ་ན། རིང་དུ་སོང་འདིར་
འདི་ནི་སྐད་ཅིག་དང་། །སྐད་ཅིག་ལ་ནི་འགོག་པར་འཇུག་འགྱུར་ཞིང་། །ཐབས་
ཀྱི་ཕ་རོལ་ཕྱིན་ལེགས་འབར་བའང་ཐོབ་ཅེས་གསུངས། དོན་ནི། ས་བདུན་པ་འདིར་
དེ་ལྟར་ཐོབ་པའི་རྒྱུ་མཚན་ཡོད་དེ། ས་དྲུག་པར་ཤེར་ཕྱིན་གྱི་ཉམས་ལེན་ཆེས་ལྷག་
པར་གོམས་པའི་སྟོབས་ལས་ཡིན་པའི་ཕྱིར། ཐབས་མཁས་ཀྱི་ཕར་ཕྱིན་དུ་འཇོག་པའི་
ཐབས་མཁས་དེ་ལ་ཡང་བཅུ་གཉིས་ཡོད་དེ། ནང་དུ་སངས་རྒྱས་ཀྱི་ཆོས་རྣམས་འགྲུབ་
པ་ལས་བརྩམས་པའི་ཐབས་མཁས་དྲུག་དང་། ཕྱིའི་སེམས་ཅན་སྨིན་པར་བྱ་བ་ལས་
བརྩམས་པའི་ཐབས་མཁས་དྲུག་རྣམས་སུ་ཡོད་པའི་ཕྱིར། སྐབས་འདིའི་འགོག་པ་ཡུལ་
ཅན་ལ་མི་བྱེད་པར་ཡུལ་དེ་བཞིན་ཉིད་ལ་བྱེད་པ་དང་། དེ་ཡང་དགོངས་པ་ཅན་གྱི་
མྱང་འདས་ཞེས་བཤད་པ་དང་། ཤེར་ཕྱིན་གྱི་མདོར་གསུངས་པའི་ཡང་དག་མཐའ་
རྣམས་དོན་གཅིག་པར་གཞན་དུ་བཤད་ཟིན་ཏོ། །



is
སེམས་བསྐྱེད་བརྒྱུད་པ།
སེམས་བསྐྱེད་བརྒྱད་པ་མི་གཡོ་བ།
༈ འོ་ན། ས་བདུན་པར་ཐབས་ཀྱི་ཕར་ཕྱིན་གྱི་ཉམས་ལེན་ལྷག་ཚུལ་དེ་ལྟར་
ཡིན་ན། ས་བརྒྱད་པ་འདིར་སྨོན་ལམ་གྱི་ཕར་ཕྱིན་གྱི་ཉམས་ལེན་ཆེས་ལྷག་པར་ཇི་
ལྟར་ཐོབ་ཅེ་ན། དེ་ཡང་གཞུང་གིས་བསྟན་ཚུལ་ཡོད་དེ། ཡང་ཡང་སྔར་དགེ་ལས་
ལྷག་ཐོབ་བྱའི་ཕྱིར། །ཞེས་སོགས་རྐང་པ་ལྔས་ས་འདིར་སྨོན་ལམ་ལྷག་ཅིང་འགོག་
པ་ལས་སློང་ཚུལ་བསྟན། ཆགས་པ་མེད་པའི་བློ་ནི་སྐྱོན་རྣམས་དག་དང་ལྷན་ཅིག་མི་
གནས་ཕྱིར། །ཞེས་སོགས་བློ་ཀ་གཅིག་གིས་ས་འདིར་ཉོན་མོངས་ཐམས་ཅད་ཟད་པར་
བསྟན། འཁོར་བ་འགགས་ཀྱང་དབང་རྣམ་བཅུ་པོ་ཐོབ་པར་འགྱུར་ཞིང་དེ་དག་གིས།།
ཞེས་པ་རྐང་པ་གཉིས་ཀྱིས་ས་འདིར་དབང་བཅུ་ཐོབ་པར་བསྟན་པའི་ཕྱིར། དང་པོའི་
ཚུལ་ནི་ས་འདིར་སྨོན་ལམ་གྱི་ཕར་ཕྱིན་གྱི་ཉམས་ལེན་ཆེས་ལྷག་པར་ཐོབ་པའི་རྒྱུ་མཚན་
ཡོད་དེ། ས་བདུན་པར་ཐབས་ཀྱི་ཕར་ཕྱིན་གྱི་ཉམས་ལེན་ཆེས་ལྷག་པར་ཐོབ་པ་ལས་
ཡིན་པའི་ཕྱིར། ས་བརྒྱད་པར་འགོག་པ་དེ་བཞིན་ཉིད་ལ་མངོན་སུམ་དུ་མཉམ་པར་
གཞག་པའི་ཚེ་རྒྱལ་བ་རྣམས་ཀྱིས་མཉམ་གཞག་དེ་ལས་སློང་བར་མཛད་པའི་རྒྱུ་མཚན་
ནི༑ རྗེས་ཐོབ་ཏུ་བསོད་ནམས་ཀྱི་ཚོགས་བསོག་པ་ལ་བསྐུལ་བའི་ཕྱིར་ཡིན་ཏེ། ས་
བཅུ་པའི་མདོ་ལས། འདི་ནི་དོན་དམ་པའི་བཟོད་པ་ཡང་ཡིན་ན། འོན་ཀྱང་རིགས་
ཀྱི་བུ་གང་ངེད་ཀྱི་སྟོབས་བཅུ་དང་། མི་འཇིགས་པ་བཞི་ལ་སོགས་པ་སངས་རྒྱུས་ཀྱི་



200
དབུ་མ་སྤྱི་དོན། །
ཆོས་མ་འདྲེས་པ་ཕུན་སུམ་ཚོགས་པ་དེ་ཁྱེད་ལ་མེད་ཀྱི། སངས་རྒྱས་ཀྱི་ཆོས་ཕུན་སུམ་
ཚོགས་པ་དེ་ཡོངས་སུ་བཙལ་བའི་ཕྱིར་སྦྱོར་བ་བྱོས་ཤིག བརྩོན་འགྲུས་རྩོམས་ཤིག
བཟོད་པའི་སྒོ་འདི་ཉིད་ཀྱང་མ་འདོར་ཅིག ཅེས་གསུངས་པ་ལྟར་རོ། །གནད་འདིའི་
རིགས་རྟོགས་ན་ཆོས་ཉིད་ལ་མངོན་སུམ་དུ་མཉམ་པར་གཞག་པའི་བྱང་ཆུབ་སེམས་
དཔའི་ཐུགས་རྒྱུད་ལ་གཟུགས་སྐུའི་རྒྱུ་བསོད་ནམས་ཀྱི་ཚོགས་དང་མི་ལྡན་པར་རྗེས་ཐོབ་
ཏུ་བསོད་ནམས་ཀྱི་ཚོགས་བསོག་པ་ལ་ངེས་པ་སྟེར་བར་འགྱུར་རོ།། །།



01
སེམས་བསྐྱེད་དགུ་པ།
སེམས་བསྐྱེད་དགུ་པ་ལེགས་པའི་བློ་གྲོས།
༈ འོ་ན། ས་བརྒྱད་པར་སྨོན་ལམ་གྱི་ཕར་ཕྱིན་གྱི་ཉམས་ལེན་ལྷག་ཚུལ་དེ་
ལྟར་ཡིན་ན། ས་དགུ་པ་འདིར་སྟོབས་ཀྱི་ཕར་ཕྱིན་གྱི་ཉམས་ལེན་ཆེས་ལྷག་པར་ཐོབ་
ཚུལ་ཇི་ལྟར་ཡིན་ཞེ་ན། དགུ་པ་ལ་ནི་དེའི་སྟོབས་ལྟ་ཞིག་མཐའ་དག་རྫོགས་པར་དག་
འགྱུར་ཞིང་། །དེ་བཞིན་ཡང་དག་རིག་ཆོས་རང་གི་ཡོན་ཏན་ཡོངས་སུ་དག་པའང་
ཐོབ། །ཅེས་པ་རྐང་པ་གཉིས་གསུངས་ཏེ། དོན་ནི། ས་འདིར་སྟོབས་ཀྱི་ཕྱིན་གྱི་ཉམས་
ལེན་ཆེས་ལྷག་པ་ཐོབ་པའི་རྒྱུ་མཚན་ཡོད་དེ། ས་བརྒྱད་པར་སྨོན་ལམ་གྱི་ཕར་ཕྱིན་
གྱི་ཉམས་ལེན་ཆེས་ལྷག་པ་ཐོབ་པའི་སྟོབས་ལས་ཡིན་པའི་ཕྱིར། སྟོབས་ཀྱི་ཕར་ཕྱིན་
དུ་འཇོག་པའི་སྟོབས་བཅུ་ནི་ཐུབ་པ་དགོངས་རྒྱན་ལས་གསུངས་པ་ལྟར་བསམ་པའི་སྟོབས་
དང་། ལྷག་པའི་བསམ་པའི་སྟོབས་དང་། གཟུངས་ཀྱི་སྟོབས་དང་། ཏིང་ངེ་འཛིན་
གྱི་སྟོབས་དང་། ཡང་དག་པར་འབྱོར་བའི་སྟོབས་དང་། དབང་གི་སྟོབས་དང་། སྤོབས་
པའི་སྟོབས་དང་། སྨོན་ལམ་གྱི་སྟོབས་དང་། ཕ་རོལ་དུ་ཕྱིན་པའི་སྟོབས་དང་། བྱམས་
པ་ཆེན་པོའི་སྟོབས་དང་། སྙིང་རྗེ་ཆེན་པོའི་སྟོབས་དང་། ཆོས་ཉིད་ཀྱི་སྟོབས་དང་།
དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབས་པའི་སྟོབས་ཏེ་བཅུ་གསུམ་དུ་
གསུངས་ཀྱང་གྲངས་བཅུར་བསྡུ་བ་ལས་འོས་མེད་དོ།། །།



ཆེམཁདན།
སེམས་བསྐྱེད་བཅུ་པ་ཆོས་ཀྱི་སྤྲིན།
༈ འོན། ས་དགུ་པར་སྟོབས་ཀྱི་ཕར་ཕྱིན་གྱི་ཉམས་ལེན་ཆེས་ལྷག་པར་ཐོབ་
པའི་ཚུལ་དེ་ལྟར་ཡིན་ན། ས་བཅུ་པར་ཡེ་ཤེས་ཀྱི་ཕར་ཕྱིན་གྱི་ཉམས་ལེན་ཆེས་ལྷག་
པར་ཐོབ་པའི་ཚུལ་ཇི་ལྟར་ཡིན་ཞེ་ན། བཅུ་པའི་ས་ལ་དེ་ཡིས་ཀུན་ནས་སངས་རྒྱས་
རྣམས་ལས་དབང་བསྐུར་བ། །དམ་པ་ཐོབ་ཅིང་ཡེ་ཤེས་ལྷག་པར་མཆོག་ཏུ་བྱུང་བར་
གྱུར་པའང་ཡིན། །ཞེས་སོགས་བློ་ཀ་གཅིག་གསུངས། དོན་ནི། ས་འདིར་ཡེ་ཤེས་ཀྱི་
ཕར་ཕྱིན་གྱི་ཉམས་ལེན་ཆེས་ལྷག་པར་ཐོབ་པའི་རྒྱུ་མཚན་ཡོད་དེ། ས་དགུ་པར་སྟོབས་
ཀྱི་ཕར་ཕྱིན་གྱི་ཉམས་ལེན་ཆེས་ལྷག་པར་ཐོབ་པའི་སྟོབས་ལས་ཡིན་པའི་ཕྱིར། དེ་
ཡང་ས་བརྒྱུད་པར་གཞོན་ནུའི་ས་དང་། དགུ་པར་རྒྱལ་ཚབ་ཀྱི་ས་དང་། བཅུ་པར་
རྒྱལ་བ་རྣམས་ཀྱི་འོད་ཟེར་ཆེན་པོའི་དབང་བསྐུར་པ་ཐོབ། འཐོབ་ཚུལ་ནི་བྱང་སེམས་
འདིས་ཏིང་ངེ་འཛིན་གྲངས་མེད་པ་འབུམ་ཕྲག་བཅུ་ཐོབ་པའི་ཐ་མ་ལ། ཐམས་ཅད་
མཁྱེན་པའི་ཡེ་ཤེས་དང་ཁྱད་པར་མེད་པར་དབང་བསྐུར་བ་དང་ལྡན་པ་ཞེས་བྱ་བའི་
ཏིང་ངེ་འཛིན་མངོན་དུ་འགྱུར་རོ། །དེ་ནས་དེ་མ་ཐག་ཏུ་སྟོང་གསུམ་འབུམ་ཕྲག་བཅུའི་
གཏོས་དང་མཉམ་པའི་རིན་པོ་ཆེ་ཆེན་པོའི་པདྨ་རིན་པོ་ཆེ་རྣམ་པ་ཐམས་ཅད་ཀྱི་མཆོག་
དང་ལྡན་པ་ཞེས་བྱ་བ་ནས། རྒྱས་པར་སྟོང་གསུམ་འབུམ་ཕྲག་བཅུར་ཚང་བའི་རྡུལ་
ཕྲ་རབ་ཀྱི་རྡུལ་སྙེད་ཀྱི་པདྨའི་འཁོར་དང་ལྡན་པ་འབྱུང་བར་འགྱུར་ཏེ། བྱང་སེམས་



དབུ་མ་སྤྱི་དོན།
204
དེའི་ལུས་ཀྱང་དེ་དང་འཚམ་པར་གནས་སོ། །ཏིང་ངེ་འཛིན་དེ་ཐོབ་མ་ཐག་ཏུ་པདྨ་
དེ་ལ་འདུག་པར་ཀུན་ཏུ་སྣང་ངོ་། །དེ་དེ་ལ་འདུག་པ་དང་། སངས་རྒྱས་སངས་རྒྱུས་
ཀྱི་ཞིང་ཀུན་ནས་གདན་འཛོམ་པ་རྣམས་ཀྱི་མཛོད་སྤུ་ནས། འོད་ཟེར་བྱུང་ནས་བྱང་
སེམས་དེ་ལ་དབང་བསྐུར་བར་མཛད་དོ། །ཞེས་བྱ་བའི་བར་དུ་ས་བཅུ་པ་ལས་གསུངས་
པ་ལྟ་བུའོ།། །།



05
འབྲས་བུའི་ས་ཡི་རྣམ་བཞག
འབྲས་བུའི་ས་ཡི་རྣམ་བཞག
༈ དེ་ལྟར་སྐད་ཅིག་སྐད་ཅིག་ལ་ནི་སྟོན་པར་ནུས། །ཞེས་པ་ཡན་ཆད་ཀྱིས་
རྒྱུའི་ས་བཅུ་ཡོན་ཏན་དང་བཅས་པ་བཤད་ནས་འབྲས་བུའི་ས་འཆད་པའི་དབང་དུ་མཛད་
དེ༑ གང་ཕྱིར་ནམ་མཁའ་དྲི་མ་མེད་ལ་ཟླ་སྣང་གསལ་བར་གྱུར་པའི་ཕྱིར། །ཞེས་
སོགས་གསུངས་ཏེ། དོན་ནི། འོག་མིན་དུ་ནི་ཞེས་པའི་གསུང་ལས། ཀུན་མཁྱེན་ཡེ་
ཤེས་སྐད་ཅིག་དང་པོ་གསར་དུ་བརྙེས་པའི་གནས་ཡིན་ན་འོག་མིན་ཡིན་དགོས་པར་བསྟན་
པ་དང་། མཁྱེན་བཟང་ཁྱོད་ཀྱིས་སྐད་ཅིག་གིས་ནི་ཤེས་བྱ་ཐུགས་སུ་ཆུད། །ཅེས་
པའི་གསུང་ལས། སངས་རྒྱས་ཀྱི་ཡེ་ཤེས་ཀྱིས་དུས་སྐད་ཅིག་མ་གཅིག་ལ་ཇི་ལྟ་ཇི་
སྙེད་ཀྱི་ཤེས་བྱ་ཐམས་ཅད་ཅིག་ཅར་དུ་མངོན་སུམ་དུ་མཁྱེན་པར་གྲུབ། དེ་ལྟ་ནའང་
སངས་རྒྱས་ཀྱི་ས་ན་མཉམ་རྗེས་ངོ་བོ་གཅིག་ཏུ་ཡོད་དེ། རྒྱུད་བླ་མ་ལས། ཤེས་རབ་
ཡེ་ཤེས་རྣམ་གྲོལ་རྣམས། །གསལ་དང་འཕྲོ་དང་དག་ཕྱིར་དང་། །ཐ་དད་མེད་ཕྱིར་
འོད་དང་ཟེར། །ཉི་མའི་དཀྱིལ་འཁོར་རྣམས་དང་མཚུངས། །ཞེས་པའི་འགྲེལ་པར་
དེ་ལ་སངས་རྒྱས་ཀྱི་རྒྱུད་ལ་མངའ་བའི་འཇིག་རྟེན་ལས་འདས་པ་རྣམ་པར་མི་རྟོག་པའི་
ཤེས་རབ་ནི། ཤེས་བྱའི་དེ་ཁོ་ན་ཉིད་དམ་པའི་མུན་པ་སེལ་བར་ཉེ་བར་གནས་པའི་ཕྱིར།
འོད་གསལ་བ་དང་ཆོས་མཚུངས་སོ། །དེའི་རྗེས་ལ་ཐོབ་པ་ཤེས་བྱ་ཐམས་ཅད་ཀྱི་ཡེ་
ཤེས་ནི་ཤེས་བྱའི་དངོས་པོ་མ་ལུས་པ་རྣམ་པ་ཐམས་ཅད་ལ་འཇུག་པས་ན་འོད་ཟེར་གྱི་
དྲ་བ་འཕྲོ་བ་དང་ཆོས་མཚུངས་སོ། །ཞེས་གསུངས། ཤེས་བྱ་མཁྱེན་ཚུལ་ཇི་ལྟ་བ་



26
དབུ་མ་སྤྱི་དོན།
ལ་ལྟོས་ཏེ་ཇི་སྙེད་པ་མི་མཁྱེན། ཇི་སྙེད་པ་ལ་ལྟོས་ཏེ་ཇི་ལྟ་བ་མི་མཁྱེན་པ་སྔར་བཤད་
པ་བཞིན་ཏེ། བདེན་གཉིས་ལས། བརྟགས་པའི་ངོ་བོས་དབེན་པ་ཡིས། །ཇི་ལྟར་
སྣང་བ་འདི་ཁོ་ན། །བརྟེན་ཏེ་སྐྱེས་པ་ཐམས་ཅད་ནི། །ཐམས་ཅད་མཁྱེན་པས་མངོན་
སུམ་གཟིགས། །ཞེས་དང་། གང་ཚེ་ཤེས་དང་ཤེས་བྱ་དང་། །བདག་ཉིད་རྗེས་སུ་
མི་མཐོང་བ། །དེ་ཚེ་མཚན་མ་མི་འབྱུང་ཕྱིར། །གནས་པ་བརྟན་ཕྱིར་མི་བཞེངས་
སོ༑ ༑ཞེས་གསུངས། དེས་ན་ས་བཅུ་རིམ་གྱིས་བགྲོད་པའི་བྱང་ཆུབ་སེམས་དཔའ་
འོག་མིན་དུ་ཆོས་སྐུ་མངོན་དུ་བྱ་སྟེ། ཤེས་བྱ་ཇི་ལྟ་བ་ལ་མཉམ་པར་གཞག་བཞིན་
པའི་ངང་ནས་སྤྲུལ་པའི་སྐུ་བྱེ་བ་ཐེར་འབུམ་བཀྱེ་སྟེ་གདུལ་བྱ་ལ་ཆོས་ཀྱི་འཁོར་ལོ་རྒྱུན་
མི་ཆད་དུ་བསྐོར་བ་ཡིན་ནོ། །ཞེས་ཤེས་པར་བྱའོ།། །།
འདིར་སྨྲས་པ།
ཐུབ་དབང་ཀླུ་སྒྲུབ་གསུང་རབ་ཤིང་རྟའི་སྲོལ། །
ཟླ་བས་བཀྲལ་བ་ཉི་མས་བསྒྱུར་བའི་གཞུང་། །
རྗེ་བཙུན་བཙོང་ཁས་རྒྱ་ཆེར་བཤད་པ་བཞིན། །
དེར་འདིར་ཁོ་བོས་ཀྱང་ནི་ལེགས་པར་བཤད། །
འཁོར་མང་དབུས་སུ་མཁས་པར་བཅོས་པ་ཡིས། །
རྩོམ་པ་ལྷུར་ལེན་ཡི་གེ་སྔ་མའི་གཟུགས། །
འདྲ་མིན་ཅུང་ཟད་སྒྲིག་པ་དེ་དག་ལ། །
འགྲན་ནས་སྦྱར་བར་སེམས་ན་གད་མོའི་གནས། །



s
207
ཕལ་ཆེར་ལེགས་པར་བཤད་པའི་གཟི་བྱིན་གྱིས། །
དེང་དུས་སྨྲ་པོ་མཁས་རློམ་བརྒྱ་ཕྲག་ནི། །
ལྷན་ཅིག་ཞུམ་དང་འདར་དང་སྐྱེངས་པ་ཡི། །
རྣམ་འགྱུར་གཡོ་ན་སླར་ཡང་གད་མོ་བྲོ། །
གཅིག་ཏུ་མཁས་པའི་བཤེས་ལ་དགྲ་བཞིན་ལྡང་། །
ལེགས་བཤད་སྤྱང་ཀིའི་མདུན་གྱི་རྩྭ་བཞིན་འདོར། །
འཁོར་སྙིང་སེའུའི་འབྲུ་བཞིན་བྱེད་པ་ཡི། །
སྨྲ་པོའི་གཟུགས་ཅན་དེ་བཞིན་སྙིང་ཡང་རྗེ། །
འཆད་ན་ང་སྟེ་ཐོགས་མེད་སྐུ་མཆེད་ཉིད་ཀྱིས་གོང་དུ་འགོད་པར་དགོངས་ནས་ཞིང་
གཞན་གཤེགས་པའི་མཛད་པ་བསྟན། །རྩོད་ན་ང་སྟེ་ཕྱོགས་གླང་གྲགས་པའང་གཞུང་
ལུགས་དཔང་བཙུགས་བརྒལ་ཞིང་བཏགས་ན་རྩོད་པའི་ཟོལ་གྱིས་འབྱོལ་ཐབས་མཛད།།
རྩོམ་ན་ང་སྟེ་མཁས་མཆོག་དཔའ་བོ་འཁུ་ཞིང་ཅོ་འདྲི་གངས་ཅན་ལྗོངས་འདིར་ལེགས་
བཤད་སྤེལ་ལ་ཟླ་དང་བྲལ། །མཁས་པ་ང་སྟེ་རྒྱལ་བའི་གསུང་རབ་རབ་འབྱམས་ཀུན་
ལ་འཆད་རྩོད་རྩོམ་པས་ཅི་དགར་རོལ་འདི་ཨེ་མ་མཚར། །
ཇི་སྙེད་ལེགས་པར་བཤད་པའི་རྣམ་དཀར་གྱི། །
ཕུང་པོ་གངས་རིའི་ཏོག་ལྟར་མཛེས་པ་དེས། །
ངོ་མཚར་ཕན་བདེའི་གཞིར་གྱུར་བསྟན་པ་ནི། །
སྐྱེས་དགུའི་བསོད་ནམས་དཔལ་དུ་འབར་གྱུར་ཅིག།



དབུ་མ་སྤྱི་དོན།
208
བདག་ཀྱང་སྔོན་བྱོན་དམ་པའི་རྣམ་ཐར་བཞིན། །
རྒྱལ་བའི་གསུང་རབ་མདོ་རྒྱུད་རིན་པོ་ཆེ། །
རྣམ་མང་ཐབས་ཀྱིས་ཕྱོགས་འདིར་གསལ་བ་ལ། །
སྙིང་སྟོབས་ཡར་ངོའི་ཟླ་བཞིན་འཕེལ་གྱུར་ཅིག །
ཅེས་དབུ་མ་ལ་འཇུག་པའི་རྒྱ་ཆེར་བཤད་པ་དགོངས་པ་རབ་གསལ་གྱི་དགོངས་
པ་གསལ་བར་བྱེད་པ་ཟབ་དོན་གསལ་བའི་སྒྲོན་མེ་ཞེས་བྱ་བ་འདི་ནི་བཀའ་དྲིན་མཉམ་
མེད་ཡོངས་འཛིན་དམ་པ་འཇམ་དབྱངས་དོན་ཡོད་དཔལ་ལྡན་པའི་ཞལ་སྔ་ནས་ཡུན་
རིང་དུ་བསྟེན་ཏེ། རྩ་འཇུག་གི་རྣམ་བཤད་ཆེན་མོ། ལྷག་མཐོང་ཆེན་མོ། སྟོང་ཐུན་
སྐལ་བཟང་མིག་འབྱེད་སོགས་ལ་འདྲིས་པར་བྱས་ཤིང་། དབུ་མ་པ་ཆེན་པོ་ཆོས་ཀྱི་
རྗེ་ཡེ་ཤེས་བཟང་པོ་དང་། འཇམ་དབྱངས་དགའ་བའི་བློ་གྲོས་ཀྱི་ལེགས་བཤད་ལ་བརྟེན་
ནས། མདོ་སྔགས་རབ་འབྱམས་པ་བསོད་ནམས་གྲགས་པའི་དཔལ་རྣམ་དཔྱོད་མཆོག་
གི་སྡེས་དཔལ་ལྡན་འབྲས་སྤུངས་ཆོས་ཀྱི་བདེ་ཆེན་མི་འགྱུར་ལྷུན་གྱིས་གྲུབ་པའི་གཙུག་
ལག་ཁང་དུ་སངས་རྒྱས་ཀྱི་བསྟན་པ་ལོ་ཉིས་སྟོང་སུམ་བརྒྱ་དྲུག་ཅུ་རྩ་གསུམ་ལ་ཉེ་བ་
ཀུན་འཛིན་ཞེས་པ་ས་ཕོ་བྱི་བ་ལོའི་ཚུལ་ཞུགས་ཟླ་བའི་ཡར་ཚེས་བཟང་པོ་ལ་ཚང་བར་
སྦྱར་བ་འདིས་ཀྱང་བསྟན་པ་རིན་པོ་ཆེ་སྒོ་ཐམས་ཅད་ནས་ཕྱོགས་ཐམས་ཅད་དུ་དར་
ཞིང་རྒྱས་ལ་ཡུན་རིང་དུ་གནས་པར་གྱུར་ཅིག །



དབུ་མའི་མཐའ་དཔྱོད་བརྒལ་ལན་ཟབ་དོན་
ཡང་གསལ་སྒྲོན་མེ་ཞེས་བྱ་བ་
བཞུགས་སོ།།



21
དབུ་མ་མཐའདབོད།
༄༅། །གང་སྐུ་མཚན་དཔེའི་དཔལ་འབར་ཞིང་། །
གང་གསུང་དྲུག་ཅུ་བཞི་ཡིས་ལྷག །
གང་ཐུགས་ཆོས་ཀུན་མ་ལུས་གསལ། །
ཐུབ་དབང་བསྟན་པའི་གཙོ་བོར་འདུད། །
བདུད་དཔུང་ཟ་ཡང་འཛུམ་ཞལ་ཅན། །
མི་འཇིགས་བརྙེས་ཀྱང་རལ་གྲི་འཕྱུར། །
ཆོས་ཀུན་མཁྱེན་ཡང་གླེགས་བམ་འཛིན། །
འཇམ་དབྱངས་གཞོན་ནུ་ཁྱོད་ཕྱག་འཚལ། །
བདེ་གཤེགས་བསྟན་པའི་ལྷ་ལམ་གཞིར། །
ཀླུ་སྒྲུབ་བུད་དྷའི་ཉི་ཤར་བས། །
འཇིག་རྟེན་གཏི་མུག་མུན་པ་ལས། །
གྲོལ་ཞེས་སྙན་པ་འཇིག་རྟེན་སྒྲོགས། །
བསྟན་པའི་ཉིན་བྱེད་ཟུང་འབྲེལ་དག །
དུས་ཀྱི་ནུབ་རིར་སོན་པའི་ཚེ། །
ཟླ་གྲགས་མཁྱེན་བརྩེའི་འོད་དཀར་གྱིས། །
ཐུབ་བསྟན་ཀུ་མུད་སྲིད་པར་འཛུམ། །



དབུ་མ་མཐའ་དཔྱོད།
212
རྒྱ་གར་ཆུ་མཚོའི་ཀློང་འཁོར་ནས། །
ཟབ་གཞུང་ནོར་བུའི་ཚོགས་བླངས་ཏེ། །
བོད་ཁམས་འགྲོ་བློའི་དབུལ་སེལ་བ། །
དེད་དཔོན་པ་ཚབ་ལོཙྪ་རྒྱལ། །
བྱེད་པོས་དུས་གསུམ་སངས་རྒྱས་ཀྱི། །
མཁྱེན་བརྩེའི་ཡོན་ཏན་མ་ལུས་རྣམས། །
བཤེས་གཉེན་གཅིག་ཏུ་བྱས་པ་ལྟའི། །
རྗེ་བཙུན་ཙོང་ཁའི་ཞབས་པད་མཆོད། །
ཡབ་རྗེའི་མདོ་སྔགས་གསུང་རབ་རྣམས། །
རྣམ་དཔྱོད་རྒྱལ་མཚན་རྩེར་བཀོད་ནས། །
ལེགས་བཤད་རིན་ཆེན་ཆར་འབེབས་པ། །
རྒྱལ་ཚབ་རྣམ་གཉིས་མཆོག་ཏུ་རྒྱལ། །
ཐལ་འགྱུར་ལུགས་བཟང་དཀའ་བའི་གནད། །
ཇི་བཞིན་འགྲོལ་བྱེད་ངོ་མཚར་གཏམ། །
རིགས་ལམ་ཕྲ་མོའི་གླུ་དབྱངས་ཤིག །
བློ་གསལ་རྣ་བའི་རྒྱན་དུ་བྱ། །
དབུ་མ་ལ་འཇུག་པ་ཞེས་པ་ལ། ངག་དོན་ནི། བསྟན་བཅོས་འདི་ཆོས་ཅན།།
ཁྱོད་ལ་དབུ་མ་ལ་འཇུག་པ་ཞེས་བརྗོད་པའི་རྒྱུ་མཚན་ཡོད་དེ། བསྟན་བཅོས་རྩ་བ་ཤེས་



23
དབུ་མ་མཐའ་དཔྱོད།
རབ་ལ་དབུ་མ་ཞེས་བྱ་ལ། ཁྱོད་དེ་ལ་ཟབ་པ་དང་རྒྱ་ཆེ་བའི་སྒོ་ནས་འཇུག་པའི་རྒྱུ་
མཚན་གྱིས་དེ་ལྟར་བརྗོད་པའི་ཕྱིར། རྩ་བ་ཤེས་རབ་ཆོས་ཅན། ཁྱོད་ལ་དབུ་མ་ཞེས་
བརྗོད་པའི་རྒྱུ་མཚན་ཡོད་དེ། ཆོས་རྣམས་རང་བཞིན་གྱིས་གྲུབ་པས་སྟོང་པ་དེ་དབུ་
མ་ཡིན་ལ། ཁྱོད་ཀྱིས་དེ་བསྟན་བྱའི་གཙོ་བོར་བྱས་ནས་བསྟན་པའི་རྒྱུ་མཚན་གྱིས་
དེ་ལྟར་བརྗོད་པའི་ཕྱིར། ཆོས་རྣམས་རང་བཞིན་གྱིས་གྲུབ་པས་སྟོང་པ་ཆོས་ཅན། དབུ་
མ་དངོས་ཡིན་ཏེ། རྟག་ཆད་ཀྱི་མཐའ་དང་བྲལ་བའི་དེ་ཁོ་ན་ཉིད་ཡིན་པའི་ཕྱིར། ཁ་
ཅིག དབུ་མ་ལ་དབྱེ་ན། གཞི་དབུ་མ། ལམ་དབུ་མ། འབྲས་བུ་དབུ་མ་དང་གསུམ་
དུ་ཡོད་ཟེར་བ་མི་འཐད་དེ། དེ་གསུམ་རེ་རེ་ནས་དབུ་མ་མ་ཡིན་པའི་ཕྱིར། དང་པོ་
དེར་ཐལ། བདེན་པ་གཉིས་པོ་དབུ་མ་མ་ཡིན་པའི་ཕྱིར། དེར་ཐལ། དབུ་མ་ཡིན་ན་
དོན་དམ་བདེན་པ་ཡིན་དགོས་པའི་ཕྱིར། དེ་ལ་ཁོ་ན་རེ། དབུ་མའི་ལྟ་བ་ཡིན་ན་སྟོང་
ཉིད་ཀྱི་ལྟ་བ་ཡིན་དགོས་པར་ཐལ། དབུ་མ་ཡིན་ན་སྟོང་ཉིད་ཡིན་དགོས་པའི་ཕྱིར།
རྟགས་ཁས་ཞེ་ན་མ་ཁྱབ་སྟེ། དབུ་མའི་ལྟ་བ་ཡིན་ན་ལྟ་བ་ཡིན་པས་ཁྱབ་ཅིང་། སྟོང་
ཉིད་ཀྱི་ལྟ་བ་ཡིན་ན་ལྟ་བ་མ་ཡིན་པས་ཁྱབ་པའི་ཕྱིར། ཕྱི་མ་དེར་ཐལ། ཡུལ་གྱི་ལྟ་
བ་ཡིན་ན་ལྟ་བ་མ་ཡིན་པས་ཁྱབ་པའི་ཕྱིར་ཏེ། ལྟ་བ་ཡིན་ན་ཡུལ་ཅན་གྱི་ལྟ་བ་ཡིན་
དགོས་པའི་ཕྱིར། བསྟན་བཅོས་འདི་ཆོས་ཅན། ཁྱོད་རྩ་ཤེ་ལ་ཟབ་པའི་སྒོ་ནས་འཇུག་
པ་ཡིན་ཏེ། ཁྱོད་ཀྱིས་བདེན་གཉིས་ཀྱི་འཇོག་ཚུལ་ཐུན་མོང་མ་ཡིན་པ་རྒྱས་པར་བསྟན་
པའི་སྒོ་ནས་རྩ་ཤེ་ལ་འཇུག་པ་ཡིན་པའི་ཕྱིར། དེ་ལ་ཁོ་ན་རེ། བསྟན་བཅོས་འདིས་
དོན་དམ་བདེན་པ་རྒྱས་པར་བསྟན་པའི་སྒོ་ནས་རྩ་ཤེ་ལ་འཇུག་པ་དེ། དེ་དེ་ལ་ཟབ་
པའི་སྒོ་ནས་འཇུག་ཚུལ་ཡིན་པར་ཐལ། ཁྱོད་ཀྱིས་ཟབ་པའི་འཇུག་ཚུལ་དེ་འཐད་པའི་



དབུ་མ་མཐའ་དཔྱོད།
214
ཕྱིར་ཞེ་ན། འདིར་མ་ཁྱབ། འདོད་མི་ནུས་ཏེ། དེ་ཁོ་ན་ཉིད་གཏན་ལ་འབེབས་པའི་
རིགས་པའི་རྣམ་གྲངས་འཇུག་པ་ལས་རྩ་ཤེ་རྒྱུས་པའི་ཕྱིར་ཞེ་ན། མ་ཁྱབ་མཚམས་
སུ་མ་ཁྱབ་པར་ཐལ། རྩ་ཤེས་བདེན་གཉིས་རྒྱུས་པར་མ་བསྟན་པ་དང་། འཇུག་པས་
དེ་གཉིས་རྒྱས་པར་བསྟན་པའི་ཁྱད་པར་འཐད་པ་གང་ཞིག རྩ་ཤེས་དོན་དམ་བདེན་
པ་རྒྱས་པར་མ་བསྟན་པ་དང་། འཇུག་པས་དེ་རྒྱས་པར་བསྟན་པའི་ཁྱད་པར་མི་འཐད་
པའི་ཕྱིར། རྩ་ཤེས་བདེན་གཉིས་རྒྱུས་པར་མ་བསྟན་པ་དེར་ཐལ། རྩ་ཤེས་ཀུན་རྫོབ་
བདེན་པའི་འཇོག་ཚུལ་རྒྱས་པར་མ་བསྟན་པའི་ཕྱིར། དེར་ཐལ། རྩ་ཤེས་ཆོས་རྣམས་
བརྟེན་ནས་བཏགས་ཚུལ་རྒྱས་པར་མ་བསྟན་པའི་ཕྱིར་ཏེ། དེ་ལྟར་མ་བསྟན་པ་ལ་
དགོངས་ནས། ཚིག་གསལ་དུ་ཆོས་རྣམས་བརྟེན་ནས་བཏགས་ཚུལ་འཇུག་པ་ལ་ཞལ་
འཕངས་མཛད་པའི་ཕྱིར་ཏེ། དེ་ཉིད་ལས། ཆོས་རྣམས་བརྟེན་ནས་བཏགས་པའི་ཚུལ་
ནི་དབུ་མ་ལ་འཇུག་པ་ལས་ཤེས་པར་བྱའོ། །ཞེས་གསུངས་པའི་ཕྱིར། གཞན་ཡང་།
གཞུང་འདིས་བདེན་གཉིས་ཀྱི་འཇོག་ཚུལ་ཐུན་མོང་མ་ཡིན་པ་རྒྱས་པར་བསྟན་པའི་སྒོ་
ནས་རྩ་ཤེ་ལ་འཇུག་པ་དེ། གཞུང་འདི་རྩ་ཤེ་ལ་ཟབ་པའི་སྒོ་ནས་འཇུག་ཚུལ་ཡིན་པར་
ཐལ། རང་འགྲེལ་ལས། ལུགས་འདི་ནི་ཐུན་མོང་མ་ཡིན་པའོ། །ཞེས་མཁས་པ་
རྣམས་ཀྱིས་ངེས་པར་བྱའོ། །ཞེས་དང་། དེ་ཉིད་མ་རྟོགས་པས་ཆོས་ཟབ་མོ་འདི་སྤངས་
པས། དེའི་ཕྱིར་བསྟན་བཅོས་ཀྱི་དེ་ཁོ་ན་ཉིད་ཕྱིན་ཅི་མ་ལོག་པར་བསྟན་པར་བྱ་བའི་
ཕྱིར་དབུ་མའི་བསྟན་བཅོས་ལ་འཇུག་པ་འདི་སྦྱར་བ་ཡིན་ནོ། །ཞེས་གསུངས་པའི་ཕྱིར།
ཁོ་ན་རེ། འོ་ན། རྣམ་བཤད་ལས། འདི་ལ་ཁ་ཅིག་བསྟན་བཅོས་དེར་ཀུན་རྫོབ་དང་
དོན་དམ་པའི་རང་བཞིན་རྒྱས་པར་མ་བརྗོད་ལ། འདིར་དེ་གཉིས་རྒྱས་པར་བསྟན་པས་



i5
དབུ་མ་མཐའ་དཔྱོད།
དེ་ལ་འཇུག་གོ །ཞེས་ཟེར་རོ། །ཞེས་འགྲེལ་བཤད་ཀྱི་ལུགས་ཕྱོགས་སྔར་བཀོད་པ་
མི་འཐད་པར་ཐལ། རང་ལུགས་ལ་ཡང་རྩ་ཤེས་ཀུན་རྫོབ་དང་དོན་དམ་པའི་རང་བཞིན་
རྒྱས་པར་མ་བསྟན་པ་དང་། འཇུག་པས་དེ་གཉིས་རྒྱས་པར་བསྟན་པའི་ཁྱད་པར་འཐད་
པའི་ཕྱིར་ཞེ་ན། མ་ཁྱབ་སྟེ། འགྲེལ་བཤད་མཁན་པོའི་བསམ་དོན་ནི། རྩ་ཤེས་ཀུན་
རྫོབ་ཀྱི་རང་བཞིན་རྒྱས་པར་མ་བརྗོད་པ་དང་། དོན་དམ་པའི་ཡང་རང་བཞིན་རྒྱུས་
བར་མ་བརྗོད་ཅིང་། འཇུག་པས་དེ་གཉིས་ཀྱི་རང་བཞིན་སོ་སོར་རྒྱས་པར་བརྗོད་ཅེས་
བ་ཡིན་པས། དེ་འགོག་བཞེད་ནས་ཡིན་པའི་ཕྱིར། ཁ་ཅིག འཇུག་པས་དབུ་མ་
རང་རྒྱུད་པ་མན་ཆད་དང་ཐུན་མོང་མ་ཡིན་པའི་ཆོས་རྣམས་རང་བཞིན་མེད་པའི་ཚུལ་
རྒྱས་པར་བསྟན་པའི་སྒོ་ནས་རྩ་ཤེ་ལ་འཇུག་པ་དེ། དེ་དེ་ལ་ཟབ་པའི་སྒོ་ནས་འཇུག་
ཚུལ་ཡིན་ཞེས་ཟེར། དེ་ནི་མི་འཐད་དེ། རང་རྒྱུད་པ་མན་ཆད་དང་ཐུན་མོང་མ་ཡིན་
པའི་ཆོས་རྣམས་རང་བཞིན་མེད་ཚུལ་གཏན་ལ་འབེབས་པའི་རིགས་པའི་རྣམ་གྲངས་
འཇུག་པ་ལས་རྩ་ཤེད་རྒྱས་པའི་ཕྱིར། དེར་ཐལ། དེ་ཁོ་ན་ཉིད་གཏན་ལ་འབེབས་པའི་
རིགས་པའི་རྣམ་གྲངས་འཇུག་པ་ལས་རྩ་ཤེ་རྒྱས་པའི་ཕྱིར། གཞན་ཡང་འགྲེལ་པ་ཚིག་
གམལ་གྱིས་དབུ་མ་རང་རྒྱུད་པ་མན་ཆད་དང་ཐུན་མོང་མ་ཡིན་པའི་ཆོས་རྣམས་རང་
བཞིན་མེད་ཚུལ་རྒྱས་པར་བསྟན་པའི་སྒོ་ནས་རྩ་ཤེ་ལ་འཇུག་པ་དེ། དེ་དེ་ལ་ཟབ་པའི་
སྒོ་ནས་འཇུག་ཚུལ་ཡིན་པར་ཐལ། ཁྱེད་ཀྱི་དམ་བཅའ་འཐད་པ་གང་ཞིག རྒྱུ་མཚན་
མཚུངས་པའི་ཕྱིར། འདོད་ན། དེས་དོན་དམ་བདེན་པ་རྒྱས་པར་བསྟན་པའི་སྒོ་ནས་
རྩ་ཤེ་ལ་འཇུག་པ་དེ། དེ་དེ་ལ་ཟབ་པའི་སྒོ་ནས་འཇུག་ཚུལ་ཡིན་པར་ཐལ། འདོད་
པ་དེའི་ཕྱིར། འདོད་མི་ནུས་ཏེ། རྩ་འགྲེལ་གཉིས་ཀས་དོན་དམ་བདེན་པ་རྒྱས་པར་



དབུ་མ་མཐའ་དཔྱོད། 216
བསྟན་པར་མཚུངས་པའི་ཕྱིར། ཡང་ཁ་ཅིག བསྟན་བཅོས་འདིས་རྣམ་རིག་པའི་ལུགས་
དགག་པ་རྒྱས་པར་བསྟན་པའི་སྒོ་ནས་རྩ་ཤེ་ལ་འཇུག་པ་དེ། དེ་དེ་ལ་ཟབ་པའི་སྒོ་ནས་
འཇུག་ཚུལ་ཡིན་ཞེས་ཟེར། འོ་ན། དབུ་མ་སྙིང་པོ་རྩ་འགྲེལ་གཉིས་རྩ་ཤེ་ལ་ཟབ་པའི་
སྒོ་ནས་འཇུག་ཚུལ་ཞིག་འཆད་རིགས་པར་ཐལ། ཁྱོད་ཀྱི་དམ་བཅའ་གང་ཞིག དབུ་
མ་སྙིང་པོ་རྩ་འགྲེལ་གྱི་རྣམ་རིག་པའི་ལུགས་དགག་པ་རྒྱས་པར་བསྟན་པའི་ཕྱིར། ཕྱི་
མ་དེར་ཐལ། དེ་རྩའགྲེལ་གྱིས་རྣམ་རིག་པའི་གྲུབ་མཐའ་ལ་དགག་པ་རྒྱས་པར་བརྗོད་
པའི་ཕྱིར་ཏེ། དེ་གཉིས་སུ་རང་རིག་དང་བདེན་གྲུབ་ཁས་ལེན་པའི་རྣམ་རིག་པའི་གྲུབ་
མཐའ་ལ་དགག་པ་རྒྱས་པར་བརྗོད་པའི་ཕྱིར། དེ་ལ་ཁོ་ན་རེ། གཞུང་འདིས་རྣམ་
རིག་པའི་གྲུབ་མཐའ་ལ་དགག་པ་རྒྱས་པར་བརྗོད་པའི་སྒོ་ནས་རྩ་ཤེ་ལ་འཇུགཔ་དེ། དེ་
དེ་ལ་ཟབ་པའི་སྒོ་ནས་འཇུག་ཚུལ་ཡིན་པར་ཐལ། རྣམ་རིག་པའི་ལུགས་དགག་པ་རྩ་
ཤེ་དང་ཚིག་གསལ་ལས་འཇུག་པ་འདིར་རྒྱས་པའི་ཕྱིར་ཞེ་ན། མ་ཁྱབ་སྟེ། རྣམ་རིག་
པའི་གྲུབ་མཐའ་ལ་དགག་པ་རྒྱས་པར་བསྟན་པ་དང་། རང་རྒྱུད་པ་མན་ཆད་དང་ཐུན་
མོང་མ་ཡིན་པའི་ཆོས་རྣམས་རང་བཞིན་མེད་ཚུལ་རྒྱས་པར་བསྟན་པ་གཉིས་ཚོགས་
ཀྱི་སྒོ་ནས་རྩ་ཤེ་ལ་འཇུག་པ་ཅིག་མེད་ན། རྩ་ཤེ་ལ་ཟབ་པའི་སྒོ་ནས་འཇུག་པ་གོ་མི་
ཆོད་པའི་ཕྱིར་ཏེ། འཇུག་པ་ལ་བརྟེན་ནས་རྩ་ཤེའི་དགོངས་པ་དབུ་མ་རང་རྒྱུད་པ་དང་
སེམས་ཙམ་པ་གཉིས་ཀ་དང་ཐུན་མོང་མ་ཡིན་པར་རྟོགས་པ་དེ་འཇུག་པ་བརྩམས་པའི་
དགོས་པ་ཡིན་པའི་ཕྱིར། དེས་ན་གཞུང་འདིས་བདེན་གཉིས་རྒྱས་པར་བསྟན་པའི་སྒོ་
ནས་རྩ་ཤེ་ལ་འཇུག་པ་དང་། ཆོས་རྣམས་བརྟེན་ནས་བཏགས་པ་ཙམ་དུ་གྲུབ་ཅིང་རང་
གི་མཚན་ཉིད་ཀྱིས་གྲུབ་པ་རྡུལ་ཙམ་ཡང་མེད་པ་རྒྱས་པར་བསྟན་པའི་སྒོ་ནས་རྩ་ཤེ་



2i7
དབུ་མ་མཐའ་དཔྱོད།
མ་འཇུག་པ་དང་། རང་རྒྱུད་པ་མན་ཆད་དང་ཐུན་མོང་མ་ཡིན་པའི་ཆོས་རྣམས་རང་
བཞིན་མེད་པའི་ཚུལ་དང་རྣམ་རིག་པའི་ལུགས་དགག་པ་རྒྱས་པར་བསྟན་པའི་སྒོ་ནས་
རྩ་ཤེ་ལ་འཇུག་ཅེས་པ་རྣམས་གནད་གཅིག་པས་དེ་དག་གཞུང་འདི་རྩ་ཤེ་ལ་ཟབ་པའི་
སྒོ་ནས་འཇུག་ཚུལ་དུ་སྨྲ་སྟེ་གོ་བ་ཆགས་པ་ཉུང་བར་སྣང་ངོ། ། །
བསྟན་བཅོས་འདི་ཆོས་ཅན། ཁྱོད་རྩ་བ་ཤེས་རབ་ལ་རྒྱུ་ཆེ་བའི་སྒོ་ནས་འཇུག་
པ་ཡིན་ཏེ། ཁྱོད་ཀྱིས་སོ་སོ་སྐྱེ་བོའི་ཆོས་གསུམ། འཕགས་པ་སློབ་པའི་ས་བཅུ། འབྲས་
བུའི་ས། ས་ལྔ་པ་དང་དྲུག་པའི་གོ་རིམ་གྱིས་བསམ་གཏན་གྱི་ངོ་བོ་ཞི་གནས་ལ་བརྟེན་
ནས་བདག་མེད་གཉིས་རྟོགས་པའི་ལྷག་མཐོང་སྒོམ་པ་རྣམས་རྒྱས་པར་བསྟན་པའི་སྒོ་
ནས་རྩ་ཤེ་ལ་འཇུག་པའི་ཕྱིར། ཁ་ཅིག རྩ་ཤེས་ཐེག་ཆེན་གྱི་ལམ་མ་བསྟན་ཟེར་བ་
མི་འཐད་དེ། དེས་ཐེག་ཆེན་གྱི་ལམ་དངོས་སུ་བསྟན་པའི་ཕྱིར་ཏེ། དེས་ཐེག་ཆེན་
གྱི་མི་སློབ་ལམ་དངོས་སུ་བསྟན་པའི་ཕྱིར། དེར་ཐལ། དེས་བདག་ཅག་གི་སྟོན་པའི་
ཐུགས་རྒྱུད་ཀྱི་སྙིང་རྗེ་ཆེན་པོ་དངོས་སུ་བསྟན་པའི་ཕྱིར་ཏེ། གང་གིས་ཐུགས་བརྩེའི་
ཉེར་བཟུང་ནས། །ཞེས་འབྱུང་བའི་ཕྱིར། འོན་ཀྱང་བསྟན་བྱའི་གཙོ་བོར་ནི་མི་བྱེད་
དོ༑ ༑ཡང་ཁ་ཅིག རྩ་ཤེས་ཚོགས་ལམ་ནས་སངས་རྒྱས་ཀྱི་སའི་བར་གྱི་ལམ་འགྲོད་
པའི་རིམ་པ་རྣམས་དངོས་སུ་བསྟན་ཞེས་ཟེར། འོ་ན་གཞུང་འདིས་ཐེག་ཆེན་གྱི་ལམ་
རྒྱས་པར་དངོས་སུ་བསྟན་པར་ཐལ། དམ་བཅའ་དེའི་ཕྱིར། འདོད་ན། གཞུང་དེས་
བསྟན་པའི་ལམ་ལ་ཐེག་པ་ཆེན་པོའི་ལམ་གཞན་ཁ་བསྐང་ནས། དབུ་མ་ལ་འཇུག་པས་
འཆད་མི་དགོས་པར་ཐལ། འདོད་པ་དེའི་ཕྱིར། གཞན་ཡང་མངོན་རྟོགས་རྒྱན་གྱིས་
ཆོས་རྣམས་རང་བཞིན་མེད་ཚུལ་དངོས་སུ་རྒྱས་པར་བསྟན་པར་ཐལ། རྩ་བའི་དམ་



2i
དབུ་མ་མཐའ་དཔྱོད།
བཅའ་འཐད་པའི་ཕྱིར། འདོད་ན། མདོ་རྒྱས་འབྲིང་བསྡུས་གསུམ་གྱི་དངོས་བསྟན་
སྟོང་ཉིད་ཀྱི་རིམ་པ་རྒྱས་པར་སྟོན་པ་ལ་རྩ་ཤེ་དང་། སྦས་དོན་མངོན་རྟོགས་ཀྱི་རིམ་
པ་རྒྱས་པར་སྟོན་པ་ལ་མངོན་རྟོགས་རྒྱུན་བརྩམས་པའི་རྣམ་དབྱེ་མི་འཐད་པར་ཐལ།
གཞུང་དེ་གཉིས་རེ་རེས་ཀྱང་སྦས་དོན་མངོན་རྟོགས་ཀྱི་རིམ་པ་དང་། དངོས་བསྟན་
སྟོང་ཉིད་ཀྱི་རིམ་པ་གཉིས་ཚོགས་རྒྱུས་པར་སྟོན་པའི་ཕྱིར། རྟགས་ཁས། གཞན་ཡང་
དབུ་མ་རྩ་ཤེའི་བསྟན་དོན་ལ་དངོས་བསྟན་སྟོང་ཉིད་ཀྱི་རིམ་པ་དང་སྦས་དོན་མངོན་
རྟོགས་ཀྱི་རིམ་པ་གཉིས་སུ་དབྱེ་རིགས་པར་ཐལ། རྩ་བའི་དམ་བཅའ་འཐད་པའི་ཕྱིར།
དེ་ལ་ཁོ་ན་རེ། རྩ་ཤེས་ཐེག་ཆེན་གྱི་ལམ་རྒྱས་པར་དངོས་སུ་བསྟན་པར་ཐལ། དེས་
ཐེག་ཆེན་གྱི་སློབ་ལམ་དངོས་སུ་བསྟན་པ་གང་ཞིག མི་སློབ་ལམ་ཡང་དངོས་སུ་བསྟན་
པའི་ཕྱིར་ཞེ་ན། རྟགས་དང་པོ་མ་གྲུབ་བོ། །འོ་ན། རྩ་ཤེས་སངས་རྒྱས་སུ་བགྲོད་
པར་བྱེད་པའི་ཐེག་ཆེན་གྱི་ལམ་རྣམས་བསྟན་བྱའི་གཙོ་བོར་བྱས་ནས་རྒྱས་པར་བསྟན་
པར་ཐལ། རྩ་བའི་དམ་བཅའ་དེའི་ཕྱིར། འདོད་ན། རྩ་ཤེ་དེ་དེ་ལྟར་སྟོན་པའི་བསྟན་
བཅོས་ཡིན་པའི་ཆ་ནས་ཐེག་ཆེན་གྱི་བསྟན་བཅོས་སུ་སོང་བར་ཐལ། འདོད་པ་དེའི་
ཕྱིར། འདོད་ན། མ་ཡིན་པར་ཐལ། རྩཤེ་དེ་ཆོས་ཀྱི་བདག་མེད་རྒྱས་པར་དངོས་
སུ་སྟོན་པའི་བསྟན་བཅོས་ཡིན་པའི་ཆ་ནས་ཐེག་ཆེན་གྱི་བསྟན་བཅོས་སུ་བཞག་པའི་ཕྱིར་
ཏེ༑ རང་འགྲེལ་ལས། ཆོས་ཀྱི་བདག་མེད་པ་གསལ་བར་བྱ་བའི་ཕྱིར་ཐེག་པ་ཆེན་
པོ་བསྟན་པ་ཡང་རིགས་པ་ཉིད་དེ། རྒྱས་པར་བསྟན་པ་བརྗོད་པ་འདོད་པའི་ཕྱིར་རོ།།
ཞེས་གསུངས་པའི་ཕྱིར་དང་། རྣམ་བཤད་དུའང་། རྩ་ཤེ་ལས་ཟབ་མོའི་ཕྱོགས་མ་
གཏོགས་པ་རྒྱ་ཆེ་བའི་ཐེག་ཆེན་གྱི་ཁྱད་ཆོས་མ་བསྟན་ཀྱང་། གཞུང་དེ་ནི་ཐེག་པ་ཆེ་



ais
དབུ་མ་མཐའ་དཔྱོད།
ཆུང་གཉིས་ཀྱི་ནང་ནས་ཐེག་ཆེན་པའི་དབང་དུ་མཛད་པ་ཡིན་ཏེ། ཞེས་འབྱུང་བའི་
ཕྱིར། གང་ལྟར་ཀྱང་སྐབས་འདིའི་འཇོག་མཚམས་ཅུང་ཟད་ཕྲ་བར་སྣང་བས་དཔྱད་
དགོས་པར་འདུག་གོ ། །
དབུ་མ་ལ་འཇུག་པ་ཞེས་པའི་འཇུག་བྱའི་དབུ་མ་ངོས་འཛིན་ལ། ཁ་ཅིག སྟོང་
ཉིད་ཡིན་ཞེས་སྨྲ་བ་དང་། ཡང་ཁ་ཅིག རིགས་ཚོགས་དྲུག་ལ་བྱེད་པ་གཉིས་ཀ་མི་
འཐད་དེ། རང་འགྲེལ་དུ་དབུ་མའི་བསྟན་བཅོས་ལ་འཇུག་པ་འདི་སྦྱར་བ་ཡིན་ནོ། །ཞེས་
འབྱུང་བས་དབུ་མའི་བསྟན་བཅོས་ལ་བྱེད་དགོས་ཤིང་། རྩ་ཤེ་ཁུངས་སུ་མཛད་པ་ན་
དབུ་མ་ལས་ཞེས་མང་དུ་གསུངས་པས་རྩ་ཤེ་ཉིད་ལ་བྱ་དགོས་པའི་ཕྱིར། དབུ་མ་ལ་
འཇུག་པ་ཞེས་པའི་གཞུང་གི་སྐབས་ནས་དངོས་སུ་བསྟན་པའི་དབུ་མ་ཡིན་ན། རྩ་ཤེ་
ཡིན་པས་མ་ཁྱབ་པ་འདྲ་སྟེ། འཇུག་པ་རང་དེའི་སྐབས་ནས་དངོས་སུ་བསྟན་པའི་དབུ་
མ་ཡིན་པའི་ཕྱིར་ཏེ། དེ་དེའི་སྐབས་ནས་དངོས་སུ་བསྟན་པའི་འཇུག་བྱེད་དབུ་མ་ཡིན་
པའི་ཕྱིར། ཁོ་ན་རེ། རྩ་འཇུག་གཉིས་ཆོས་ཅན། གཞུང་དེའི་སྐབས་ནས་དངོས་སུ་
བསྟན་པའི་དབུ་མ་དངོས་ཡིན་པར་ཐལ། གཞུང་དེའི་སྐབས་ནས་དངོས་སུ་བསྟན་པའི་
དབུ་མ་ཡིན་པའི་ཕྱིར། འདོད་ན། གཞུང་དེའི་སྐབས་ནས་དངོས་སུ་བསྟན་པའི་དབུ་
མ་དངོས་གནས་པ་ཡོད་པར་ཐལ། འདོད་པ་དེའི་ཕྱིར། འདོད་ན། གཞུང་དེའི་སྐབས་
ནས་དངོས་སུ་བསྟན་པའི་དབུ་མ་དེ། དབུ་མ་བཏགས་པ་བར་འཆད་མི་རིགས་པར་
ཐལ། འདོད་པ་དེའི་ཕྱིར་ཞེ་ན། འདིར་མ་ཁྱབ། ཡང་རྩ་འཇུག་གཉིས་གཞུང་དེའི་
སྐབས་ནས་དངོས་སུ་བསྟན་པའི་དབུ་མ་དངོས་གནས་པ་མ་ཡིན་པར་ཐལ། དེ་གཉིས་
གཞུང་དེའི་སྐབས་ནས་དངོས་སུ་བསྟན་པའི་དབུ་མ་བཏགས་པ་བ་ཡིན་པའི་ཕྱིར། དེར་



དབུ་མ་མཐའ་དཔྱོད།
220
ཐལ། དེའི་སྐབས་ནས་དངོས་སུ་བསྟན་པའིདབུ་མ་བཏགས་པ་བ་ཡོད་པ་གང་ཞིག།
མཚན་གཞི་ཟུར་པ་གཞན་མེད་པའི་ཕྱིར་ཞེ་ན། རྟགས་དང་པོ་མ་གྲུབ་བོ། །
ཉན་ཐོས་སངས་རྒྱས་འབྲིང་རྣམས་ཐུབ་དབང་སྐྱེས། །ཞེས་པར་ངག་དོན་ནི།
ཐེག་པ་ཆུང་ངུའི་དགྲ་བཅོམ་དང་། ཐེག་པ་འབྲིང་གི་དགྲ་བཅོམ་ཆོས་ཅན། རང་
རྒྱུ་ཐུབ་དབང་ལས་སྐྱེས་པ་ཡིན་ཏེ། དེའི་གསུང་གིས་རྟེན་འབྲེལ་ཟབ་མོའི་ཆོས་བསྟན་
པ་ལས་སྐྱེས་པའི་ཕྱིར། ཐེག་པ་ཆུང་ངུའི་དགྲ་བཅོམ་ཆོས་ཅན། ཁྱོད་ལ་ཉན་ཐོས་
ཞེས་བརྗོད་པའི་རྒྱུ་མཚན་ཡོད་དེ། ཡང་དག་པའི་གདམས་ངག་ཉན་པ་སྔོན་དུ་བཏང་
ནས། དོན་དེ་གཞན་ལ་ཐོས་པར་བྱེད་པས་དེ་ལྟར་བརྗོད་པའི་ཕྱིར། ཁོ་ན་རེ། ཉན་
ཐོས་ཡིན་ན། བཀོད་པའི་རྟགས་དེ་ཡིན་པས་ཁྱབ་པར་ཐལ། སྦྱོར་བ་དེ་འཐད་པའི་
ཕྱིར། འདོད་ན། གཟུགས་མེད་ཀྱི་རྟེན་ཅན་གྱི་ཉན་ཐོས་ཆོས་ཅན། དེར་ཐལ། དེའི་
ཕྱིར་འདོད་ན། གཟུགས་མེད་ཁམས་ན་སྒྲ་ཡོད་པར་ཐལ་ལོ། །ཞེ་ན། ཐལ་འགྱུར་
དང་པོ་ལ་མ་ཁྱབ་སྟེ། ཉན་ཐོས་ཞེས་པའི་སྒྲ་འཇུག་པའི་གཞི་ཡིན་ན་སྒྲ་བཤད་པའི་
གཞི་ཡིན་པས་མ་ཁྱབ་པའི་ཕྱིར་ཏེ། མཚོ་སྐྱེས་ཞེས་པའི་སྒྲ་འཇུག་པའི་གཞི་ཡིན་ན་
སྒྲ་བཤད་པའི་གཞི་ཡིན་པས་མ་ཁྱབ་པའི་ཕྱིར། མ་གྲུབ་ན། སྐམ་ལས་སྐྱེས་པའི་པདྨ་
ཆོས་ཅན། དེར་ཐལ། དེའི་ཕྱིར་ཏེ། མཚོ་སྐྱེས་ཡིན་པའི་ཕྱིར་ཏེ། མེ་ཏོག་ཡིན་པའི་
ཕྱིར། འདོད་མི་ནུས་ཏེ། མཚོ་ལས་མ་སྐྱེས་པའི་ཕྱིར། ཡང་ཐེག་པ་ཆུང་ངུའི་དགྲ་
བཅོམ་ཆོས་ཅན། ཁྱོད་ལ་ཐོས་སྒྲོགས་ཞེས་ཀྱང་བརྗོད་དེ། ཐེག་པ་ཆེན་པོའི་སྡེ་སྣོད་
སངས་རྒྱས་ལས་ཐོས་ནས། གཞན་ལ་སྒྲོགས་པར་བྱེད་པས་དེ་ལྟར་བརྗོད་པའི་ཕྱིར།
རྟགས་དེ་ཡིན་ན་ཐོས་སྒྲོགས་ཡིན་པས་ནི་མ་ཁྱབ་སྟེ། བྱང་འཕགས་ཀྱང་རྟགས་དེ་ཡིན་



22
དབུ་མ་མཐའ་དཔྱོད།
པའི་ཕྱིར་དང་། ཐོས་སྒྲོགས་མ་ཡིན་པའི་ཕྱིར་ཏེ། ཐེག་ཆེན་གྱི་ལམ་ལ་ཉམས་ལེན་
བྱེད་པའི་ཕྱིར། སྐབས་འདིའི་སངས་རྒྱས་འབྲིང་ཞེས་པ་འགྱུར་མི་ལེགས་པ་ཡིན་ཏེ།
ཏ་ཏ་བུད་དྷ་ཞེས་པ་དེ་ཁོ་ན་ཉིད་རྟོགས་པ་ལ་ཡང་འཇུག་པས། གང་ཟག་གསུམ་ཀ་
ལ་ཡོད་པར་འཆད་པའི་ཕྱིར་ན། ཉན་ཐོས་དེ་རྟོགས་འབྲིང་རྣམས་ཐུབ་དབང་སྐྱེས།།
ཞེས་བསྒྱུར་བ་ལེགས་པའི་ཕྱིར། འདི་ལ་དཔགས་ནས་ཁ་ཅིག ཉན་ཐོས་སངས་རྒྱས་
འབྲིང་རྣམས་ཐུབ་དབང་སྐྱེས། །ཞེས་པ་འཇུག་པའི་རང་གཞུང་མ་ཡིན་ཟེར་བ་མི་འཐད་
དེ༑ དེ་ལྟ་ན་འདི་ལྟར་བསྒྱུར་བའི་ཚེ་འཇུག་གཞུང་མ་ཚང་བའི་སྐྱོན་དུ་འགྱུར་བའི་
ཕྱིར་དང་། རྣམ་འགྲེལ་ལྟ་བུར། ཀུན་རྫོབ་པ་ཡི་དངོས་རྣམས་ལ། །ཞེས་པ་འགྱུར་
མི་ལེགས་ཀྱང་རང་གཞུང་དུ་བྱེད་དགོས་པའི་ཕྱིར། ཁ་ཅིག སངས་རྒྱས་འབྲིང་
ཞེས་པ་འགྱུར་ལེགས་པར་འདོད་པ་མི་ལེགས་ཏེ། རང་རྒྱལ་འཕགས་པ་སངས་རྒྱས་
འབྲིང་ཡིན་ན། ཉན་ཐོས་འཕགས་པ་སངས་རྒྱས་ཆུང་ངུ་དང་། བྱང་འཕགས་སངས་
རྒྱས་ཆེན་པོར་ཐལ་བའི་སྐྱོན་ཡོད་པའི་ཕྱིར། དེ་ལྟར་ན་རང་རྒྱལ་འཕགས་པ་རྣམས་
ལདེ་ཁོ་ན་ཉིད་རྟོགས་པ་འབྲིང་པོ་ཞེས་བྱ་སྟེ། དེ་རྟོགས་པ་ཉན་ཐོས་ལས་ལྷག །སངས་
རྒྱུས་ལས་དམན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ཉན་ཐོས་ལས་ལྷག་པ་
ཡིན་ཏེ། བསྐལ་ཆེན་བརྒྱར་བསོད་ནམས་དང་ཡེ་ཤེས་ལ་གོམས་པ་ལྷུར་ལེན་པའི་ཆ་
ནས་ཡིན་པའི་ཕྱིར། སངས་རྒྱས་ལས་དམན་པ་ཡིན་ཏེ། ཚོགས་གཉིས་རླབས་པོ་ཆེ་
དང་། སྙིང་རྗེ་ཆེན་པོ་དང་། རྣམ་མཁྱེན་སོགས་མེད་པའི་ཆ་ནས་ཡིན་པའི་ཕྱིར། ཁ་
ཅིག ཉན་རང་ལ་ཚོགས་གཉིས་མེད་ཟེར་བ་མི་འཐད་དེ། དེ་ལ་ཚོགས་གཉིས་ཕལ་
པ་ཡོད་པའི་ཕྱིར་ཏེ། དེ་ལ་བསོད་ནམས་དང་ཡེ་ཤེས་གཉིས་ཡོད་པ་གང་ཞིག དེ་



122
དབུ་མ་མཐའ་དཔྱོད།
གཉིས་ལ་ཚོགས་ཀྱི་སྒྲ་འཇུག་པའི་ཕྱིར། ཚོགས་ཀྱི་སྒྲ་འཇུག་པའི་གཙོ་བོ་ནི་མེད་དེ།
སྙིང་རྗེ་ཆེན་པོ་ལ་སོགས་པའི་ཐབས་ཀྱིས་ཟིན་པའི་སྒོ་ནས་ཚོགས་བསོག་པ་མེད་པའི་
ཕྱིར། ཁ་ཅིག བྱང་སེམས་ལས་དམན་པ་ཡིན་ཏེ། རང་ལམ་དུ་རྣམ་མཁྱེན་འཐོབ་
པ་མེད་པའི་ཕྱིར། ཞེས་འགོད་པ་མི་འཐད་དེ། རྣམ་བཤད་དུ་སངས་རྒྱས་ལས་དམན་
པའི་སྒྲུབ་བྱེད་གསུངས་པའི་ཕྱིར་དང་། རང་རྒྱལ་རང་ལམ་དུ་རྣམ་མཁྱེན་འཐོབ་པ་
ཡོད་པའི་ཕྱིར་ཏེ། རང་རྒྱལ་གྱིས་རྣམ་མཁྱེན་འཐོབ་པའི་ཕྱིར་ཏེ། དེ་སངས་རྒྱ་བའི་
ཕྱིར། འོན་ཀྱང་ཐེག་པ་ཆེ་ཆུང་གི་སློབ་ལམ་དུ་རྣམ་མཁྱེན་ཐོབ་པ་ནི་མེད་དོ། །ཁ་
ཅིག་ན་རེ། རང་རྒྱལ་རྣམས་ཉན་ཐོས་ལས་ལྷག་པ་ཡིན་ཏེ། ཤེས་པ་བདེན་མེད་དུ་
རྟོགས་པ་མེད་ཀྱང་། གཟུང་འཛིན་གཉིས་མེད་ཀྱི་ལྟ་བ་རྟོགས་པ་ཡོད་པའི་ཕྱིར། ཟེར་
བ་མི་འཐད་དེ། ཉན་རང་ལ་ཆོས་ཀྱི་བདག་མེད་རྟོགས་པ་ཡོད་པར་ཁས་ལེན་པའི་ཕྱིར།
དེ་གཉིས་གང་རུང་ཡིན་ན་ཆོས་ཀྱི་བདག་མེད་རྟོགས་པས་ནི་མ་ཁྱབ་སྟེ། ཐེག་དམན་
གྱི་ཚོགས་ལམ་ལ་གནས་པའི་བྱེ་བྲག་སྨྲ་བ་དང་། མདོ་སྡེ་པ་དུ་མ་ཡོད་པའི་ཕྱིར་ཏེ།
བྱང་སེམས་ཚོགས་ལམ་པར་གྱུར་པའི་དེ་གཉིས་དུ་མ་ཡོད་པའི་ཕྱིར། འཕགས་པ་ཡིན་
ན་ཡང་སྟོང་ཉིད་རྟོགས་པས་མ་ཁྱབ་སྟེ། དེ་ཡིན་ན་སྟོང་ཉིད་རྟོགས་བཞིན་པ་ཡིན་པས་
མ་ཁྱབ་པ་གང་ཞིག སྟོང་ཉིད་རྟོགས་པའི་གང་ཟག་ཡིན་ན། དེ་རྟོགས་བཞིན་པ་
ཡིན་དགོས་པའི་ཕྱིར། དང་པོ་དེར་ཐལ། སྟོང་ཉིད་རྟོགས་བཞིན་པ་མ་ཡིན་པའི་བྱང་
འཕགས་ཡོད་པའི་ཕྱིར། དེར་ཐལ། སྟོང་ཉིད་རྟོགས་པའི་བློ་རྒྱུད་ལ་མི་ལྡན་པའི་བྱང་
འཕགས་ཡོད་པའི་ཕྱིར། དེར་ཐལ། བདེན་འཛིན་མངོན་གྱུར་བ་རྒྱུད་ལྡན་གྱི་བྱང་
འཕགས་དེ་དེ་ཡིན་པའི་ཕྱིར། དེར་ཐལ། དེའི་རྒྱུད་ལ་སྟོང་ཉིད་རྟོགས་པའི་བློ་མེད་



223
__ 223 ད བུ་མ་མཐའ་དཔྱོད།
པའི་ཕྱིར་ཏེ། དེའི་རྒྱུད་ལ་དེ་མངོན་གྱུར་དུ་མེད་པ་གང་ཞིག བློ་ཡིན་ན་མངོན་
གྱུར་བ་ཡིན་དགོས་པའི་ཕྱིར། དང་པོ་མ་གྲུབ་ན། གང་ཟག་གཅིག་གི་རྒྱུད་ལ་སྟོང་
ཉིད་རྟོགས་པའི་བློ་དང་། བདེན་འཛིན་གཉིས་མངོན་གྱུར་དུ་ཅིག་ཅར་དུ་ཚོགས་པ་
ཡོད་པར་ཐལ། མ་གྲུབ་པ་དེའི་ཕྱིར། འདོད་ན། བློ་དེ་གཉིས་དམིགས་པ་གཅིག་ལ་
དམིགས་ནས་འཛིན་སྟངས་དངོས་འགལ་གྱི་བློ་མ་ཡིན་པར་ཐལ་ལོ། །དེ་ལ་ཁོ་ན་རེ།
བདེན་འཛིན་མངོན་གྱུར་བ་རྒྱུད་ལྡན་གྱི་བྱུང་འཕགས་ཆོས་ཅན། སྟོང་ཉིད་རྟོགས་པའི་
གང་ཟག་ཡིན་པར་ཐལ། སྟོང་ཉིད་རྟོགས་མྱོང་གི་གང་ཟག་ཡིན་པའི་ཕྱིར། ཞེས་
དང་། ཡང་དེ་ཆོས་ཅན། སྟོང་ཉིད་མངོན་སུམ་དུ་རྟོགས་པའི་གང་ཟག་ཡིན་པར་
ཐལ། དེ་མངོན་སུམ་དུ་རྟོགས་མྱོང་གི་གང་ཟག་ཡིན་པའི་ཕྱིར། ཞེས་ཟེར་ན། གཉིས་
ཀ་ལ་རྒྱུན་ཞུགས་དང་ཕྱིར་འོང་ཆོས་ཅན། བསམ་གཏན་གྱི་དངོས་གཞི་ཐོབ་པའི་གང་
ཟག་ཡིན་པར་ཐལ། དེ་ཐོབ་མྱོང་གི་གང་ཟག་ཡིན་པའི་ཕྱིར། ཁྱབ་པ་ཁས། ཡང་
ཁོ་ན་རེ། བདེན་འཛིན་མངོན་གྱུར་བ་རྒྱུད་ལྡན་གྱི་བྱུང་འཕགས་ཀྱི་རྒྱུད་ལ་སྟོང་ཉིད་
རྟོགས་པའི་བློ་ཡོད་པར་ཐལ། དེའི་རྒྱུད་ལ་ལམ་ཡོད་པའི་ཕྱིར། དེར་ཐལ། བདེན་
འཛིན་མངོན་གྱུར་བ་རྒྱུད་ལྡན་གྱི་སྒོམ་ལམ་རྗེས་ཐོབ་ལ་གནས་པའི་སེམས་དཔའི་རྒྱུད་
ལ་ལམ་ཡོད་པའི་ཕྱིར་ཏེ། དེའི་རྒྱུད་ལ་ཐེག་ཆེན་སེམས་བསྐྱེད་ཡོད་པའི་ཕྱིར། ཞེས་
ཟེར་ན་ཐལ་འགྱུར་དང་པོ་ལ་མ་ཁྱབ་སྙམ་སྟེ་དཔྱད་དོ། །
སངས་རྒྱས་བྱང་ཆུབ་སེམས་དཔའ་ལས་འཁྲུངས་ཤིང་། །ཞེས་པར་ངག་དོན་
ནི༑ ཐུབ་པའི་དབང་པོ་ཆོས་ཅན། ཁྱོད་རང་རྒྱུ་བྱང་ཆུབ་སེམས་དཔའ་ལས་བྱུང་
བ་ཡིན་ཏེ། ཁྱོད་རང་གི་ཉེར་ལེན་དུ་གྱུར་པའི་བྱང་ཆུབ་སེམས་དཔའ་ལས་ཀྱང་བྱུང་



224
དབུ་མ་མཐའ་དཔྱོད།
རང་གི་ལྷན་ཅིག་བྱེད་རྐྱེན་དུ་གྱུར་པའི་བྱང་ཆུབ་སེམས་དཔའ་ལས་ཀྱང་བྱུང་བའི་ཕྱིར།
དང་པོ་གྲུབ་སྟེ། ཁྱོད་དང་རྒྱུད་གཅིག་ཏུ་གྱུར་པའི་བྱང་ཆུབ་སེམས་དཔའ་དེ་ཁྱོད་ཀྱི་
ཉེར་ལེན་ཡིན་པའི་ཕྱིར། ཕྱི་མ་གྲུབ་སྟེ། ཁྱོད་དང་རྒྱུད་ཐ་དད་དུ་གྱུར་པའི་ཁྱོད་སྐྱེད་
བྱེད་ཀྱི་བྱང་ཆུབ་སེམས་དཔའ་འཇམ་དཔལ་དེ་ཁྱོད་ཀྱི་ལྷན་ཅིག་བྱེད་རྐྱེན་ཡིན་པའི་
ཕྱིར། དེ་ལ་ཁོ་ན་རེ། ཐུབ་དབང་བྱང་ཆུབ་སེམས་དཔའ་ལས་སྐྱེས་པ་མི་འཐད་པར་
ཐལ། བྱང་ཆུབ་སེམས་དཔའ་ཐུབ་དབང་ལས་སྐྱེས་པའི་ཕྱིར། དེར་ཐལ། དེ་རྒྱལ་
བའི་འབྲས་བུ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རྒྱལ་བའི་སྲས་
ཡིན་པའི་ཕྱིར། དེར་ཐལ། རྒྱལ་སྲས་ཡིན་པའི་ཕྱིར་ན་འདིར་མ་ཁྱབ། དེར་ཐལ།
བྱང་སེམས་ཡིན་པའི་ཕྱིར་ཞེ་ན། མ་ཁྱབ་མཚམས་སུ་མ་ཁྱབ་པར་ཐལ། མཚོ་སྐྱེས་
ཡིན་ན་མཚོ་ལས་སྐྱེས་པས་མ་ཁྱབ་པའི་ཕྱིར། ཁོ་ན་རེ། འོ་ན། བྱང་ཆུབ་སེམས་
དཔའ་ཐུབ་དབང་ལས་འཁྲུངས་ཚུལ་ཞིག་ཀྱང་སྐབས་འདིར་འཆད་རིགས་པར་ཐལ།
བྱང་སེམས་དེ་རང་གི་ཉེར་ལེན་དུ་གྱུར་པའི་ཐུབ་དབང་ལས་བྱུང་། དེ་རང་གི་ལྷན་
ཅིག་བྱེད་རྐྱེན་དུ་གྱུར་པའི་ཐུབ་དབང་ལས་ཀྱང་བྱུང་བའི་ཕྱིར། ཁྱབ་པ་ཁས་ཞེ་ན།
རྟགས་དང་པོ་མ་གྲུབ་སྟེ། བྱང་སེམས་ཀྱི་ཉེར་ལེན་དུ་གྱུར་པའི་ཐུབ་དབང་མེད་པའི་
ཕྱིར། དེར་ཐལ། དེའི་རིགས་འདྲ་སྔ་མར་གྱུར་པའི་ཐུབ་དབང་མེད་པའི་ཕྱིར། དེར་
ཐལ། ཐུབ་དབང་གི་རྟོགས་པ་སྔོན་སོང་གི་བྱང་སེམས་མེད་པའི་ཕྱིར། །
སྙིང་རྗེའི་སེམས་དང་གཉིས་སུ་མེད་བློ་དང་། །ཞེས་པ་རྐང་པ་གཉིས་ལ་ངག་
དོན་ནི། སྙིང་རྗེ་ཆེན་པོ་དང་། སྟོང་ཉིད་རྟོགས་པའི་ཤེས་རབ་དང་། བྱང་ཆུབ་ཀྱི་
སེམས་ཀྱི་དམིགས་རྣམ་སྦྱོང་བའི་བློ་གསུམ་ཆོས་ཅན། རང་འབྲས་བྱང་ཆུབ་སེམས་



22s
དབུ་མ་མཐའ་དཔྱོད།
དཔའི་རྒྱུ་ཡིན་ཏེ། དེ་ལ་ཕན་འདོགས་བྱེད་ཡིན་པའི་ཕྱིར། ཁ་ཅིག དེ་གསུམ་སྤྱིར་
བྱང་ཆུབ་སེམས་དཔའི་རྒྱུ་ཡིན་ཟེར་བ་མི་འཐད་དེ། སྟོང་ཉིད་རྟོགས་པའི་ཤེས་རབ་
དེ༑ དེའི་རྒྱུ་མ་ཡིན་པའི་ཕྱིར། དེར་ཐལ། བྱང་སེམས་ཀྱི་ཚོགས་ལམ་ཐོབ་པ་ལ་
སྟོང་ཉིད་རྟོགས་པའི་ཤེས་རབ་བསྐྱེད་པ་སྔོན་དུ་འགྲོ་མི་དགོས་པའི་ཕྱིར། དེར་ཐལ།
ཐེག་ཆེན་གྱི་རིགས་ཅན་དབང་རྟུལ་གྱིས་དང་པོར་བྱང་ཆུབ་མཆོག་ཏུ་སེམས་བསྐྱེད་
ནས། དེ་རྗེས་སྟོང་ཉིད་རྟོགས་པའི་ཤེས་རབ་ཚོལ་བའི་ཕྱིར་ཏེ། ཡང་དག་དད་པའི་
རྗེས་འབྲང་བ། །ཞེས་སོགས་གསུངས་པའི་ཕྱིར། ཁོ་ན་རེ། བྱང་སེམས་ཀྱི་ཚོགས་
ལམ་ཐོབ་པ་ལ་སྟོང་ཉིད་རྟོགས་པའི་ཤེས་རབ་སྔོན་དུ་འགྲོ་དགོས་པར་ཐལ། ཐེག་ཆེན་
གྱི་རིགས་ཅན་དབང་རྣོན་གྱིས་དེ་ལྟར་དགོས་པའི་ཕྱིར་ཞེ་ན། མ་ཁྱབ་སྟེ། འོ་ན། སྟོང་
ཉིད་རྟོགས་པའི་ཤེས་རབ་ཐོབ་པ་ལ་བྱང་ཆུབ་ཏུ་སེམས་བསྐྱེད་པ་སྔོན་དུ་འགྲོ་དགོས་
པར་ཐལ། ཐེག་ཆེན་གྱི་རིགས་ཅན་དབང་རྟུལ་གྱིས་དེ་ཐོབ་པ་ལ་དེ་ལྟར་དགོས་པའི་
ཕྱིར། ཁྱབ་པ་ཁས། དེ་ལ་ཁོ་ན་རེ། དེ་མི་འཐད་པར་ཐལ། སྟོང་ཉིད་རྟོགས་མ་
མྱོང་བའི་བྱང་ཆུབ་སེམས་དཔའ་མེད་པའི་ཕྱིར་ཏེ། སྟོང་ཉིད་རྟོགས་པའི་ཤེས་རབ་
ཀྱིས་མ་ཟིན་པའི་བྱང་སེམས་ཀྱི་ཉམས་ལེན་མེད་པའི་ཕྱིར། དེར་ཐལ། ཐབས་ཤེས་
ཁྱད་པར་ཅན་གྱིས་མ་ཟིན་པའི་བྱང་སེམས་ཀྱི་སྒྲུབ་པ་མེད་པའི་ཕྱིར་དང་། ལམ་ཤེར་
ཕྱིན་ཡིན་ན་ཐབས་ཤེས་ཁྱད་པར་ཅན་གྱིས་ཟིན་དགོས་པའི་ཕྱིར། ཞེས་ཟེར་ན་འདིར་
མ་ཁྱབ་སྟེ། ཟིན་བྱེད་ཐབས་ཤེས་གཉིས་སུ་ཕྱེ་བའི་ཤེས་རབ་ཡིན་ན། སྟོང་ཉིད་རྟོགས་
པའི་ཤེས་རབ་ཡིན་མི་དགོས་པའི་ཕྱིར་ཏེ། རགས་པའི་མི་རྟག་སོགས་བཅུ་དྲུག་རྟོགས་
པའི་ཤེས་རབ་སོགས་ལའང་བཤད་ཆོག་པའི་ཕྱིར། ཡང་ཁོ་ན་རེ། རིན་ཆེན་འཕྲེང་



26
དབུ་མ་མཐའ་དཔྱོད།
བ་དང་བསྟན་བཅོས་འདི་ལས་བྱང་ཆུབ་ཏུ་སེམས་བསྐྱེད་པའི་སྔོན་དུ་སྟོང་ཉིད་རྟོགས་
པའི་ཤེས་རབ་བསྐྱེད་དགོས་པར་གསུངས་པ་དེ་ཐེག་ཆེན་གྱི་རིགས་ཅན་དབང་རྣོན་ཁོ་
ནའི་དབང་དུ་མཛད་ནས་གསུངས་པ་ཡིན་པར་ཐལ། ཁྱེད་ཀྱི་དམ་བཅའ་འཐད་པའི་
ཕྱིར། འདོད་ན་བསྟན་བཅོས་གཉིས་ནས་གསུངས་པའི་ཐེག་ཆེན་གྱི་ལམ་བགྲོད་ཚུལ་
རྣམས་ཐེག་ཆེན་གྱི་རིགས་ཅན་དབང་རྣོན་ཁོ་ནའི་དབང་དུ་མཛད་ནས་གསུངས་པར་
ཐལ། འདོད་པའི་ཕྱིར་ན། འདིར་མ་ཁྱབ། ཡང་བསྟན་བཅོས་གཉིས་ནས་གསུངས་
པའི་ཐེག་ཆེན་གྱི་ལམ་གྱི་བགྲོད་ཚུལ་གཙོ་བོར་ཐེག་ཆེན་གྱི་རིགས་ཅན་དབང་རྣོན་ཁོ་
ནའི་དབང་དུ་མཛད་ནས་གསུངས་པར་ཐལ། ཞེས་འཕེན་ན་འདོད་པ་ཡིན་ལ། ཐལ་
འགྱུར་ཐོག་མ་ལ་བསྟན་བཅོས་གཉིས་ནས་བྱང་ཆུབ་ཏུ་སེམས་བསྐྱེད་པའི་སྔོན་དུ་སྟོང་
ཉིད་རྟོགས་པའི་ཤེས་རབ་བསྐྱེད་དགོས་པར་གསུངས་པ་དེ། ཐེག་ཆེན་གྱི་རིགས་ཅན་
དབང་རྣོན་ཁོ་ན་ལ་གསུངས་པར་ཐལ་ཞེས་འཕེན་ན་ཁྱབ་མེད་ཀྱི་ལན་གདབ་པ་ཡིན་
ཏེ༑ དེ་ལྟར་གསུངས་པ་དེ་ཐེག་ཆེན་གྱི་རིགས་ཅན་དབང་རྟུལ་ལ་ཡང་གསུངས་པའི་
ཕྱིར་ཏེ། དེ་ལྟར་གསུངས་པ་དེ་བསྟན་བཅོས་གཉིས་ཀྱི་གདུལ་བྱ་ཕལ་པ་ཐེག་ཆེན་གྱི་
རིགས་ཅན་དབང་རྟུལ་ལ་ཞར་བྱུང་དུ་གསུངས་པའི་ཕྱིར། བློ་གྲོས་ཞིབ་མོས་དཔྱད་
དགོས་པར་སྣང་ངོ་། །ཡང་ཁ་ཅིག སྙིང་རྗེ་ཆེན་པོ་སྟོང་ཉིད་རྟོགས་པའི་ཤེས་རབ་
བྱང་ཆུབ་ཀྱི་སེམས་གསུམ་ཆོས་ཅན། རང་འབྲས་བྱང་ཆུབ་སེམས་དཔའི་རྒྱུ་ཡིན་ཏེ།
ཞེས་འགོད་པ་མི་འཐད་དེ། བྱང་ཆུབ་སེམས་ནི་རྒྱལ་སྲས་རྣམས་ཀྱི་རྒྱུ། །ཞེས་པའི་
བྱང་ཆུབ་ཀྱི་སེམས་དེ་སེམས་བསྐྱེད་སྒོམ་པའི་སྐབས་ལ་དགོངས་པ་མ་གཏོགས་སེམས་
བསྐྱེད་དངོས་མ་ཡིན་པའི་ཕྱིར་ཏེ། རྣམ་བཤད་ལས། བྱང་སེམས་ཀྱི་སྔོན་དུ་འགྲོ་



227
དབུ་མ་མཐའདཔྱོད།
བའི་སེམས་བསྐྱེད་པ་ནི་སེམས་བསྐྱེད་སྒོམ་པའི་སྐབས་ལ་དགོངས་ཀྱི། བསྒོམས་པ་
ལ་བརྟེན་ནས་སྐྱེས་པའི་སེམས་བསྐྱེད་དངོས་མ་ཡིན་པའི་ཕྱིར་རོ། །ཞེས་གསུངས་པའི་
ཕྱིར། ཁོ་ན་རེ། སྐྱོན་མེད་དེ། ལམ་མ་ཞུགས་ན་ཐེག་ཆེན་སེམས་བསྐྱེད་ཡོད་པའི་
ཕྱིར། ཞེ་ན། དེ་ཡོད་པ་མི་འཐད་པར་ཐལ། རྣམ་བཤད་འདི་དང་དངོས་སུ་འགལ་
བ་གང་ཞིག བྱང་ཆུབ་ལམ་རིམ་དུ། ཐེག་ཆེན་པ་རྣམས་སེམས་དེ་ཡོད་མེད་ཀྱི་
རྗེས་སུ་འགྲོ་ལྡོག་བྱེད་པར་གསུངས་པ་དང་འགལ་བའི་ཕྱིར་དང་། ཐེག་ཆེན་སེམས་
བསྐྱེད་ཚིག་ཙམ་དུ་སོང་ན། དེའི་ཐེག་ཆེན་པའང་ཚིག་ཙམ་དུ་འགྱུར་བ་དང་། སེམས་
བསྐྱེད་བཅོས་མིན་དུ་སོང་ན། ཐེག་ཆེན་པའང་བཅོས་མིན་དུ་འགྱུར་བར་གསུངས་
པའི་ཕྱིར།
གང་ཕྱིར་བརྩེ་ཉིད་རྒྱལ་བའི་ལོ་ཏོག་ཕུན་ཚོགས་འདིའི། །ཞེས་སོགས་ལ་ངག་
དོན་ནི་རྒྱུ་གསུམ་གྱི་ནང་ནས། སྙིང་རྗེ་ཆེན་པོ་གཙོ་བོ་ཡིན་ཏེ། རྒྱལ་བའི་སྟོབས་སོགས་
ཀྱི་ཡོན་ཏན་བསྐྱེད་པ་ལ་སྙིང་རྗེ་ཆེན་པོ་ཉིད་ཐོག་མཐའ་བར་གསུམ་དུ་གལ་ཆེ་བའི་ཕྱིར།
ཁ་ཅིག་ན་རེ། དང་པོར་གལ་ཆེ་བ་ས་བོན་ལྟ་བུའི་སྙིང་རྗེ་དང་། བར་དུ་གལ་ཆེ་བ་
ཆུ་ལུད་ལྟ་བུའི་སྙིང་རྗེ་དང་། ཐ་མར་གལ་ཆེ་བ་སྨིན་པ་ལྟ་བུའི་སྙིང་རྗེ་དང་གསུམ་
འགལ་བ་ཡིན་ཏེ། དང་པོ་ཡིན་ན། ལམ་མ་ཞུགས་ཀྱི་སྙིང་རྗེ་ཡིན་དགོས། བར་པ་
ཡིན་ན་བྱང་ཆུབ་སེམས་དཔའི་སྙིང་རྗེ་ཡིན་དགོས། ཐ་མ་ཡིན་ན་སངས་རྒྱས་འཕགས་
པའི་སྙིང་རྗེ་ཡིན་དགོས་པའི་ཕྱིར། ཞེས་ཟེར། དེ་ལྟར་དགོས་པ་རྣམས་མི་འཐད་པར་
ཐལ། དེ་གསུམ་ཀ་ལ་སྙིང་རྗེ་ཆེན་པོས་མ་ངེས་པའི་ཕྱིར། ཡང་ཁ་ཅིག དེ་གསུམ་
དོན་གཅིག་ཟེར་བ་མི་འཐད་དེ། ལམ་མ་ཞུགས་གྱི་སྙིང་རྗེ་ཆེན་པོ་དང་པོ་ཡིན་ཡང་



228
དབུ་མ་མཐའ་དཔྱོད།
ཕྱི་མ་གཉིས་མ་ཡིན། བྱང་ཆུབ་སེམས་དཔའི་སྙིང་རྗེ་བར་པ་ཡིན་ཀྱང་ཐོག་མཐའ་
གཉིས་མ་ཡིན། སངས་རྒྱས་འཕགས་པའི་སྙིང་རྗེ་ཕྱི་མ་ཡིན་ཀྱང་དང་པོ་གཉིས་མ་
ཡིན་པའི་ཕྱིར། རྒྱུ་གསུམ་གྱི་ནང་ནས། སྙིང་རྗེ་ཆེན་པོ་གཙོ་བོ་ཡིན་པའི་རྒྱུ་མཚན་
གཞན་ཡང་ཡོད་དེ། སྙིང་རྗེ་ཆེན་པོ་དེ་བྱང་སེམས་ཀྱི་རྒྱུ་གཞན་གཉིས་ཀྱི་རྩཁར་གསུངས་
པའི་ཕྱིར། དེ་ལ་ཁོ་ན་རེ། དེ་ལྟར་གསུངས་པ་དེ་ཐེག་ཆེན་གྱི་རིགས་ཅན་དབང་རྣོན་
གྱི་དབང་དུ་བྱས་ནས་གཙོ་བོར་གསུངས་པར་ཐལ། དེ་གཙོ་བོར་གསུངས་པའི་ཐེག་
ཆེན་གྱི་རིགས་ཅན་གྱི་གདུལ་བྱ་ཞིག་ཡོད། དེ་ཐེག་ཆེན་གྱི་རིགས་ཅན་དབང་རྟུལ་
གྱི་དབང་དུ་བྱས་ནས་གཙོ་བོར་གསུངས་པ་མ་ཡིན་པའི་ཕྱིར། ཕྱི་མ་དེར་ཐལ། གང་
ཕྱིར་བརྩེ་ཉིད་ཅེས་སོགས་མཆོད་བརྗོད་ཀྱི་གཞུང་གི་ཆེད་དུ་བྱ་བའི་གདུལ་བྱ་ཡིན་ན་
ཐེག་ཆེན་གྱི་རིགས་ཅན་དབང་རྣོན་ཡིན་དགོས་པའི་ཕྱིར། རྩ་བར་འདོད་ན། གདུལ་
བྱ་ཐེག་ཆེན་གྱི་རིགས་ཅན་དབང་རྣོན་གྱིས་དང་པོར་སྙིང་རྗེ་ཆེན་པོ་བསྐྱེད་ནས། དེ་
རྗེས་སྟོང་ཉིད་རྟོགས་པའི་ཤེས་རབ་འཚོལ་བར་ཐལ། འདོད་པ་དེའི་ཕྱིར་ན་འདིར་མ་
ཁྱབ། འདོད་མི་ནུས་ཏེ། དེས་སྟོང་ཉིད་རྟོགས་པའི་ཤེས་རབ་སྔོན་དུ་བཙལ་ནས་དེ་
རྗེས་སྙིང་རྗེ་ཆེན་པོ་བསྐྱེད་པའི་ཕྱིར་ཏེ། ཡང་དག་ཤེས་འཚོལ་སྔོན་བཏང་སྟེ། ཞེས་
སོགས་གསུངས་པའི་ཕྱིར་ཞེ་ན་མ་ཁྱབ་མཚམས་སུ་མ་ཁྱབ་པར་ཐལ། སྙིང་རྗེ་ཆེན་
པོ་སྟོང་ཉིད་རྟོགས་པའི་ཤེས་རབ་ཀྱི་རྩ་བར་གསུངས་པ་དེ་གཙོ་བོར་རྒྱུ་འབྲས་ཀྱི་དབང་
དུ་བྱས་ནས་གསུངས་པ་མ་ཡིན་པའི་ཕྱིར། དེར་ཐལ། སྟོང་ཉིད་རྟོགས་པའི་ཤེས་
རབ་ཀྱིས་ཟིན་པའི་སྙིང་རྗེ་ཆེན་པོ་རྒྱུད་ལ་སྐྱེས་པ་ན་སེམས་ཅན་གྱི་སྡུག་བསྔལ་ཤས་
མི་བཟོད་པ་འབྱུང་ཞིང་། དེའི་རྩ་བ་བདེན་འཛིན་ལ་ཐུག་པས་བདེན་འཛིན་སྤོང་དགོས་



229
དབུ་མ་མཐའ་དཔྱོད།
པར་མཐོང་ཞིང་། དེ་སྤོང་བ་ལ་དེའི་ཞེན་ཡུལ་འགོག་དགོས་པར་དགོངས་ནས་སྟོང་
ཉིད་རྟོགས་པའི་ཤེས་རབ་བསྒོམ་པ་ལ་ངང་གིས་འཇུག་པར་འགྱུར་ཞེས་པའི་དོན་ཡིན་
པའི་ཕྱིར། འདིས་རྗེས་འབྲང་མང་པོ་ཞིག་གི་བློ་མུན་བསལ་ཡོད་དོ། །ཡང་ཁོ་ན་རེ།
ཐེག་ཆེན་གྱི་རིགས་ཅན་དབང་པོ་རྣོ་རྟུལ་ཅི་ཡིན་ཡང་སྟོང་ཉིད་རྟོགས་པའི་ཤེས་རབ་
ཀྱི་སྔོན་དུ་སྙིང་རྗེ་ཆེན་པོ་དང་། སེམས་བསྐྱེད་འགྲོ་དགོས་པ་མི་འཐད་པར་ཐལ། དེ་
ཅི་ཡིན་ཀྱང་སྐྱེས་བུ་ཆེན་པོའི་ལམ་རིམ་གྱིས་བསྡུས་པའི་སྙིང་རྗེ་ཆེན་པོ་སོགས་བསྐྱེད་
པ་ལ་སྔོན་དུ་སྐྱེས་བུ་འབྲིང་དང་ཐུན་མོང་བའི་ལམ་རིམ་གྱིས་བསྡུས་པའི་ཐར་པ་དོན་
གཉེར་གྱི་བློ་བཅོས་མ་མ་ཡིན་པ་བསྐྱེད་པ་འགྲོ་དགོས་པ་གང་ཞིག ཐར་པ་དོན་གཉེར་
གྱི་བློ་བཅོས་མིན་རྒྱུད་ལྡན་གྱི་གང་ཟག་ཡིན་ན། ཐར་པ་ཚད་མས་གྲུབ་པའི་གང་ཟག་
ཡིན་དགོས། དེ་ཡིན་ན་སྟོང་ཉིད་ཚད་མས་གྲུབ་པའི་གང་ཟག་ཡིན་དགོས་པའི་ཕྱིར།
དང་པོ་དེར་ཐལ། ལམ་རིམ་གསུམ་གྱི་གོ་རིམས་ངེས་པའི་ཕྱིར། གཉིས་པ་དེར་ཐལ།
ཐར་པ་ཚད་མས་མ་གྲུབ་པར་དེ་དོན་གཉེར་གྱི་བློ་བཅོས་མིན་སྐྱེ་དོན་མེད་པའི་ཕྱིར།
གསུམ་པ་དེར་ཐལ། ཐར་པ་དོན་དམ་བདེན་པ་ཡིན་པའི་ཕྱིར་ཏེ། འགོག་བདེན་དོན་
དམ་བདེན་པ་ཡིན་པའི་ཕྱིར་ཞེ་ན། ཐལ་འགྱུར་གཉིས་པ་ལ་མ་ཁྱབ་སྟེ། སྐྱེས་བུ་འབྲིང་
དང་ཐུན་མོང་བའི་ལམ་རིམ་ཐོབ་པའི་གང་ཟག་ཡིན་ན། ཐར་པ་དོན་གཉེར་གྱི་བློ་བཅོས་
མིན་ཐོབ་པས་མ་ཁྱབ་པའི་ཕྱིར་ཏེ། དེ་ཡིན་ན་ཕྲ་བའི་མི་རྟག་སོགས་བཅུ་དྲུག་རྟོགས་
པའི་ལམ་རིམ་ཐོབ་པས་མ་ཁྱབ་པའི་ཕྱིར་ཏེ། རགས་པའི་མི་རྟག་སོགས་བཅུ་དྲུག་རྟོགས་
པའི་སྐྱེས་བུ་འབྲིང་དང་ཐུན་མོང་བའི་ལམ་རིམ་མཚན་ཉིད་པ་ཡོད་པའི་ཕྱིར། གང་
ལྟར་ཀྱང་དཔྱད་པ་མཛོད་ཅིག ཡང་ཁ་ཅིག་ན་རེ། རིན་ཆེན་འཕྲེང་བར། དེ་ཡི་རྩ་



དབུ་མ་མཐའ་དཔྱོད།
230
བ་བྱང་ཆུབ་སེམས་ཞེས་པའི་སེམས་བསྐྱེད་དེ། སེམས་བསྐྱེད་བཏགས་པ་བ་ལ་བྱེད་
རིགས་པར་ཐལ། གཞུང་འདིར་གསུངས་པའི་བྱང་ཆུབ་ཀྱི་སེམས་དེ་སེམས་བསྐྱེད་
བཏགས་པ་བ་ལ་བྱེད་རིགས་པ་གང་ཞིག དེ་ཡི་རྩ་བ་བྱང་ཆུབ་སེམས་ཞེས་པ་དང་།
བྱང་ཆུབ་སེམས་ནི་ཞེས་འདིར་གསུངས་པ་གཉིས་དོན་གཅིག་པའི་ཕྱིར་ཏེ། སྐབས་
འདིར་ཆོས་གསུམ་བྱང་སེམས་ཀྱི་རྒྱུར་འཇོག་པའི་ཤེས་བྱེད་དུ། རིན་ཆེན་འཕྲེང་བའི་
གཞུང་འདི་དྲངས་པ་གང་ཞིག གཞུང་དེར་གསུངས་པའི་སྙིང་རྗེ་དང་། སྟོང་ཉིད་
རྟོགས་པའི་ཤེས་རབ་དང་། གཞུང་འདིར་གསུངས་པའི་ཆོས་གཉིས་དོན་གཅིག་པའི་
ཕྱིར། རྩ་བར་འདོད་མི་རིགས་ཏེ། རི་དབང་ལྟར་བརྟན་པའི་སེམས་བསྐྱེད་དུ་གསུངས་
པའི་ཕྱིར་ཞེ་ན། དོགས་གཞིར་ཆེ་འདུག་ཀྱང་། འདིའི་སྔ་མ་ལ་ཁྱབ་མེད་ཀྱི་ལན་
བྱའོ། །འོ་ན། དེ་ཡི་རྩ་བ་བྱང་ཆུབ་སེམས་ཞེས་པ་ཤེས་བྱེད་དུ་འདྲེན་པ་མི་རིགས་
པར་ཐལ་ལོ་ཞེ་ན། སྐྱོན་མེད་དེ། གཞུང་དེས་བླ་མེད་བྱང་ཆུབ་ཀྱི་རྒྱུར་སེམས་བསྐྱེད་
དངོས་གནས་པ་ཅིག་དགོས་པར་བསྟན་པས། བྱང་སེམས་ལས་དང་པོ་པའི་རྒྱུར་བྱུང་
ཆུབ་ཀྱི་སེམས་ཀྱི་དམིགས་རྣམ་སྦྱོང་བའི་བློ་ཅིག་དགོས་པར་གྲུབ་པ་ལ་དགོངས་པའི་
ཕྱིར། ཁ་ཅིག་གཟུང་འཛིན་གཉིས་མེད་ཀྱི་ཤེས་པ་དེ། གཉིས་སུ་མེད་བློ་ཞེས་པའི་
གཉིས་མེད་ཀྱི་བློ་ཡིན་ཟེར་བ་མི་ལེགས་ཏེ། རང་འགྲེལ་ལས། གཉིས་སུ་མེད་པའི་
བློ་ནི་དངོས་པོ་དང་དངོས་པོ་མེད་པ་ལ་སོགས་པའི་མཐའ་གཉིས་དང་བྲལ་བའི་ཤེས་
རབ་བོ། །ཞེས་སྟོང་ཉིད་རྟོགས་པའི་ཤེས་རབ་ལ་བཤད་པའི་ཕྱིར། ཡང་ཁ་ཅིག དོན་
དམ་སེམས་བསྐྱེད་དེ་དེ་ཡིན་ཟེར་བ་མི་རིགས་ཏེ། སྐབས་འདིའི་གཉིས་མེད་ཀྱི་བློ་འཇུག་
པའི་གཙོ་བོའི་གདུལ་བྱས་ཐེག་པ་ཆེན་པོའི་ཚོགས་ལམ་གྱི་སྔོན་དུ་བསྐྱེད་དགོས་པའི་ཕྱིར།



231
དབུ་མ་མཐའ་དཔྱོད།
དང་པོར་ང་ཞེས་བདག་ལ་ཞེན་གྱུར་ཅིང་། །ཞེས་སོགས་རྐང་པ་བཞི་ལ་ངག་
དོན་ནི། དཔལ་ལྡན་ཟླ་བ་ཆོས་ཅན། སེམས་ཅན་ལ་དམིགས་པའི་སྙིང་རྗེ་ལ་ཕྱག་
འཚལ་བ་ཡིན་ཏེ། དེ་ལ་སྒོ་གསུམ་གུས་པའི་ཚུལ་གྱིས་འདུད་པའི་ཕྱིར། འགྲོ་བ་གཡོ་
བའི་ཆུ་ཡི་ནང་གི་ཟླ་བ་ལྟར། །ཞེས་སོགས་རྐང་པ་གཉིས་ལ་ངག་དོན་ནི། དེ་ཆོས་
ཅན། ཆོས་ལ་དམིགས་པའི་སྙིང་རྗེ་ལ་ཕྱག་འཚལ་བ་ཡིན་ཏེ། དེ་ལ་སྒོ་གསུམ་གུས་
པའི་ཚུལ་གྱིས་འདུད་པའི་ཕྱིར། དེ་ཆོས་ཅན། དམིགས་མེད་ཀྱི་སྙིང་རྗེ་ལ་ཕྱག་འཚལ་
བ་ཡིན་ཏེ། དེ་ལ་སྒོ་གསུམ་གུས་པའི་ཚུལ་གྱིས་འདུད་པའི་ཕྱིར། མཐའ་དཔྱད་པ་
ལ༑ ཁ་ཅིག་ན་རེ། སེམས་ཅན་ཚད་མེད་པ་ལ་དམིགས་ནས་སྡུག་བསྔལ་དང་བྲལ་
འདོད་ཀྱི་རྣམ་པ་ཅན་གྱི་སྙིང་རྗེ་དེ། སྙིང་རྗེ་ཆེན་པོའི་མཚན་ཉིད་ཟེར་བ་མི་རིགས་
ཏེ༑ ཉན་རང་གི་རྒྱུད་ཀྱི་སྙིང་རྗེ་ཚད་མེད་དེ། མཚན་ཉིད་དེ་ཡིན་ཀྱང་སྙིང་རྗེ་ཆེན་
པོ་མ་ཡིན་པའི་ཕྱིར། དེ་མ་ཡིན་པར་ཐལ། དེ་སེམས་ཅན་ཐམས་ཅད་སྡུག་བསྔལ་
ལས་སྐྱོབ་པར་འདོད་པའི་རྣམ་པ་ཅན་མ་ཡིན་པའི་ཕྱིར་ཏེ། སྐབས་འདིའི་སྙིང་རྗེ་ཆེན་
པོ་དེ་དེ་ཡིན་པའི་ཆ་ནས་ཉན་རང་གི་སྙིང་རྗེ་ལས་ཁྱད་པར་འཕགས་པའི་ཕྱིར་ཏེ། རྣམ་
བཤད་ལས། འདིའི་སྙིང་རྗེ་གསུམ་ནི། དམིགས་པ་གསུམ་པོ་གང་ལ་དམིགས་ཀྱང་
སེམས་ཅན་ཐམས་ཅད་སྡུག་བསྔལ་མཐའ་དག་ལས་སྐྱོབ་པར་འདོད་པའི་རྣམ་པ་ཅན་
ཡིན་པས་ཉན་རང་གི་སྙིང་རྗེ་དང་ཁྱད་པར་ཤིན་ཏུ་ཆེའོ། །ཞེས་གསུངས་པའི་ཕྱིར།
གཞན་ཡང་དེ་མི་འཐད་པར་ཐལ། ཉན་རང་གི་རྒྱུད་ལ་སྙིང་རྗེ་ཆེན་པོ་མེད་པའི་ཕྱིར་
ཏེ༑ དེའི་རྒྱུད་ལ་ལྷག་བསམ་རྣམ་དག་མེད་པའི་ཕྱིར་དང་། རྣམ་འགྲེལ་ལས། སྙིང་
རྗེ་དམན་པ་ཉིད་ཕྱིར་དང་། །ཞེས་དང་། དོན་གསལ་ལས། སྙིང་བརྩེ་བ་དང་བྲལ་



དབུ་མ་མཐའ་དཔྱོད།
232
བའི་ཕྱིར། །ཞེས་སོགས་གསུངས་པའི་ཕྱིར། རྒྱུད་བླ་ཊིཀ་ཆེན་ལས་དེ་ཡོད་པར་བཤད་
པས་འགོག་མི་རིགས་སོ། །ཞེ་ན། འགོག་རིགས་པར་ཐལ། རྗེ་ཡབ་སྲས་ཀྱི་ཊིཀ་
ཆེན་གཞན་རྣམས་ལས་བཀག་ཅིང་མ་བཤད་པ་དང་། རྒྱུད་བླ་ཊིཀ་ཀའི་གསུང་དེ་ཡང་
དཔྱད་གཞིར་སྣང་བའི་ཕྱིར་དང་། གལ་ཏེ་གསལ་ནའང་དེ་ཉིད་ལས་ཤེས་སྒྲིབ་ཀུན་
བརྟགས་བཤད་པ་ཁས་མི་ལེན་པ་དང་མཚུངས་པས་དྲང་དོན་དུ་བཀྲལ་ཆོག་པའི་ཕྱིར།
ཡང་ཁ་ཅིག དེ་དམིགས་པ་སེམས་ཅན་ཐམས་ཅད་ལ་དམིགས་ནས་རྣམ་པ་སྡུག་
བསྔལ་དང་བྲལ་བར་འདོད་པའི་བློ་དེ། སྙིང་རྗེ་ཆེན་པོའི་མཚན་ཉིད་ཟེར་བ་མི་རིགས་
ཏེ༑ སྙིང་རྗེ་ཆེན་པོ་དང་མཚུངས་ལྡན་གྱི་གཙོ་བོ་སེམས་དེ་མཚན་ཉིད་དེ་ཡིན་པ་གང་
ཞིག སྙིང་རྗེ་ཆེན་པོ་མ་ཡིན་པའི་ཕྱིར་ཏེ། སྙིང་རྗེ་ཆེན་པོ་ཡིན་ན་སེམས་བྱུང་ཡིན་
དགོས་པའི་ཕྱིར། རང་གི་ལུགས་ནི། སེམས་ཅན་ཐམས་ཅད་སྡུག་བསྔལ་དང་བྲལ་
བར་འདོད་པའི་རྣམ་པ་ཅན་གྱི་བརྩེ་བ་དེ། སྙིང་རྗེ་ཆེན་པོའི་མཚན་ཉིད། དབྱེ་ན་
གསུམ་ཡོད་པ་ལས་ཁ་ཅིག་ན་རེ། སེམས་ཅན་ལ་དམིགས་པའི་སྙིང་རྗེ་ཆེན་པོ་གང་
ཞིག སེམས་ཅན་མི་རྟག་པར་རྟོགས་པའི་ཤེས་རབ་དང་། སེམས་ཅན་བདེན་མེད་
དུ་རྟོགས་པའི་ཤེས་རབ་གང་རུང་གིས་དངོས་སུ་མ་ཟིན་པ་དེ། སེམས་ཅན་ཙམ་ལ་
དམིགས་པའི་སྙིང་རྗེ་ཆེན་པོའི་མཚན་ཉིད། དེ་གང་ཞིག་སེམས་ཅན་མི་རྟག་པར་རྟོགས་
པའི་ཤེས་རབ་ཀྱིས་དངོས་སུ་ཟིན་པ་དེ་ཆོས་ལ་དམིགས་པའི་སྙིང་རྗེ་ཆེན་པོའི་མཚན་
ཉིད། དེ་གང་ཞིག་སེམས་ཅན་བདེན་མེད་དུ་རྟོགས་པའི་ཤེས་རབ་ཀྱིས་དངོས་སུ་ཟིན་
པ་དེ། དམིགས་མེད་ལ་དམིགས་པའི་སྙིང་རྗེ་ཆེན་པོའི་མཚན་ཉིད་ཟེར། དང་པོ་མི་
འཐད་པར་ཐལ། སེམས་ཅན་ཙམ་ལ་དམིགས་པའི་སྙིང་རྗེ་ཆེན་པོའི་མཚན་ཉིད་ཀྱི་



233
དབུ་མ་མཐའ་དཔྱོད།
ཟུར་དུ་སེམས་ཅན་ལ་དམིགས་པའི་སྙིང་རྗེ་ཆེན་པོ་ཞེས་སྨོས་མི་རིགས་པའི་ཕྱིར། དེར་
ཐལ། སེམས་ཅན་ལ་དམིགས་པའི་སྙིང་རྗེ་ཆེན་པོ་ཡིན་ན། སེམས་ཅན་ཙམ་ལ་དམིགས་
པའི་སྙིང་རྗེ་ཆེན་པོ་ཡིན་དགོས་པའི་ཕྱིར་ཏེ། རྣམ་བཤད་དུ་སེམས་ཅན་ཙམ་ལ་དམིགས་
པའི་སྙིང་རྗེ་ཆེན་པོ་འཆད་པ་ན་ཚིག་བསྡུ་བ་མཛད་ནས། སེམས་ཅན་ལ་དམིགས་པའི་
སྙིང་རྗེ་ཆེན་པོ་ཞེས་བརྗོད་པར་མཛད་པའི་ཕྱིར། ཁོ་ན་རེ། དེ་མི་འཐད་པར་ཐལ།
ཆོས་ལ་དམིགས་པའི་སྙིང་རྗེ་ཆེན་པོ་དང་། དམིགས་མེད་ལ་དམིགས་པའི་སྙིང་རྗེ་
ཆེན་པོ་གཉིས་ཀྱང་སེམས་ཅན་ལ་དམིགས་པའི་སྙིང་རྗེ་ཡིན་པའི་ཕྱིར། མ་གྲུབ་ན་དེ་
ཆོས་ཅན། དེར་ཐལ། སེམས་ཅན་ལ་དམིགས་པ་གང་ཞིག སྙིང་རྗེ་ཆེན་པོ་ཡིན་
པའི་ཕྱིར། ཞེས་པ་དང་། ཡང་དེ་གཉིས་ཆོས་ཅན། དེར་ཐལ། སེམས་ཅན་ཐམས་
ཅད་ལ་དམིགས་པའི་སྙིང་རྗེ་ཆེན་པོ་ཡིན་པའི་ཕྱིར། ཞེས་པ་གཉིས་ཀ་ཞེ་འདོད་ལ་མ་
སྙོགས་པས་ཁྱབ་མེད་ཀྱི་ལན་བྱའོ། །མཚན་ཉིད་ཕྱི་མ་གཉིས་མི་འཐད་པར་ཐལ།
སེམས་ཅན་ལ་དམིགས་པའི་སྙིང་རྗེ་ཆེན་པོ་ཡིན་ན། སྙིང་རྗེ་ཕྱི་མ་གཉིས་གང་ཡང་
མ་ཡིན་དགོས་པའི་ཕྱིར། ཡང་ཁ་ཅིག སྙིང་རྗེ་ཆེན་པོ་གང་ཞིག ཅེས་སྦྱར་ནས་
མཚན་ཉིད་སྔར་ལྟར་འཇོག དེ་ལ་ཁ་ཅིག་ན་རེ། སེམས་ཅན་མི་རྟག་པར་རྟོགས་
པའི་བློ་དང་། དེ་བདེན་མེད་དུ་རྟོགས་པའི་བློ་གཉིས་ཀ་རྒྱུད་ལྡན་གྱི་བྱང་ཆུབ་སེམས་
དཔའི་རྒྱུད་ཀྱི་སྙིང་རྗེ་ཆེན་པོ་ཆོས་ཅན། ཆོས་ལ་དམིགས་པའི་སྙིང་རྗེ་ཆེན་པོ་ཡིན་
པར་ཐལ། མཚན་ཉིད་དེའི་ཕྱིར། ཕྱི་མ་དེར་ཐལ། བྱང་ཆུབ་སེམས་དཔའ་དེའི་
རྒྱུད་ལ་སྙིང་རྗེ་ཆེན་པོ་དང་སེམས་ཅན་མི་རྟག་པར་རྟོགས་པའི་ཤེས་རབ་གཉིས་ཅིག་
ཅར་དུ་ཡོད་པའི་ཕྱིར། རྩ་བར་འདོད་ན། དེ་ཆོས་ཅན། དམིགས་མེད་ལ་དམིགས་



234
དབུ་མ་མཐའ་དཔྱོད།
པའི་སྙིང་རྗེ་ཆེན་པོ་ཡིན་པར་ཐལ། མཚན་ཉིད་དེའི་ཕྱིར། ཕྱི་མ་དེར་ཐལ། བྱང་
ཆུབ་སེམས་དཔའ་དེའི་རྒྱུད་ལ་སྙིང་རྗེ་ཆེན་པོ་དང་སྟོང་ཉིད་རྟོགས་པའི་ཤེས་རབ་གཉིས་
ཅིག་ཅར་དུ་ཡོད་པའི་ཕྱིར། རྩ་བར་འདོད་ན། དེ་མ་ཡིན་པར་ཐལ། ཆོས་ལ་དམིགས་
པའི་སྙིང་རྗེ་ཆེན་པོ་ཡིན་པའི་ཕྱིར། ཞེས་ཟེར་ཏེ། རྫས་སྤྱི་མ་དང་གཉིས་མགོ་མ་ལ་
བརྟེན་པའོ། །ཡང་ཁ་ཅིག མི་རྟག་པར་གྱུར་པའི་སེམས་ཅན་དང་བདེན་མེད་དུ་གྱུར་
པའི་སེམས་ཅན་གང་ལ་ཡང་མ་དམིགས་པར་སེམས་ཅན་སྡུག་བསྔལ་གྱིས་མནར་བ་
ལ་དམིགས་ནས་སྡུག་བསྔལ་དང་བྲལ་འདོད་ཀྱི་རྣམ་པར་ཅན་གྱི་སྙིང་རྗེ་ཆེན་པོ་དེ།
སེམས་ཅན་ཙམ་ལ་དམིགས་པའི་སྙིང་རྗེ་ཆེན་པོའི་མཚན་ཉིད། མི་རྟག་པར་གྱུར་པའི་
སེམས་ཅན་ལ་དམིགས་ནས་སྡུག་བསྔལ་དང་བྲལ་འདོད་ཀྱི་རྣམ་པ་ཅན་གྱི་སྙིང་རྗེ་ཆེན་
པོ་དེ། ཆོས་ལ་དམིགས་པའི་སྙིང་རྗེ་ཆེན་པོའི་མཚན་ཉིད། བདེན་མེད་དུ་གྱུར་པའི་
སེམས་ཅན་ལ་དམིགས་ནས་སྡུག་བསྔལ་དང་བྲལ་འདོད་ཀྱི་རྣམ་པར་ཅན་གྱི་སྙིང་རྗེ་
ཆེན་པོ་དེ། དམིགས་མེད་ལ་དམིགས་པའི་སྙིང་རྗེ་ཆེན་པོའི་མཚན་ཉིད་ཟེར། དེ་མི་
ལེགས་ཏེ། སེམས་ཅན་ལ་དམིགས་པའི་སྙིང་རྗེ་ཆེན་པོ་ཡིན་ན་མི་རྟག་པར་གྱུར་པའི་
སེམས་ཅན་ལ་དམིགས་པའི་སྙིང་རྗེ་ཆེན་པོ་ཡིན་དགོས། དེ་ཡིན་ན་བདེན་མེད་དུ་གྱུར་
པའི་སེམས་ཅན་ལ་དམིགས་པའི་སྙིང་རྗེ་ཆེན་པོ་ཡིན་དགོས་པའི་ཕྱིར། རྟགས་གཉིས་
ཀ་དེར་ཐལ། དེ་ལྟར་དུ་དབུ་མ་པས་ཁས་ལེན་པའི་ཕྱིར་ཏེ། སེམས་ཙམ་པས་སེམས་
ཅན་ལ་དམིགས་པའི་སྙིང་རྗེ་ཆེན་པོ་ཡིན་ན་མི་རྟག་པར་གྱུར་པའི་སེམས་ཅན་ལ་དམིགས་
པའི་སྙིང་རྗེ་ཆེན་པོ་ཡིན་དགོས་པར་ཁས་ལེན་པའི་ཕྱིར་ཏེ། དེས་གཟུགས་ལ་ཚད་མ་
ཡིན་ན། ཤེས་པའི་བདག་ཉིད་དུ་གྱུར་པའི་གཟུགས་ལ་ཚད་མ་ཡིན་དགོས་པར་ཁས་



235
དབུ་མ་མཐའ་དཔྱོད།
ལེན་པའི་ཕྱིར་ཏེ། དེས་གཟུགས་ཕྱི་རོལ་དོན་དུ་ཞེན་པའི་རྟོག་ངོར་ཕྱི་རོལ་དོན་དུ་གྱུར་
པའི་གཟུགས་གཞལ་བྱ། གཟུགས་ཀྱི་རྣམ་པར་ཤར་ནས་དེ་ལ་གསར་དུ་མི་སླུ་བའི་
ཤེས་པ་ཚད་མ། ཤེས་པའི་བདག་ཉིད་དུ་གྱུར་པའི་གཟུགས་དངོས་སུ་རྟོགས་པའི་ཚད་
མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་འཐད་ལྡན་ཁས་ལེན་པའི་ཕྱིར། དེ་
ལ་ཁོ་ན་རེ། དངོས་སྨྲ་བའི་རྒྱུད་ཀྱི་བདེན་པར་མེད་པའི་གཟུགས་རྟོགས་པའི་ཚད་མ་
མེད་པར་ཐལ། བདེན་པར་མེད་པའི་གཟུགས་རྟོགས་པའི་དངོས་སྨྲ་བ་མེད་པའི་ཕྱིར།
མ་གྲུབ་ན། དེ་འདྲ་བའི་དངོས་སྨྲ་བ་ཆོས་ཅན། རང་གི་གཞལ་བྱ་ཁས་ལེན་པར་ཐལ།
རང་གི་གཞལ་བྱ་རྟོགས་པའི་གང་ཟག་ཡིན་པའི་ཕྱིར། རྟགས་ཁས། འདོད་ན། དེ་
ཆོས་ཅན། བདེན་པར་མེད་པའི་གཟུགས་ཁས་ལེན་པའི་གང་ཟག་ཡིན་པར་ཐལ། དེ་
འདྲ་བའི་དངོས་སྨྲ་བའི་གཞལ་བྱ་ཁས་ལེན་པའི་གང་ཟག་ཡིན་པའི་ཕྱིར་ཞེ་ན། འདིའི་
སྔ་མ་ལ་མ་ཁུབ་བོ། །རང་གི་ལུགས་ནི། མི་རྟག་པ་དང་བདེན་པར་མེད་པ་གང་གིས་
ཀྱང་ཁྱད་པར་དུ་མ་བྱས་པར་སེམས་ཅན་ཐམས་ཅད་ལ་དམིགས་ནས་སྡུག་བསྔལ་དང་
བྲལ་འདོད་ཀྱི་རྣམ་པ་ཅན་གྱི་བརྩེ་བ་དེ། སེམས་ཅན་ལ་དམིགས་པའི་སྙིང་རྗེ་ཆེན་
པོའི་མཚན་ཉིད། བདེན་མེད་ཀྱིས་ཁྱད་པར་དུ་བྱས་ནས་སེམས་ཅན་ལ་དམིགས་པ་
མ་ཡིན་པར་མི་རྟག་པས་ཁྱད་པར་དུ་བྱས་ཏེ་སེམས་ཅན་ཐམས་ཅད་ལ་དམིགས་ནས་
སྡུག་བསྔལ་དང་བྲལ་འདོད་ཀྱི་རྣམ་པ་ཅན་གྱི་བརྩེ་བ་དེ། ཆོས་ལ་དམིགས་པའི་སྙིང་
རྗེ་ཆེན་པོའི་མཚན་ཉིད། བདེན་མེད་ཀྱིས་ཁྱད་པར་དུ་བྱས་ཏེ་སེམས་ཅན་ཐམས་ཅད་
ལ་དམིགས་ནས་སྡུག་བསྔལ་དང་བྲལ་འདོད་ཀྱི་རྣམ་པ་ཅན་གྱི་བརྩེ་བ་དེ། དམིགས་
མེད་ལ་དམིགས་པའི་སྙིང་རྗེ་ཆེན་པོའི་མཚན་ཉིད་ཡིན་ནོ། །དེ་ལ་ཁོ་ན་རེ། མི་འཐད་



236
དབུ་མ་མཐའ་དཔྱོད།
པར་ཐལ། སེམས་ཅན་ལ་དམིགས་པའི་སྙིང་རྗེ་ཆེན་པོ་ཡིན་ན། མི་རྟག་པས་ཁྱད་
པར་དུ་བྱས་ནས་སེམས་ཅན་ལ་དམིགས་དགོས། དེ་ཡིན་ན་བདེན་མེད་ཀྱིས་ཁྱད་པར་
དུ་བྱས་ནས་ཀྱང་སེམས་ཅན་ལ་དམིགས་དགོས་པའི་ཕྱིར། རྟགས་གཉིས་ཀ་དེར་ཐལ།
དེ་ཡིན་ན་མི་རྟག་པར་གྱུར་པའི་སེམས་ཅན་ལ་དམིགས་དགོས། དེ་ཡིན་ན་བདེན་མེད་
དུ་གྱུར་པའི་སེམས་ཅན་ལ་དམིགས་དགོས་པའི་ཕྱིར་ཞེ་ན། མ་ཁྱབ་སྟེ། ཁྱད་པར་
དུ་བྱས་ནས་ཞེས་པ་ལ་ནུས་པ་ལྷག་པོ་ཅིག་ཡོད་པའི་ཕྱིར་ཏེ། མི་རྟག་པས་ཁྱད་པར་
དུ་བྱས་ནས་སེམས་ཅན་ལ་དམིགས་པའི་སྙིང་རྗེ་ཆེན་པོ་ཡིན་ན། སེམས་ཅན་མི་རྟག་
པས་ཁྱད་པར་དུ་བྱས་ནས་དམིགས་པས་ཁྱབ། བདེན་མེད་ཀྱིས་ཁྱད་པར་དུ་བྱས་ནས་
སེམས་ཅན་ལ་དམིགས་པའི་སྙིང་རྗེ་ཆེན་པོ་ཡིན་ན། སེམས་ཅན་བདེན་མེད་ཀྱིས་ཁྱད་
པར་དུ་བྱས་ནས་དམིགས་པས་ཁྱབ་པའི་ཕྱིར། རྟགས་གཉིས་ཀ་དེར་ཐལ། མི་རྟག་
པས་ཁྱད་པར་དུ་བྱས་ནས་སེམས་ཅན་ལ་དམིགས་ན་སེམས་ཅན་མི་རྟག་པ་ལ་དམིགས་
པས་ཁྱབ། བདེན་མེད་ཀྱིས་ཁྱད་པར་དུ་བྱས་ནས་སེམས་ཅན་ལ་དམིགས་ན་སེམས་
ཅན་བདེན་མེད་ལ་དམིགས་པས་ཁྱབ་པའི་ཕྱིར་ཏེ། སྙིང་རྗེ་གསུམ་དམིགས་པའི་སྒོ་
ནས་ཕྱེ་བའི་ཕྱིར། འོ་ན། མི་རྟག་པས་ཁྱད་པར་དུ་བྱས་པའི་སེམས་ཅན་ལ་དམིགས་
ན་སེམས་ཅན་མི་རྟག་པ་ལ་དམིགས་དགོས་པར་ཐལ། ཁྱོད་འདོད་པ་དེའི་ཕྱིར་ཞེ་ན།
འདོད་དེ། དེ་ཡིན་ན་མི་རྟག་པས་ཁྱད་པར་དུ་བྱས་ནས་སེམས་ཅན་ལ་དམིགས་དགོས་
པའི་ཕྱིར། འོན་ཀྱང་དཔྱད་པ་མཛོད་ཅིག
ས་མཚམས་ལ། ཁ་ཅིག ས་ཐོབ་ནས་སེམས་ཅན་ཙམ་ལ་དམིགས་པའི་སྙིང་
རྗེ་མེད་ཟེར་བ་མི་འཐད་དེ། ས་བདུན་པའི་རྗེས་ཐོབ་ཀྱི་བར་དུ་སྙིང་རྗེ་དེ་ཡོད་པའི་ཕྱིར་



237
དབུ་མ་མཐའ་དཔྱོད།
ཏེ༔ དེའི་བར་དུ་སེམས་ཅན་ལ་དམིགས་རེས་ཀྱིས་མི་རྟག་པ་དང་བདེན་མེད་གང་རུང་
གིས་ཁྱད་པར་དུ་བྱས་ནས་དམིགས་པས་མ་ཁྱབ་པའི་ཕྱིར། ཡང་ཁ་ཅིག སངས་
རྒྱུས་ཀྱི་སར་སེམས་ཅན་ལ་དམིགས་པའི་སྙིང་རྗེ་ཡོད་ཟེར་བ་མི་འཐད་དེ། སངས་
འཕགས་ཀྱི་སྙིང་རྗེ་ཡིན་ན་དམིགས་མེད་ཀྱི་སྙིང་རྗེ་ཡིན་པས་ཁྱབ་པའི་ཕྱིར། རང་
ལུགས་ནི། སྤྱིར་སྙིང་རྗེ་ཆེན་པོ་ལམ་མ་ཞུགས་ནས་སངས་རྒྱས་ཀྱི་སའི་བར་དུ་དང་།
ས་བདུན་པའི་རྗེས་ཐོབ་བར་དུ་སྙིང་རྗེ་གསུམ་ཀ་དང་། ས་བརྒྱད་པ་ཐོབ་ནས་དམིགས་
མེད་ལ་དམིགས་པའི་སྙིང་རྗེ་གཅིག་པུ་ཡོད་དོ། །དེ་རྣམས་ལ་ཁ་ཅིག་ན་རེ། སེམས་
ཅན་བདེན་མེད་ལ་དམིགས་པའི་སློབ་པའི་སྙིང་རྗེ་ཆེན་པོ་མེད་པར་ཐལ། སྤྱིར་སློབ་
པའི་སྙིང་རྗེ་ཆེན་པོས་རང་ཡུལ་རྟོགས་པ་གང་ཞིག དེ་བདེན་མེད་དུ་རྟོགས་པའི་
སློབ་པའི་སྙིང་རྗེ་མེད་པའི་ཕྱིར། དང་པོ་དེར་ཐལ། སློབ་པའི་ཀུན་རྫོབ་སེམས་བསྐྱེད་
ཀྱིས་རང་ཡུལ་རྟོགས་པའི་ཕྱིར་ཏེ། དེས་སངས་རྒྱས་ཐོབ་བྱར་རྟོགས་པའི་ཕྱིར་ཏེ། དེས་
དེ་ཐོབ་བྱར་བྱེད་པའི་ཕྱིར་ན་མ་ཁྱབ། རྩ་རྟགས་གཉིས་པ་དེར་ཐལ། བདེན་འཛིན་
དང་འཛིན་སྟངས་འགལ་བའི་སློབ་པའི་སྙིང་རྗེ་མེད་པའི་ཕྱིརཏེ། བྱམས་སོགས་རྨོངས་
དང་འགལ་མེད་ཕྱིར། །ཞེས་སོགས་གསུངས་པའི་ཕྱིར། ཁོ་ན་རེ། སློབ་པའི་ཀུན་
རྫོབ་སེམས་བསྐྱེད་དེ། སངས་རྒྱས་ཐོབ་བྱར་རྟོགས་པའི་བློ་མ་ཡིན་པར་ཐལ་ལོ་ཞེ་
ན༑ འདོད་པ་ཡིན་ཏེ། སློབ་པའི་སེམས་བསྐྱེད་དང་སྙིང་རྗེ་གང་རུང་ཡིན་ན། ཚད་
མིན་གྱི་བློ་ཡིན་དགོས་པ་གང་ཞིག ལོག་རྟོག་དང་ཐེ་ཚོམ་གང་ཡང་མ་ཡིན་དགོས་
པའི་ཕྱིར། གཞན་ཡང་། དག་ས་གསུམ་ན་དམིགས་མེད་ཀྱི་སྙིང་རྗེ་གཅིག་པུ་ཡོད་
པ་མི་འཐད་པར་ཐལ། དེ་གསུམ་ན་ཆོས་ལ་དམིགས་པའི་སྙིང་རྗེ་ཡོད་པའི་ཕྱིར་ཏེ།



3•
དབུ་མ་མཐའ་དཔྱོད།
དེ་གསུམ་ན་སེམས་ཅན་མི་རྟག་པ་ལ་དམིགས་པའི་སྙིང་རྗེ་ཡོད་པའི་ཕྱིརཏེ། དེ་གསུམ་
ན་སེམས་ཅན་བདག་མེད་པ་ལ་དམིགས་པའི་སྙིང་རྗེ་ཡོད་པ་གང་ཞིག རྣམ་པ་ཀུན་
དུ་མཚུངས་པའི་ཕྱིར་ཞེ་ན། སྐྱོན་མེད་དེ། ཐལ་འགྱུར་ཕྱི་མའི་རྟགས་ཕྱི་མ་ལ་རྟགས་
མ་གྲུབ་ཀྱི་ལན་བྱེད་པའི་ཕྱིར། སངས་རྒྱས་ཀྱི་སར་དེ་ལྟར་ཡོད་པར་ཐལ་བ་འཕེན་
ན་ནི། ཐལ་འགྱུར་བར་པ་ལ་ཁྱབ་མེད་ཀྱི་ལན་གདབ་པར་བྱའོ། །
དེ་ཚེ་འདི་ཡི་སོ་སོ་སྐྱེ་བོའི་ས་རྣམས་ཐམས་ཅད་ཟད། །ཅེས་པ་ལ། བྱུང་
སེམས་མཐོང་ལམ་པ་ཆོས་ཅན། ཁྱོད་ཀྱི་རྒྱུད་ལ་སོ་སྐྱེའི་ས་མེད་དེ། ཁྱོད་འཕགས་
ལམ་ཐོབ་པའི་གང་ཟག་ཡིན་པའི་ཕྱིར། དེ་ལ་ཁ་ཅིག་ན་རེ། གཟུགས་སུ་ཉེར་འགྲོའི་
ཕྱིར་མི་འོང་འཕར་བ་ཆོས་ཅན། དེར་ཐལ། དེའི་ཕྱིར། འདོད་ན། ཁྱོད་ཀྱི་རྒྱུད་ལ་
འཇིག་རྟེན་པའི་ལམ་མེད་པར་ཐལ། འདོད་པ་དེའི་ཕྱིར། འདོད་ན་ཁྱོད་ཀྱི་རྒྱུད་ལ་
བསམ་གཏན་བཞི་པའི་དངོས་གཞིའི་སྙོམས་འཇུག་ཟག་བཅས་མེད་པར་ཐལ། འདོད་
པ་དེའི་ཕྱིར། ཟེར་ན་ཐལ་འགྱུར་བར་པ་ལ་མ་ཁྱབ། འདི་ནི་འཕགས་པ་བརྒྱུད་པ་
ཇི་ལྟ་དེ་ལྟར་ཉེར་བར་བསྟན། །ཞེས་པ་ལ་བྱང་སེམས་ས་དང་པོ་བ་ཆོས་ཅན། རྒྱུན་
ཞུགས་ཞུགས་པ་བཞིན་དུ་རང་དང་འཚམ་པའི་ཡོན་ཏན་ཁྱད་པར་ཅན་འཐོབ་པར་འགྱུར་
ཏེ༑ དེ་བཞིན་དུ་རང་དང་འཚམ་པའི་སྤངས་རྟོགས་ཀྱི་ཡོན་ཏན་ཁྱད་པར་ཅན་འཐོབ་
པར་འགྱུར་བའི་ཕྱིར། ཁ་ཅིག དེ་ཆོས་ཅན། རྒྱུན་ཞུགས་ཞུགས་པ་བཞིན་དུ་
རང་དང་འཚམ་པའི་ཡོན་ཏན་ཁྱད་པར་ཅན་ཐོབ་སྟེ། དེ་བཞིན་དུ་རང་དང་འཚམ་
པའི་སྤངས་རྟོགས་ཀྱི་ཡོན་ཏན་ཁྱད་པར་ཅན་ཐོབ་པའི་ཕྱིར། ཞེས་འགོད་པ་མི་འཐད་
དེ༑ རྒྱུན་ཞུགས་ཞུགས་པའི་རྒྱུད་ལ་སྤངས་པ་མེད་པའི་ཕྱིར། དེར་ཐལ། ཉན་ཐོས་



23s
དབུ་མ་མཐའ་དཔྱོད།
ཀྱི་མཐོང་ལམ་བཟོད་པ་བརྒྱད་ལ་གནས་པའི་གང་ཟག་གི་རྒྱུད་ལ་སྤངས་པ་མེད་པའི་
ཕྱིར། ཁྱབ་སྟེ། ཉན་ཐོས་ཀྱི་མཐོང་ལམ་ཤེས་པ་བརྒྱད་ལ་གནས་པའི་རྒྱུན་ཞུགས་
ཞུགས་པ་མེད་པའི་ཕྱིར། ཁོ་ན་རེ། བཅུ་དྲུག་པ་ལམ་རྗེས་ཤེས་ལ་གནས་པའི་རྒྱུན་
ཞུགས་ཞུགས་པ་མེད་ཀྱང་། ཉན་ཐོས་ཀྱི་མཐོང་ལམ་སྡུག་བསྔལ་ཆོས་ཤེས་ལ་གནས་
པའི་རྒྱུན་ཞུགས་ཞུགས་པ་ཡོད་པས་སྐྱོན་མེད་དོ། །ཞེ་ན། མི་འཐད་པར་ཐལ། ཉན་
ཐོས་ཀྱི་མཐོང་ལམ་ཤེས་པ་བརྒྱད་ཅིག་ཅར་སྐྱེ་བའི་ཕྱིར། དེར་ཐལ། ཐེག་ཆེན་གྱི་
མཐོང་ལམ་ཤེས་པ་བརྒྱད་ཅིག་ཅར་སྐྱེ་བ་གང་ཞིག རྒྱུ་མཚན་མཚུངས་པའི་ཕྱིར།
ཡང་ཁོ་ན་རེ། སྐབས་འདིའི་འཕགས་པ་བརྒྱད་པ་དེ་རྒྱུན་ཞུགས་ཞུགས་པ་ལ་བྱེད་མི་
རིགས་པར་ཐལ། དེ་རྒྱུན་ཞུགས་འབྲས་གནས་ལ་བྱེད་རིགས་པའི་ཕྱིར་ཏེ། རང་འགྲེལ་
ལས། རྒྱུན་དུ་ཞུགས་པའི་དཔེའི་སྒོ་ནས་གསལ་བར་བྱས་པ་ཡིན་ནོ། །ཞེས་གསུངས་
པའི་ཕྱིར་ཟེར་ན། སྐྱོན་མེད་དེ། རྒྱུན་དུ་ཞུགས་པའི་འབྲས་བུ་ལ་ཞུགས་པ་ལ་རྒྱུན་
ཞུགས་ཞེས་མིང་བཏགས་པ་ཡིན་པའི་ཕྱིར། དེ་ལྟ་མ་ཡིན་ན། རང་འགྲེལ་ལས། སྐྱོན་
དང་བྲལ་ཞིང་ཡོན་ཏན་འབྱུང་བ་དེ་བཞིན་དུ། ཞེས་གསུངས་པ་མི་འཐད་པར་ཐལ།
དམ་བཅའ་གང་ཞིག རྒྱུན་ཞུགས་འབྲས་གནས་ཀྱི་རྒྱུད་ལ་མཐོང་སྤངས་ཀུན་སྦྱོར་
གསུམ་སྤངས་པའི་སྤངས་པ་ཐོབ་ཟིན་པའི་ཕྱིར། འོ་ན། ལུགས་འདི་ལ་འདོད་པའི་
མས་བསྡུས་ཀྱི་བདེན་འཛིན་ཉོན་སྒྲིབ་ཏུ་ཁས་བླང་དགོས་པས་རྒྱུན་ཞུགས་རིགས་ནས་
རིགས་སྐྱེ་ལ་འདོད་ཉོན་བཞི་པ་སྤངས་པ་དང་། ཕྱིར་འོང་ལ་འདོད་ཉོན་དྲུག་པ་སྤངས་
པ་དང་། ཕྱིར་མི་འོང་ལ་འདོད་ཉོན་དགུ་པ་སྤངས་པ་ཇི་ལྟར་འཇོག་ཅེ་ན། བཞག་
ཏུ་ཡོད་དེ། རིམ་པ་བཞིན། འཇིག་རྟེན་པའི་སྒོམ་སྤངས་སུ་གྱུར་པའི་འདོད་ཉོན་བཞི་



340
དབུ་མ་མཐའ་དཔྱོད།
པ་དང་། དྲུག་པ་དང་། དགུ་པ་སྤངས་པའི་སྒོ་ནས་འཇོག །འཇིག་རྟེན་ལས་འདས་
པའི་སྒོམ་སྤངས་ཀྱི་དབང་དུ་བྱས་ན། འདོད་ཉོན་སྤངས་ན་སྲིད་ཉོན་སྤངས་དགོས་
པའི་ཕྱིར་རོ། །
རྫོགས་པའི་བྱང་ཆུབ་སེམས་ལྟ་དང་པོ་ལ་གནས་ཀྱང་། །ཞེས་སོགས་རྐང་
པ་གསུམ་ལ། བྱང་སེམས་ས་དང་པོ་བ་ཆོས་ཅན། ཉན་རང་རྣམས་རིགས་ཀྱི་སྒོ་ནས་
ཟིལ་གྱིས་གནོན་ཏེ། བྱང་ཆུབ་ཀྱི་སེམས་དང་སྙིང་རྗེ་ཆེན་པོ་ཐོབ་པའི་སེམས་དཔའ་
ཡིན་པའི་ཕྱིར། ཁ་ཅིག རྫོགས་པའི་བྱང་ཆུབ་སེམས་ཞེས་པའི་བྱང་ཆུབ་ཀྱི་སེམས་
དེ༑ འདུན་ལྡན་སེམས་བསྐྱེད་ལ་བྱེད་ཟེར་བ་མི་རིགས་ཏེ། བྱམས་པའི་རྣམ་ཐར་
ལས། བྱང་ཆུབ་སེམས་དཔའ་ལས་དང་པོ་བ་ཞེས་གསུངས་པ་དང་། བྱང་ཆུབ་ཏུ་
སེམས་བསྐྱེད་ནས་རིང་པོ་མ་ལོན་པ་ཞེས་གསུངས་པ་རྣམས་དོན་དམ་སེམས་བསྐྱེད་ལ་
ལྟོས་ནས་ཡིན་པའི་ཕྱིར། ཁ་ཅིག བྱམས་པའི་རྣམ་ཐར་ལས། ལྷག་པའི་བསམ་པ་
ཡོངས་སུ་དག་པའི་མིག་གི་ཡོན་ཏན་གང་ཡིན་པ། ཞེས་པ་ལྷག་བསམ་དག་པའི་སེམས་
བསྐྱེད་ལ་བྱེད་ཟེར་བ་མི་འཐད་དེ། ཐམས་ཅད་མཁྱེན་པ་ཉིད་དུ་སེམས་བསྐྱེད་པའི་
གཤོག་པའི་སྟོབས་ཀྱི་ཞེས་གསུངས་པའི་སེམས་བསྐྱེད་ལྷག་བསམ་དག་པའི་སེམས་བསྐྱེད་
ལ་བྱེད་དགོས་པ་གང་ཞིག དེ་བྱས་ན་ཟློས་པའི་སྐྱོན་ཡོད་པའི་ཕྱིར་དང་། ངེས་
པར་སྙིང་རྗེ་ཆེན་པོ་ལ་བྱེད་དགོས་པའི་ཕྱིར། ཕྱི་མ་དེར་ཐལ། མདོ་ཚན་གོང་མར་
སྙིང་རྗེའི་དབང་གིས་ཞེས་གསུངས་པ་གང་ཞིག ལུང་སྔ་ཕྱི་གཉིས་དཔེ་སོ་སོ་བ་ཙམ་
མ་གཏོགས་དོན་གཅིག་ཡིན་པའི་ཕྱིར། སྐབས་འདིར་སྙིང་རྗེ་ཆེན་པོ་ལ་ལྷག་བསམ་
དག་པའི་མིང་གིས་གསུངས་པའི་རྒྱུ་མཚན་ཡོད་དེ། དེས་ཟླས་དྲངས་པའི་སེམས་བསྐྱེད་



241
དབུ་མ་མཐའ་དཔྱོད།
དེ་ལྷག་བསམ་དག་པའི་སེམས་བསྐྱེད་ཡིན་པ་ལ་དགོངས་པའི་ཕྱིར་ཏེ། རྣམ་བཤད་
ལས་གསལ་བའི་ཕྱིར། ཉན་རང་རིགས་ཀྱི་སྒོ་ནས་ཟིལ་གྱིས་གནོན་པ་ལ་ས་དང་པོ་
ངེས་པར་ཐོབ་དགོས་པ་ནི་མ་ཡིན་ཏེ། བྱང་སེམས་སོ་སྐྱེས་ཀྱང་ཉན་རང་རིགས་ཀྱི་
སྒོ་ནས་ཟིལ་གྱིས་གནོན་པའི་ཕྱིར། དེར་ཐལ། དེས་ཉན་རང་ཀུན་རྫོབ་སེམས་བསྐྱེད་
ཀྱི་སྒོ་ནས་ཟིལ་གྱིས་གནོན་པའི་ཕྱིར། དེར་ཐལ། དེ་གནོན་པའི་རྒྱུ་མཚན་གྱིས་སོ་
སྐྱེའི་སེམས་བསྐྱེད་ལ་བརྙས་མི་རིགས་པར་གསུངས་པའི་ཕྱིར་ཏེ། སྤྱོད་པ་ཉམས་ལེན་
གྱི་བྱ་བས་དངོས་སུ་མ་ཟིན་པའི་སེམས་བསྐྱེད་ལ་བརྙས་མི་རིགས་པར་བསླབ་བཏུས་
སུ་མདོ་དྲངས་ནས་བསྒྲུབས་པ་གང་ཞིག ས་ཐོབ་ནས་སྤྱོད་པ་ཉམས་ལེན་གྱི་བྱ་བས་
དངོས་སུ་མ་ཟིན་པའི་སེམས་བསྐྱེད་མི་སྲིད་པའི་ཕྱིར། ཕྱི་མ་དེར་ཐལ། ས་ཐོབ་ནས་
སྨོན་སེམས་མེད་པའི་ཕྱིར་ཏེ། སྨོན་སེམས་ཀྱི་ས་མཚམས་ཐེག་ཆེན་གྱི་ཚོགས་ལམ་
ཁོ་ནར་འཇོག་པར་བྱང་ཆུབ་ལམ་རིམ་སོགས་ནས་གསུངས་པ་དང་ཁོག་གཅིག་པའི་
ཕྱིར། འོ་ན། རྣམ་བཤད་སྙིང་པོ་རྒྱན་དུ་ས་ཐོབ་ནས་སྨོན་སེམས་ཡོད་པར་བཤད་
པ་དང་འགལ་ལོ་ཞེ་ན། སྐྱོན་མེད་དེ། ལུགས་དེ་སྐབས་འདིར་དྲང་དོན་དུ་འགྲེལ་
བར་བྱེད་པའི་ཕྱིར། དེ་ལྟ་མ་ཡིན་ན་འཇུག་སེམས་རྒྱུད་ལ་སྐྱེ་ཁ་མའི་བྱང་སེམས་ཚོགས་
ལམ་པ་དེ་སྐད་ཅིག་གཉིས་པར་འཇུག་སེམས་ལ་གནས་པའི་སེམས་དཔར་མི་འགྱུར་
བར་ཐལ། དེའི་རྒྱུད་ཀྱི་སེམས་བསྐྱེད་དེ་སྐད་ཅིག་གཉིས་པར་འཇུག་སེམས་སུ་མི་འགྱུར་
བའི་ཕྱིར། མ་གྲུབ་ན་སོང་དེར་ཐལ། འཇུག་སེམས་ཐོབ་མ་ཐག་པའི་སེམས་དཔའི་
རྒྱུད་ཀྱི་སེམས་བསྐྱེད་འཇུག་སེམས་མ་ཡིན་པའི་ཕྱིར། མ་གྲུབ་ན་སོང་། དེར་ཐལ།
དེའི་རྒྱུད་ལ་སྨོན་སེམས་ཡོད་པའི་ཕྱིར། རྟགས་ཁས། ཁ་ཅིག ས་དང་པོའི་ཡེ་ཤེས་



དབུ་མ་མཐའ་དཔྱོད།
242
དོན་དམ་སེམས་བསྐྱེད་ཡིན་ཟེར་བ་མི་འཐད་དེ། དེ་ཆོས་ཉིད་ལ་གཉིས་སྣང་ནུབ་པའི་
མཉམ་གཞག་ཡེ་ཤེས་མ་ཡིན་པའི་ཕྱིར་ཏེ། ས་དང་པོའི་རྗེས་ཐོབ་ཡེ་ཤེས་ཡོད་པའི་
ཕྱིར། ས་དང་པོ་ཡན་ཆད་ཀྱི་མཉམ་གཞག་ཡེ་ཤེས་ཡིན་ན། དོན་དམ་སེམས་བསྐྱེད་
ཡིན་པས་ཀྱང་མ་ཁྱབ་སྟེ། དོན་དམ་སེམས་བསྐྱེད་ཡིན་ན་གཙོ་བོའི་སེམས་ཡིན་དགོས་
པའི་ཕྱིར། ཡང་དོན་དམ་སེམས་བསྐྱེད་ཐེག་ཆེན་འཕགས་པའི་སེམས་བསྐྱེད་དུ་བྱེད་
པའང་མི་རིགས་ཏེ། དོན་དམ་སེམས་བསྐྱེད་དང་ཐེག་ཆེན་འཕགས་པའི་སེམས་བསྐྱེད་
གཉིས་འགལ་བའི་ཕྱིར། དེར་ཐལ། དོན་དམ་སེམས་བསྐྱེད་ཡིན་ན་སེམས་བསྐྱེད་
མ་ཡིན་དགོས་པར་སྤྱོད་འཇུག་ཊིཀྐ་སོགས་ལས་གསུངས་པའི་ཕྱིར། ཁ་ཅིག སངས་
རྒྱས་ཀྱི་སར་ཀུན་རྫོབ་སེམས་བསྐྱེད་དང་དོན་དམ་སེམས་བསྐྱེད་གཉིས་མི་འགལ་ཟེར་
བ་མི་འཐད་དེ། ཀུན་རྫོབ་སེམས་བསྐྱེད་ཡིན་ན་ཐབས་ཀྱི་རྟོགས་རིགས་སུ་གནས་པས་
ཁྱབ་ཅིང་། དོན་དམ་སེམས་བསྐྱེད་ཡིན་ན་ཤེས་རབ་ཀྱི་རྟོགས་རིགས་སུ་གནས་པས་
ཁྱབ་པས་འགལ་དགོས་པའི་ཕྱིར། །
དེ་ནི་རིང་དུ་སོང་བར་བློ་ཡང་ལྷག་པར་འགྱུར། །ཞེས་པ་ལ་ངག་དོན་ནི། བྱང་
སེམས་ས་དང་པོ་བ་ཆོས་ཅན། ཁྱོད་ཀྱི་ས་བདུན་པ་ཐོབ་པའི་ཚེ་ཉན་རང་དགྲ་བཅོམ་
བློའི་སྒོ་ནས་ཟིལ་གྱིས་གནོན་ཏེ། ཁྱོད་ཀྱིས་ས་བདུན་པ་ཐོབ་པའི་ཚེ་བྱ་རྫོགས་ཀྱི་སྐད་
ཅིག་མ་གཅིག་ལ་ཆོས་ཉིད་ལ་མངོན་སུམ་དུ་འཇུག་ལྡང་གཉིས་ཀ་ནུས་པའི་ཕྱིར། དེ་
ལ་ཁོ་ན་རེ། ཉན་རང་དགྲ་བཅོམ་ཆོས་ཅན། དེར་ཐལ། དེའི་ཕྱིར། འདོད་ན། དེ་
ཆོས་ཅན། ཁྱོད་ཀྱིས་ས་བདུན་པ་ཐོབ་པའི་ཚེ། ཁྱོད་ཀྱིས་ཁྱོད་བློའི་སྒོ་ནས་ཟིལ་གྱིས་
མི་གནོན་པར་ཐལ། ཁྱོད་བདག་མེད་ཡིན་པའི་ཕྱིར། ཞེས་འགོག་ཅིང་། ཁོ་རང་གི་



41
དབུ་མ་མཐའ་དཔྱོད།
ལུགས་ལ་ཆོས་ཅན་དང་། བསལ་བ་གོང་དང་འདྲ་བ་ལ། འཇུག་ལྡང་གཉིས་ཀ་ནུས་
པའི་སེམས་དཔའ་ཡིན་པའི་ཕྱིར། ཞེས་འགོད། འོ་ན། ཉན་རང་དགྲ་བཅོམ་སངས་
རྒྱས་པའི་དུས་མེད་པར་ཐལ། དེ་སངས་རྒྱས་པའི་ཚེ་སངས་རྒྱས་མ་ཡིན་པའི་ཕྱིར།
མ་གྲུབ་ན་སོང་། དེར་ཐལ། དེས་ས་བདུན་པ་ཐོབ་པའི་ཚེ། དེ་ས་བདུན་པ་ལ་གནས་
པའི་སེམས་དཔའ་མ་ཡིན་པའི་ཕྱིར། མ་གྲུབ་ན་སོང་། དེ་ཆོས་ཅན། ཁྱོད་ཀྱིས་ས་
བདུན་པ་ཐོབ་པའི་ཚེ་ཁྱོད་ས་བདུན་པ་ལ་གནས་པའི་སེམས་དཔའ་མ་ཡིན་པར་ཐལ།
ཁྱོད་ཀྱིས་ས་བདུན་པ་ཐོབ་པའི་ཚེ་ཁྱོད་བྱ་རྫོགས་ཀྱི་སྐད་ཅིག་མ་གཅིག་ལ་ཆོས་ཉིད་
ལ་མངོན་སུམ་དུ་འཇུག་ལྡང་གཉིས་ཀ་ནུས་པའི་སེམས་དཔའ་མ་ཡིན་པའི་ཕྱིར། མ་
གྲུབ་ན་སོང་། དེ་ཆོས་ཅན། ཁྱོད་ཀྱིས་ས་བདུན་པ་ཐོབ་པའི་ཚེ་ཁྱོད་ཀྱིས་ཉན་རང་
དགྲ་བཅོམ་བློའི་སྒོ་ནས་ཟིལ་གྱིས་གནོན་པར་ཐལ། མ་གྲུབ་པ་དེའི་ཕྱིར། འཁོར་
གསུམ། ཡང་ཁ་ཅིག ས་དང་པོ་བས་ས་བདུན་པ་ཐོབ་པའི་ཚེ་ན་ཉན་རང་དགྲ་བཅོམ་
བློའི་སྒོ་ནས་ཟིལ་གྱིས་གནོན་ནུས་ཀྱང་དེའི་ཚེ་ན་ས་དང་པོ་བས་ཉན་རང་དགྲ་བཅོམ་
བློའི་སྒོ་ནས་ཟིལ་གྱིས་གནོན་མི་ནུས། ཞེས་ཞིབ་ཆ་བྱེད་པ་མི་འཐད་དེ། དེས་ས་བདུན་
པཐོབ་བའི་ཚེ་ན། ཐོབ་མ་ཐག་པ་དེ་བྱང་སེམས་ས་བདུན་པ་བོར་གྱུར་ཟིན་པའི་ཕྱིར།
དེར་ཐལ། དེ་སངས་རྒྱས་པའི་ཚེ་དེ་སངས་རྒྱུས་ཡིན་པའི་ཕྱིར། ཁ་ཅིག བྱང་སེམས་
ས་དང་པོ་བས་ཀྱང་ཉན་རང་དགྲ་བཅོམ་བློའི་སྒོ་ནས་ཟིལ་གྱིས་གནོན་ནུས་ཏེ། བློ་ཀུན་
རྫོབ་སེམས་བསྐྱེད་ཀྱི་སྒོ་ནས་ཟིལ་གྱིས་གནོན་ནུས་པའི་ཕྱིར། ཞེས་ཟེར་བ་ཁྱབ་པ་ཤིན་
ཏུ་མ་ངེས་པ་ཡིན་ཏེ། ཉན་རང་དགྲ་བཅོམ་བློའི་སྒོ་ནས་ཟིལ་གྱིས་གནོན་ནུས་མི་ནུས་
དཔྱོད་པའི་བློ་དེ་ཡིན་ན་སྟོང་ཉིད་རྟོགས་པའི་བློ་ཡིན་དགོས་པ་གང་ཞིག བྱང་སེམས་



44
དབུ་མ་མཐའ་དཔྱོད།
དེས་ཉན་རང་དགྲ་བཅོམ་སྟོང་ཉིད་རྟོགས་པའི་བློའི་སྒོ་ནས་ཟིལ་གྱིས་གནོན་མི་ནུས་པའི་
ཕྱིར། དང་པོ་དེར་ཐལ། ས་བཅུ་པའི་མདོར། རང་གི་བློའི་སྟོབས་ཀྱིས་རྣམ་པར་
དཔྱད་པས་ནི་མ་ཡིན་ནོ་ཞེས་པའི་བློ་དང་། རང་གི་བློའི་སྟོབས་བསྐྱེད་པས་ཞེས་པའི་
བློ་དེ་སྟོང་ཉིད་རྟོགས་པའི་བློ་ལ་བྱེད་རིགས་པའི་ཕྱིར། ཕྱི་མ་དེར་ཐལ། ཉན་རང་
ལ་ཡང་སྟོང་ཉིད་རྟོགས་པ་ཡོད་པའི་ཕྱིར། དེར་ཐལ། ཉན་རང་དགྲ་བཅོམ་པས་
ཕུང་པོ་བདེན་མེད་དུ་རྟོགས་པའི་ཕྱིར། དེར་ཐལ། དེས་གང་ཟག་བདེན་མེད་དུ་རྟོགས་
པ་གང་ཞིག མཚུངས་པའི་ཕྱིར། དང་པོ་དེར་ཐལ། དེས་གང་ཟག་གི་བདག་མེད་
རྟོགས་པ་གང་ཞིག གང་ཟག་བདེན་པར་མེད་པ་དེ་གང་ཟག་གི་བདག་བཀག་པའི་
སྟོང་ཉིད་ཕྲ་མོ་ཡིན་པའི་ཕྱིར། ཕྱི་མ་དེར་ཐལ། གང་ཟག་བདེན་པར་འཛིན་པའི་
བདེན་འཛིན་དེ་གང་ཟག་གི་བདག་འཛིན་ཡིན་པའི་ཕྱིར། དེར་ཐལ། ཕུང་པོ་བདེན་
པར་འཛིན་པའི་བདེན་འཛིན་དེ་ཆོས་ཀྱི་བདག་འཛིན་ཡིན་པ་གང་ཞིག རྒྱུ་མཚན་
མཚུངས་པའི་ཕྱིར། ཁ་ཅིག གང་ཟག་གི་བདག་མེད་ཚད་མས་གྲུབ་པའི་གང་ཟག་
ཡིན་ན། ཆོས་ཀྱི་བདག་མེད་ཚད་མས་གྲུབ་པའི་གང་ཟག་ཡིན་པས་ཁྱབ་ཟེར་བ་མི་
རིགས་ཏེ། དབུ་མའི་ལྟ་བ་ཐོག་མར་འཚོལ་བའི་ཚེ། དང་པོར་གང་ཟག་གི་བདག་
མེད་ཤེས་པར་བྱས་ནས། དེའི་རིགས་པ་གཞན་ལ་སྦྱོར་བར་གསུངས་པའི་ཕྱིར། ཡང་
ཁ་ཅིག ཆོས་ཀྱི་བདག་མེད་ཚད་མས་གྲུབ་པའི་གང་ཟག་ཡིན་ན། གང་ཟག་གི་
བདག་མེད་ཚད་མས་གྲུབ་པའི་གང་ཟག་ཡིན་པས་ཁྱབ་ཟེར་བ་མི་རིགས་ཏེ། མེ་ལོང་
ནང་གི་བྱད་བཞིན་གྱི་གཟུགས་བརྙན་བདེན་མེད་དུ་ཚད་མས་གྲུབ་པའི་གང་ཟག་ཡིན་
ན༑ གང་ཟག་བདེན་མེད་དུ་ཚད་མས་གྲུབ་པའི་གང་ཟག་ཡིན་པས་མ་ཁྱབ་པའི་ཕྱིར།



སs
དབུ་མ་མཐའ་དཔྱོད།
དེར་ཐལ། ད་ལྟ་གཟུགས་བརྙན་བདེན་མེད་དུ་མ་རྟོགས་ཀྱང་། མྱུར་བར་གཟུགས་
བརྙན་བདེན་མེད་དུ་རྟོགས་པའི་བློ་རང་རྒྱུད་ལ་བསྐྱེད་ནས། དེ་རྗེས་གང་ཟག་བདེན་
མེད་དུ་རྟོགས་པའི་བློ་རང་རྒྱུད་ལ་བསྐྱེད་དགོས་ཀྱི་གང་ཟག་ཡོད་པའི་ཕྱིར་ཏེ། གང་
རྟེན་འབྲེལ་ཡིན་ན་བདེན་པར་མེད་པས་ཁྱབ། དཔེར་ན་མེ་ལོང་ནང་གི་བྱད་བཞིན་
གྱི་གཟུགས་བརྙན་བཞིན། གང་ཟག་ཀྱང་རྟེན་འབྲེལ་ཡིན་ནོ་ཞེས་པའི་སྒྲུབ་ངག་ཡང་
དག་འགོད་པ་སྐབས་སུ་བབས་པའི་ཕྱི་རྒོལ་དེ་དེ་ཡིན་པའི་ཕྱིར། དེར་ཐལ། དེ་འདྲའི་
ཕྱི་རྒོལ་རྣམ་དག་ཅིག་ནི་ཡོད། དེས་གཟུགས་བརྙན་བདེན་མེད་དུ་རྟོགས་མ་ཟིན་པའི་
ཕྱིར། གཉིས་པ་མ་གྲུབ་ན། ཕྱི་རྒོལ་དེའི་ངོར་གང་ཟག་བདེན་མེད་དུ་སྒྲུབ་པའི་རྟགས་
ཡང་དག་འགོད་པ་སྐབས་སུ་མ་བབ་པར་ཐལ། མ་གྲུབ་པ་གང་ཞིག གཅིག་གི་ལྟ་
པོ་གང་ཡིན་པ། །དེ་ནི་ཀུན་གྱི་ལྟ་པོ་ཡིན། །ཞེས་འབྱུང་བ་ལྟར་ཁས་བླང་དགོས་པའི་
ཕྱིར། དེ་ལ་ཁོ་ན་རེ། གཟུགས་བརྙན་བདེན་མེད་དུ་ཚད་མས་རྟོགས་པའི་གང་ཟག་
ཡིན་ན། གང་ཟག་བདེན་མེད་དུ་ཚད་མས་རྟོགས་པའི་གང་ཟག་ཡིན་དགོས་པར་ཐལ།
སྔ་མ་ཚད་མས་རྟོགས་པའི་རྟེན་འབྲེལ་གྱི་རྟགས་ཀྱིས་གང་ཟག་བདེན་མེད་དུ་གྲུབ་དགོས་
ཀྱི་ཕྱི་རྒོལ་རྣམ་དག་ཡིན་ན། ཕྱི་མ་རྟོགས་དགོས་པའི་ཕྱིར་ཞེ་ན། མ་ཁྱབ་སྟེ། སྔ་
མ་དེ་ཚད་མས་རྟོགས་པའི་དེ་འདྲའི་ཕྱི་རྒོལ་རྣམ་དག་མེད་པའི་ཕྱིར།
འོ་ན། ཕྱི་རྒོལ་དེའི་ངོར་གཟུགས་བརྙན་བདེན་མེད་དུ་སྒྲུབ་པའི་རྟགས་ཡང་
དག་འགོད་པ་སྐབས་སུ་བབ་པར་ཐལ་ལོ། །ཞེ་ན། འདོད་པ་ཡིན་ཏེ། ཕྱི་རྒོལ་དེས་
གང་ཟག་དང་གཟུགས་བརྙན་གཉིས་ཀ་བདེན་མེད་དུ་རྟོགས་པའི་ཕྱིར་དུ་གཏན་ཚིགས་
དེ་བཀོད་པའི་ཕྱིར། དེ་འདྲ་མི་སྲིད་དམ་སྙམ་ན། སྲིད་པ་ཡིན་ཏེ། རྒྱུད་འགྲེལ་གྱི་



246
དབུ་མ་མཐའ་དཔྱོད།
མཆན་བུར་ལྷའི་གྲངས་ངེས་ལ་བཤད་པ་ལྟ་བུ་ཡིན་པའི་ཕྱིར། གཞན་ཡང་ཉན་རང་
དགྲ་བཅོམ་ལ་སྟོང་ཉིད་རྟོགས་པ་ཡོད་པར་ཐལ། དེས་ཁམས་གསུམ་གྱི་ཉོན་མོངས་
ཟད་པར་སྤངས་པ་གང་ཞིག དེ་སྤོང་བ་ལ་སྟོང་ཉིད་རྟོགས་པའི་ལམ་ངེས་པར་དགོས་
པའི་ཕྱིར་ཏེ། རགས་པའི་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་ལམ་ཙམ་
བསྒོམས་པས་ཉོན་མོངས་སྤོངས་མི་ནུས་པའི་ཕྱིར། ཁོ་ན་རེ། རྟགས་མ་གྲུབ་སྟེ། དེ་
བསྒོམས་པས་ཉོན་མོངས་མངོན་གྱུར་སྤོང་ནུས་པའི་ཕྱིར། དེར་ཐལ། དེ་བསྒོམས་
པས་མངོན་པ་ནས་བཤད་པའི་ཉོན་མོངས་མངོན་གྱུར་སྤོང་ནུས་པའི་ཕྱིར་ཞེ་ན། མ་
ཁྱབ་སྟེ། མངོན་པ་ནས་བཤད་པའི་ཉོན་མོངས་མངོན་གྱུར་བཅོམ་པའི་གང་ཟག་ཡིན་
ན༑ སྤྱིར་དེ་མངོན་གྱུར་བཅོམ་པས་མ་ཁྱབ་པའི་ཕྱིར། དེར་ཐལ། མངོན་པ་ནས་
བཤད་པའི་དགྲ་བཅོམ་དགྲ་བཅོམ་མ་ཡིན་པའི་ཕྱིར། དེར་ཐལ། མངོན་པ་ནས་བཤད་
པའི་དགྲ་བཅོམ་ཡིན་ན་དགྲ་བཅོམ་མ་ཡིན་དགོས་པའི་ཕྱིར། དེ་ལ་ཁོ་ན་རེ། སྟོན་
པ་ཤཱཀྱ་ཐུབ་པ་ཆོས་ཅན། དགྲ་བཅོམ་མ་ཡིན་པར་ཐལ། མངོན་པ་ནས་བཤད་པའི་
དགྲ་བཅོམ་ཡིན་པའི་ཕྱིར། དེར་ཐལ། མངོན་པ་ནས་བཤད་པ་གང་ཞིག དགྲ་
བཅོམ་ཡིན་པའི་ཕྱིར་ན་འདིར་མ་ཁྱབ། ཡང་མངོན་པ་ནས་བཤད་པའི་ཉོན་མོངས་
མངོན་གྱུར་བ་སྤངས་པའི་དགྲ་བཅོམ་པ་ཆོས་ཅན། དེར་ཐལ། དེའི་ཕྱིར། རྟགས་
དེར་ཐལ། ཆོས་ཅན་དེའི་ཕྱིར། མ་གྲུབ་ན། དེ་དེར་ཐལ། མངོན་པ་ནས་བཤད་
པའི་དགྲ་བཅོམ་ཡོད་པའི་ཕྱིར། རྩ་བར་འདོད་ན། དེ་དེ་ཡིན་པར་ཐལ། གང་ཟག་
རང་རྐྱ་ཐུབ་པའི་རྫས་ཡོད་དུ་འཛིན་པའི་འཛིན་པ་མངོན་གྱུར་བ་སྤངས་པའི་དགྲ་བཅོམ་
དགྲ་བཅོམ་ཡིན་པ་གང་ཞིག དེ་ལྟ་བུའི་དགྲ་བཅོམ་དེ་མངོན་པ་ནས་བཤད་པའི་



- 247
དབུ་མ་མཐའ་དཔྱོད།
ཉོན་མོངས་མངོན་གྱུར་བ་སྤངས་པའི་དགྲ་བཅོམ་ཡིན་པའི་ཕྱིར། རྟགས་དང་པོ་དེར་
ཐལ། དེ་ལྟ་བུའི་དགྲ་བཅོམ་དང་དགྲ་བཅོམ་གྱི་གཞི་མཐུན་ཡོད་པའི་ཕྱིར། རྩ་རྟགས་
གཉིས་པ་དེར་ཐལ། གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་འཛིན་པ་མངོན་
གྱུར་བ་ཙམ་སྤུངས་པའི་དགྲ་བཅོམ་དེ། མངོན་པ་ནས་བཤད་པའི་ཉོན་མོངས་མངོན་
གྱུར་བ་སྤངས་པའི་དགྲ་བཅོམ་ཡིན་པའི་ཕྱིར། འདིར་མ་ཁྱབ་བྱས་པས། འོ་ན། དེ་
ཆོས་ཅན། ཡོད་པར་ཐལ། མངོན་པ་ནས་བཤད་པའི་དགྲ་བཅོམ་ཡིན་པའི་ཕྱིར། རྟགས་
ཁས། འདོད་ན། དེ་མེད་པར་ཐལ། དགྲ་བཅོམ་ཡིན་ན་བདག་འཛིན་གཉིས་ཀ་ཟད་
པར་སྤངས་པས་ཁྱབ་པའི་ཕྱིར་ཞེ་ན། རྩ་བའི་ཐལ་འགྱུར་ལ་མ་ཁྱབ། ཡང་སྟོན་པ་
ཤཱཀྱ་ཐུབ་པ་ཆོས་ཅན། མངོན་པ་ནས་བཤད་པའི་དགྲ་བཅོམ་ཡིན་པར་ཐལ། མངོན་
པའི་སྡེ་སྣོད་ནས་བཤད་པའི་དགྲ་བཅོམ་ཡིན་པའི་ཕྱིར། མ་གྲུབ་ན། དེ་དེར་ཐལ།
ཤེར་ཕྱིན་གྱི་མདོ་རྒྱུས་འབྲིང་བསྡུས་གསུམ་ནས་བཤད་པའི་དགྲ་བཅོམ་ཡིན་པ་གང་
ཞིག དེ་གསུམ་མངོན་པའི་སྡེ་སྣོད་ཡིན་པའི་ཕྱིར། རྩ་བའི་ཐལ་འགྱུར་ལ་ཁྱབ་པ་
ཡོད་པར་ཐལ། མངོན་པ་ནས་བཤད་པའི་དགྲ་བཅོམ་ཡིན་ན། མངོན་པ་གོང་འོག་
གང་རུང་ནས་བཤད་པའི་དགྲ་བཅོམ་ཡིན་པས་མ་ཁྱབ་པའི་ཕྱིར་ཞེ་ན། རྟགས་ཤིན་
ཏུ་ཡང་མ་གྲུབ་བོ། །འོ་ན། མདོསྡེ་པས་ཁས་ལེན་པའི་དགྲ་བཅོམ་ཡིན་ན། དེ་ཡིན་
དགོས་པར་ཐལ། མངོན་པ་ནས་བཤད་པའི་དགྲ་བཅོམ་ཡིན་ན་དགྲ་བཅོམ་ཡིན་དགོས་
པའི་ཕྱིར། རྟགས་ཁས། འདོད་ན། གང་ཟག་རང་བཞིན་གྱིས་གྲུབ་པར་འཛིན་པའི་
བདེན་འཛིན་མ་སྤངས་ཤིང་། དེ་རང་རྐྱ་ཐུབ་པའི་རྫས་ཡོད་དུ་འཛིན་པའི་འཛིན་པ་
མངོན་གྱུར་བ་ཙམ་སྤངས་པའི་དགྲ་བཅོམ་ཆོས་ཅན། དེར་ཐལ། དེའི་ཕྱིར། མ་



དབུ་མ་མཐའ་དཔྱོད།
གྲུབ་ན། དེར་ཐལ། མདོ་སྡེ་པས་དགྲ་བཅོམ་དུ་ཁས་ལེན་པའི་དགྲ་བཅོམ་ཡིན་པའི་
ཕྱིར། དེ་དེར་ཐལ། དེ་ཉན་ཐོས་སྡེ་པས་དགྲ་བཅོམ་དུ་ཁས་ལེན་པའི་དགྲ་བཅོམ་
ཡིན་པའི་ཕྱིར། དེ་དེར་ཐལ། དེ་ཐེག་ཆེན་གྱི་གྲུབ་མཐའ་སྨྲ་བ་དང་། དེ་གཉིས་ཀྱི་
ནང་ནས་ཉན་ཐོས་སྡེ་པས་དགྲ་བཅོམ་དུ་ཁས་ལེན་པའི་དགྲ་བཅོམ་ཡིན་པའི་ཕྱིར། དེ་
དེར་ཐལ། དེ་གཉིས་ཀྱི་ནང་ནས་ཉན་ཐོས་སྡེ་པས་དགྲ་བཅོམ་དུ་ཁས་ལེན་པའི་ཕྱིར་
ཏེ༑ དེ་ལྟར་ཁས་ལེན་པ་ཞིག་ཡོད། མཚན་གཞི་ཟུར་པ་གཞན་མེད་པའི་ཕྱིར། རྟགས་
དང་པོ་དེར་ཐལ། དེ་གཉིས་ཀྱི་ནང་ནས་ཉན་ཐོས་སྡེ་པའི་ཐུན་མོང་མ་ཡིན་པའི་གྲུབ་
མཐའ་ཡོད་པའི་ཕྱིར། གཞན་ཡང་། མངོན་པ་ནས་བཤད་པའི་ཁམས་གསུམ་རང་
བཞིན་མེད་པར་རྟོགས་པའི་འཕགས་པ་དེ་མངོན་པ་ནས་བཤད་པའི་འཕགས་པ་ཡིན་པར་
ཐལ། དེ་ཡོད་པ་གང་ཞིག དེ་ཡོད་ན་དེ་དེ་ཡིན་དགོས་པའི་ཕྱིར། དང་པོ་མ་གྲུབ་ན་
སོང་། དེར་ཐལ། མངོན་པ་ནས་བཤད་པའི་ཁམས་གསུམ་བདེན་པར་འཛིན་པའི་
བདེན་འཛིན་སྤུངས་པའི་དགྲ་བཅོམ་ཡོད་པའི་ཕྱིར། དེར་ཐལ། མངོན་པ་ནས་བཤད་
པའི་དགྲ་བཅོམ་དང་དགྲབཅོམ་མཚན་ཉིད་པའི་གཞི་མཐུན་ཡོད་པའི་ཕྱིར། རྟགས་
ཁས། ཁོ་ན་རེ། མངོན་པ་ནས་བཤད་པའི་ཁམས་གསུམ་ཆོས་ཅན། ཁྱོདབདེན་པར་
འཛིན་པའི་བདེན་འཛིན་སྤངས་པའི་དགྲ་བཅོམ་ཡོད་པར་ཐལ། ཁྱོད་བདེན་པར་འཛིན་
པའི་བདེན་འཛིན་ཡོད་པའི་ཕྱིར། དེར་ཐལ། ཁྱོད་བདེན་པར་མེད་པའི་སྟོང་ཉིད་
ཡོད་པའི་ཕྱིར། དེར་ཐལ། ཁྱོད་གཞི་གྲུབ་པའི་ཕྱིར་ཞེ་ན། རྟགས་བསལ་དེ་རྣམས་
ལ་ལྟོས་པའི་ཆོས་ཅན་སྐྱོན་ཅན་ཡིན་པས་སྙིང་པོ་མེད་དོ། །དེ་ལྟ་མ་ཡིན་ན། མདོ་
སྡེ་པས་ཁས་ལེན་པའི་སྔོན་པོའི་སྟོང་ཉིད་ཡིན་ན། མདོ་སྡེ་པས་ཁས་ལེན་པའི་སྟོང་



249
དབུ་མ་མཐའ་དཔྱོད།
ཉིད་ཡིན་དགོས་པར་ཐལ། སྔོན་པོའི་སྟོང་ཉིད་ཡིན་ན་སྟོང་ཉིད་ཡིན་དགོས་པའི་ཕྱིར།
འདོད་ན་སོང་། མདོ་སྡེ་པས་ཁས་ལེན་པའི་སྔོན་པོ་རང་བཞིན་གྱིས་མེད་པའི་སྟོང་ཉིད་
ཆོས་ཅན། དེར་ཐལ། དེའི་ཕྱིར། མ་གྲུབ་ན། མདོ་སྡེ་པས་ཁས་ལེན་པའི་སྔོན་པོ་
ཆོས་ཅན། ཁྱོད་རང་བཞིན་གྱིས་མེད་པའི་སྟོང་ཉིད་དེ་ཁྱོད་ཀྱི་སྟོང་ཉིད་ཡིན་པར་ཐལ།
ཁྱོད་གཞི་གྲུབ་པའི་ཕྱིར། རྩ་བར་འདོད་ན། ཤེས་བྱ་ཆོས་ཅན། མདོ་སྡེ་པས་ཁས་
ལེན་པའི་ཤེས་བྱ་རང་བཞིན་གྱིས་མེད་པ་དེ། དེས་ཁས་ལེན་པའི་སྟོང་ཉིད་ཡིན་པར་
ཐལ། འདོད་པ་དེའི་ཕྱིར། འདོད་ན། དེ་ཆོས་ཅན། མདོ་སྡེ་པས་ཁས་ལེན་པར་
ཐལ། འདོད་པ་དེའི་ཕྱིར། འདོད་ན། མདོ་སྡེ་པས་ཤེས་བྱ་མེད་པ་ཁས་ལེན་པར་
ཐལ། འདོད་པ་གང་ཞིག དེས་ཡོད་ན་རང་བཞིན་གྱིས་ཡོད་དགོས་པར་འདོད་
པའི་ཕྱིར། ཆོས་ཅན་སྐྱོན་ཅན་གྱི་ལན་རིམ་པས་སོང་། ཡང་ཁ་ཅིག རང་རྒྱུད་པ་
བཞིན་དུ་ཐལ་འགྱུར་བའི་ལུགས་ལ་ཡང་སོ་སྐྱེའི་རྒྱུད་ལ་རྣལ་འབྱོར་མངོན་སུམ་མེད་
ཅེས་ཟེར་བ་མི་འཐད་དེ། མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་སོ་སྐྱེ་ཡོད་
པའི་ཕྱིར། དེར་ཐལ། འགོག་ལམ་གྱི་རྣམ་པ་བརྒྱད་མངོན་སུམ་དུ་རྟོགས་པའི་སོ་
སྐྱེ་ཡོད་པ་གང་ཞིག དེ་ཡོད་ན་སྡུག་ཀུན་གྱི་རྣམ་པ་བརྒྱད་མངོན་སུམ་དུ་རྟོགས་
པའི་དེ་ཡོད་དགོས་པའི་ཕྱིར། དང་པོ་དེར་ཐལ། གང་ཟག་རང་རྐྱ་ཐུབ་པའི་རྫས་
ཡོད་དུ་འཛིན་པའི་འཛིན་པ་མངོན་གྱུར་བ་དང་བྲལ་བའི་འགོག་པ། ཞི་བ། གྱ་ནོམ།
ངེས་འབྱུང་གི་རྣམ་པ་བཞི་དང་། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པར་
མངོན་སུམ་དུ་རྟོགས་པའི་ལམ། རིགས་པ། སྒྲུབ་པ། ངེས་འབྱིན་གྱི་རྣམ་པ་བཞི་སྟེ་
བརྒྱད་མངོན་སུམ་དུ་རྟོགས་པའི་སོ་སྐྱེ་ཡོད་པའི་ཕྱིར། དེ་ལ་ཁོ་ན་རེ། འགོག་བདེན་



250
དབུ་མ་མཐའ་དཔྱོད།
དང་ལམ་བདེན་མངོན་སུམ་དུ་རྟོགས་པའི་སོ་སྐྱེ་ཡོད་པར་ཐལ། མི་རྟག་སོགས་བཅུ་
དྲུག་མངོན་སུམ་དུ་རྟོགས་པའི་སོ་སྐྱེ་ཡོད་པ་གང་ཞིག མི་རྟག་སོགས་ཞེས་པའི་སོགས་
ཁོངས་ནས་འགོག་བདེན་དང་ལམ་བདེན་གཉིས་ཀྱང་འདོན་པའི་ཕྱིར་ཞེ་ན། རྟགས་
ཕྱི་མ་མ་གྲུབ་སྟེ། དེའི་སོགས་ཁོངས་ནས་གོང་དུ་བཤད་པ་ལྟར་གྱི་འགོག་ལམ་གྱི་རྣམ་
པ་བརྒྱུད་འདོན་པ་གང་ཞིག གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་འཛིན་
པ་མངོན་གྱུར་བ་དང་བྲལ་བའི་འགོག་པ་ཡིན་ན། འགོག་བདེན་ཡིན་པས་མ་ཁྱབ། གང་
ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པར་མངོན་སུམ་དུ་རྟོགས་པའི་ལམ་ཡིན་ན་
ལམ་བདེན་ཡིན་པས་མ་ཁྱབ་པའི་ཕྱིར། ཡང་ཁ་ཅིག ལུགས་འདི་ལ་འཕགས་པ་ཡིན་
ན༑ སྟོང་ཉིད་མངོན་སུམ་དུ་རྟོགས་པས་ཁྱབ་ཟེར་བ་མི་འཐད་དེ། ས་བཅུའི་རྗེས་
ཐོབ་ལ་གནས་པའི་སེམས་དཔའ་རྣམས་ཀྱིས་སྟོང་ཉིད་མངོན་སུམ་དུ་མ་རྟོགས་པའི་ཕྱིར།
དེར་ཐལ། དེའི་རྒྱུད་ལ་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་མེད་པའི་ཕྱིར།
དེར་ཐལ། དེའི་རྒྱུད་ལ་སྟོང་ཉིད་ལ་གཉིས་སྣང་ནུབ་པའི་མཉམ་གཞག་ཡེ་ཤེས་མེད་
པའི་ཕྱིར་དང་། སྟོང་ཉིད་མངོན་སུམ་དུ་རྟོགས་བཞིན་པའི་ངང་ནས་གཞན་དོན་བྱེད་
པའི་བྱང་སེམས་མེད་པའི་ཕྱིར། ཁ་ཅིག དེའི་རྒྱུད་ལ་སྟོང་ཉིད་མངོན་སུམ་དུ་
རྟོགས་པའི་བློ་མེད་ཀྱང་། དེས་སྟོང་ཉིད་མངོན་སུམ་དུ་རྟོགས་ཟེར་བའི་ཞིབ་ཆ་སྣོན་
པ་མི་འཐད་དེ། སྟོང་ཉིད་མངོན་སུམ་དུ་རྟོགས་མྱོང་གི་གང་ཟག་ཡིན་ན། དེ་མངོན་
སུམ་དུ་རྟོགས་པས་མ་ཁྱབ་པའི་ཕྱིར་ཏེ། སྟོང་ཉིད་མངོན་སུམ་དུ་རྟོགས་པའི་བློ་རང་
རྒྱུད་ལ་ཡོད་མྱོང་གི་གང་ཟག་ཡིན་ན། དེ་རང་རྒྱུད་ལ་ཡོད་པས་མ་ཁྱབ་པའི་ཕྱིར།
ཡང་ཁ་ཅིག རང་རྒྱུད་པ་གཞིན་དུ་ལམ་གསུམ་ཤེས་པའི་ལམ་ཤེས་གསུམ་པོ་འགལ་



251
དབུ་མ་མཐའ་དཔྱོད།
ཞེས་ཟེར་བ་མི་འཐད་དེ། གང་ཟག་རང་བཞིན་མེད་པར་མངོན་སུམ་དུ་རྟོགས་པའི་
བྱང་སེམས་ཀྱི་མཐོང་ལམ་དེ་དེ་གསུམ་ཀ་ཡིན་པའི་ཕྱིར་ཏེ། དེ་ཉན་ཐོས་ཀྱི་ལམ་ཤེས་
པའི་ལམ་ཤེས་ཡིན་པ་གང་ཞིག ཕྱི་མ་གཉིས་ཀྱང་ཡིན་པའི་ཕྱིར། དང་པོ་དེར་ཐལ།
དེ་ཉན་ཐོས་ཀྱི་རྟོགས་རིགས་སུ་གནས་པའི་ལམ་ཤེས་ཡིན་པའི་ཕྱིར། དེར་ཐལ། ཉན་
ཐོས་འཕགས་པ་མཐའ་དག་གང་ཟག་རང་བཞིན་མེད་པར་རྟོགས་ཟིན་གྱི་གང་ཟག་ཡིན་
པའི་ཕྱིར། དེས་རང་རྒྱལ་ལ་རིགས་འགྲེ། ཁོ་ན་རེ། དེ་མི་འཐད་པར་ཐལ། ཐེག་
ཆེན་གྱི་རྟོགས་རིགས་དང་། ཐེག་དམན་གྱི་རྟོགས་རིགས་འགལ་བའི་ཕྱིར། དེར་ཐལ།
ཐེག་ཆེན་གྱིས་སྟོང་ཉིད་རྒྱུས་པར་རྟོགས། ཐེག་དམན་གྱིས་སྟོང་ཉིད་རིགས་པ་མདོར་
བསྡུས་ཀྱིས་རྟོགས་པའི་ཕྱིར་ཞེ་ན། མ་ཁྱབ་སྟེ། སྟོང་ཉིད་རྒྱུས་པར་རྟོགས་པའི་རྟོགས་
རིགས་དང་། སྟོང་ཉིད་མདོར་བསྡུས་ནས་རྟོགས་པའི་རྟོགས་རིགས་གཉིས་མི་འགལ་
བའི་ཕྱིར་དང་། སངས་རྒྱས་ཀྱི་སར་ཉན་ཐོས་ཀྱི་རྟོགས་རིགས་ཡོད་པའི་ཕྱིར། འོ་
ན༑ གང་ཟག་གི་བདག་མེད་བསྒོམ་བྱའི་གཙོ་བོར་བྱས་ནས་སྒོམ་པའི་བྱང་སེམས་
འཕགས་པ་དང་། ཉོན་སྒྲིབ་སྤང་བྱའི་གཙོ་བོར་བྱས་ནས་སྤོང་བའི་བྱང་འཕགས་ཡོད་
པར་ཐལ་ལོ། །ཞེ་ན། འདོད་པ་ཡིན་ནོ། །ཡང་ཁ་ཅིག མ་དག་ས་བདུན་གྱི་བར་
ཆད་མེད་ལམ་གྱི་ངོས་སྐལ་གྱི་སྤང་བྱར་གྱུར་པའི་ཤེས་སྒྲིབ་ངེས་པར་ཡོད་དེ། བར་
ཆད་མེད་ལམ་དེ་རྣམས་ལ་གནས་པའི་སེམས་དཔའ་རྣམས་ཀྱིས་ཤེས་སྒྲིབ་སྤང་བྱའི་
གཙོ་བོར་བྱས་ནས་སྤོང་བའི་ཕྱིར་ཞེ་ན། མ་ཁྱབ་སྟེ། དེ་ལྟ་ན་སེམས་དཔའ་དེ་རྣམས་
ཀྱིས་བདེན་འཛིན་གྱི་བག་ཆགས་སྤང་བྱའི་གཙོ་བོར་བྱས་ནས་སྤོང་ན། བར་ཆད་མེད་
ལམ་དེ་རྣམས་ཀྱི་ངོས་སྐལ་གྱི་སྤང་བྱ་གྱུར་པའི་བདེན་འཛིན་གྱི་བག་ཆགས་ཡོད་པར་



དབུ་མ་མཐའ་དཔྱོད།
252
ཐལ་བའི་སྐྱོན་འཇུག་པའི་ཕྱིར་དང་། རྣམ་བཤད་ལས། ཉོན་མོངས་ཐམས་ཅད་མ་
ཟད་པར་དུ་ཤེས་སྒྲིབ་མི་སྤོང་བའི་ཕྱིར། ཤེས་སྒྲིབ་ནི་དག་པ་ས་གསུམ་གྱི་སྐབས་སུ་
སྤོང་ངོ་། །ཞེས་རང་གི་ངོས་སྐལ་གྱི་སྤང་བྱར་གྱུར་པའི་ཤེས་སྒྲིབ་ཀྱི་དངོས་གཉེན་
ཡིན་ན། ཉོན་སྒྲིབ་སྤངས་པའི་དག་སའི་ཡེ་ཤེས་ཡིན་པས་ཁྱབ་པར་བཤད་པའི་ཕྱིར།
ཡང་ཁ་ཅིག ས་བཅུ་པའི་མདོར། སེམས་བསྐྱེད་མ་ཐག་ཏུ་ཞེས་གསུངས་པའང་།
བྱམས་པའི་རྣམ་ཐར་ལས། སེམས་བསྐྱེད་ནས་རིང་པོ་མ་ལོན་པ། ཞེས་གསུངས་པ་
དང་འདྲ་བར། དོན་དམ་སེམས་བསྐྱེད་ལ་ལྟོས་ནས་ཡིན་ཟེར་བ་མི་འཐད་དེ། འདི་
ལྷག་བསམ་དག་པའི་སེམས་བསྐྱེད་ཡིན་པར་རྣམ་བཤད་འདིར་གསལ་བའི་ཕྱིར། དེ་
ལ་ཁོ་ན་རེ། འོ་ན། ཐེག་ཆེན་གྱི་མཐོང་ལམ་བར་ཆད་མེད་ལམ་ལ་གནས་པའི་སེམས་
དཔའ་དེ་ལྷག་བསམ་དག་པའི་སེམས་བསྐྱེད་མ་ཐག་པའི་གང་ཟག་ཡིན་པར་ཐལ། དམ་
བཅའ་དེའི་ཕྱིར། འདོད་ན། དེ་ལྷག་བསམ་དག་པའི་སེམས་བསྐྱེད་རྒྱུད་ལ་ལྡན་མ་
ཐག་པའི་གང་ཟག་ཡིན་པར་ཐལ། འདོད་པ་དེའི་ཕྱིར། འདོད་ན། དེ་ལྷག་བསམ་
དག་པའི་སེམས་བསྐྱེད་རང་རྒྱུད་ལ་སྐྱེས་མ་ཐག་པའི་གང་ཟག་ཡིན་པར་ཐལ། འདོད་
པ་དེའི་ཕྱིར་ཞེ་ན། རྩ་བར་མ་ཁྱབ་སྟེ། མཐོང་ལམ་རྗེས་ཐོབ་ལ་གནས་པའི་སེམས་
དཔའ་དེ་ལྷག་བསམ་དག་པའི་སེམས་བསྐྱེད་མ་ཐག་པའི་གང་ཟག་ཡིན་པའི་ཕྱིར། ཡང་
ཁ་ཅིག དེ་ནི་རིང་དུ་སོང་བར། ཞེས་པའི་གཞུང་རྐང་པ་གཅིག་པུ་འདིས་བྱང་
སེམས་ས་བདུན་པ་བས་བྱ་རྫོགས་ཀྱི་སྐད་ཅིག་མ་གཅིག་ལ་ཆོས་ཉིད་ལ་མངོན་སུམ་
དུ་འཇུག་ལྡང་གཉིས་ཀ་ནུས་པའི་ཚུལ་གཙོ་བོར་བསྟན་ཟེར་བ་མི་འཐད་དེ། དེས་བྱུང་
སེམས་ས་བདུན་པ་བའི་ཡོན་ཏན་གཙོ་བོར་མི་འཆད་པའི་ཕྱིར། དེར་ཐལ། དེས་བྱང་



253
དབུ་མ་མཐའ་དཔྱོད།
སེམས་ས་དང་པོ་བའི་ཡོན་ཏན་གཙོ་བོར་འཆད་པའི་ཕྱིར། དེར་ཐལ། གཞུང་དེ་ས་
དང་པོ་བ་ཁྱད་གཞིར་བཟུང་ནས། ས་བདུན་པ་ཐོབ་པའི་ཚེ་ཉན་རང་བློའི་སྒོ་ནས་ཟིལ་
གྱིས་གནོན་པའི་ཡོན་ཏན་གཙོ་བོར་འཆད་བྱེད་ཡིན་པའི་ཕྱིར། ཡང་ཁ་ཅིག བྱང་
སེམས་སོ་སྐྱེ་ཡིན་ན། བྱ་རྫོགས་ཀྱི་སྐད་ཅིག་མ་གཅིག་ལ་ཆོས་ཉིད་ལ་འཇུག་ལྡང་གཉིས་
ཀ་མི་ནུས་པས་ཁྱབ། ཅེས་ཟེར་བ་མི་འཐད་དེ། དམན་ལམ་སྔོན་མ་སོང་གི་བྱང་
སེམས་མོས་སྤྱོད་པས་དེ་ལྟར་ནུས་པའི་ཕྱིར། དེར་ཐལ། དེས་བྱ་རྫོགས་ཀྱི་སྐད་ཅིག་
མ་གཅིག་ལ་ཆོས་ཉིད་ལ་དོན་སྤྱིའི་ཚུལ་གྱིས་འཇུག་ལྡང་གཉིས་ཀ་ནུས་པའི་ཕྱིར། མ་
གྲུབ་ན། བྱ་རྫོགས་ཀྱི་སྐད་ཅིག་མ་གཅིག་ལ་ཆོས་ཉིད་ལ་དོན་སྤྱིའི་ཚུལ་གྱིས་འཇུག་
ལྡང་གཉིས་ཀ་ནུས་ན། དུས་དེར་ཆོས་ཉིད་ལ་མངོན་སུམ་དུ་འཇུག་ལྡང་གཉིས་ཀ་ནུས་
པས་ཁྱབ་པར་ཐལ། མ་གྲུབ་པ་དེའི་ཕྱིར། འདོད་ན། ཆོས་ཉིད་དོན་སྤྱིའི་ཚུལ་གྱིས་
རྟོགས་ན། དེ་མངོན་སུམ་དུ་རྟོགས་པས་ཁྱབ་པར་འགྱུར་རོ། །ཡང་ཁ་ཅིག བྱང་
འཕགས་ཡིན་ན་བྱ་རྫོགས་ཀྱི་སྐད་ཅིག་མ་གཅིག་ལ་ཆོས་ཉིད་ལ་འཇུག་ལྡང་གཉིས་ཀ་
ནུས་པས་ཁྱབ་ཅེས་ཟེར་བ་མི་འཐད་དེ། ས་དང་པོ་ནས་དྲུག་པའི་བར་གྱི་མཉམ་གཞག་
ལ་གནས་པའི་སེམས་དཔའ་རྣམས་ཀྱིས་དེ་ལྟར་མི་ནུས་པའི་ཕྱིར། དེར་ཐལ། དེ་
རྣམས་ཀྱི་དུས་དེར་ཆོས་ཉིད་ལ་མངོན་སུམ་དུ་འཇུག་ལྡང་གཉིས་ཀ་མི་ནུས་དོན་སྤྱིའི་
ཚུལ་གྱིས་ཀྱང་མི་ནུས་པའི་ཕྱིར། རྟགས་དང་པོ་དེར་ཐལ། རང་འགྲེལ་ལས། ས་
འོག་མ་རྣམས་སུ་ནི་མ་ཡིན་ནོ། །ཞེས་བྱ་བར་ཤེས་པར་བྱའོ། །ཞེས་གསུངས་པའི་
ཕྱིར། རྟགས་གཉིས་པ་དེར་ཐལ། སེམས་དཔའ་དེ་རྣམས་ཀྱིས་སྟོང་ཉིད་དོན་སྤྱིའི་
ཚུལ་གྱིས་མ་རྟོགས་པའི་ཕྱིར། ཡང་ཁ་ཅིག ས་དང་པོ་ནས་དྲུག་པའི་བར་གང་



254
དབུ་མ་མཐའ་དཔྱོད།
རུང་ལ་གནས་པའི་སེམས་དཔའ་ཡིན་ན་བུ་རྫོགས་ཀྱི་སྐད་ཅིག་མ་གཅིག་ལ་ཆོས་ཉིད་
ལ་འཇུག་ལྡང་གཉིས་ཀ་མི་ནུས་པས་ཁྱབ། ཅེས་ཟེར་བ་མི་འཐད་དེ། ས་དང་པོ་ནས་
དྲུག་པའི་བར་གྱི་རྗེས་ཐོབ་ལ་གནས་པའི་སེམས་དཔའ་རྣམས་ཀྱིས་དུས་དེར་ཆོས་ཉིད་
ལ་འཇུག་ལྡང་གཉིས་ཀ་ནུས་པའི་ཕྱིར། དེར་ཐལ། དུས་དེར་ཆོས་ཉིད་ལ་དོན་སྤྱིའི་
ཚུལ་གྱིས་འཇུག་ལྡང་གཉིས་ཀ་ནུས་པའི་ཕྱིར། དེར་ཐལ། བྱང་སེམས་མོས་སྤྱོད་
པས་དེ་ནུས་ན་ས་ཐོབ་ནས་ལྟ་ཅི་སྨོས་པའི་ཕྱིར། ཡང་ཁོ་ན་རེ། ས་དྲུག་པ་མན་ཆད་
ཀྱི་མཉམ་གཞག་ལ་གནས་པའི་སེམས་དཔའ་རྣམས་ཀྱིས་བྱ་རྫོགས་ཀྱི་སྐད་ཅིག་མ་གཅིག་
ལ་ཆོས་ཉིད་ལ་མངོན་སུམ་དུ་འཇུག་ལྡང་གཉིས་ཀ་ནུས་པར་ཐལ། དེས་བྱ་རྫོགས་
ཀྱི་སྐད་ཅིག་མའི་རིང་མཐའ་གཅིག་ལ་དེ་ལྟར་ནུས་པའི་ཕྱིར་ཞེ་ན། མ་ཁྱབ་སྟེ། འོ་
ནི༑ བྱང་སེམས་ས་དང་པོ་བས་ཉན་རང་དགྲ་བཅོམ་བློའི་སྒོ་ནས་ཟིལ་གྱིས་གནོན་པར་
ཐལ། དེས་དེ་བློ་ཀུན་རྫོབ་སེམས་བསྐྱེད་ཀྱི་སྒོ་ནས་ཟིལ་གྱིས་གནོན་པའི་ཕྱིར་དང་།
བྱ་རྫོགས་ཀྱི་སྐད་ཅིག་མ་གཅིག་ལ་དེ་ལྟར་ནུས་ན། དེའི་ཐུང་མཐའ་གཅིག་ལ་དེ་ལྟར་
ནུས་དགོས་པའི་ཕྱིར། དེ་ལ་ཁ་ཅིག་ན་རེ། བྱང་སེམས་ས་བདུན་པ་བས་ཀྱང་བྱ་རྫོགས་
ཀྱི་སྐད་ཅིག་མའི་ཐུང་མཐའ་གཅིག་ལ་ཆོས་ཉིད་ལ་མངོན་སུམ་དུ་འཇུག་ལྡང་གཉིས་
ཀ་ནུས་པ་དེ་མི་འཐད་པར་ཐལ། དེས་དུས་མཐའི་སྐད་ཅིག་མ་གཅིག་ལ་ཆོས་ཉིད་
ལ་མངོན་སུམ་དུ་འཇུག་ལྡང་གཉིས་ཀ་བྱེད་མི་ནུས་པ་གང་ཞིག བྱ་རྫོགས་ཀྱི་སྐད་
ཅིག་མའི་ཐུང་མཐའ་ཡིན་ན་དུས་མཐའི་སྐད་ཅིག་མ་ཡིན་དགོས་པའི་ཕྱིར། ཕྱི་མ་
དེར་ཐལ། དེ་ཡིན་ན་སྐད་ཅིག་མའི་ཐུང་མཐའ་ཡིན་དགོས། སྐད་ཅིག་མའི་ཐུང་
མཐའ་ཡིན་ན་དུས་མཐའི་སྐད་ཅིག་མ་ཡིན་དགོས་པའི་ཕྱིར། དང་པོ་དེར་ཐལ། བྱ་



255
དབུ་མ་མཐའ་དཔྱོད།
རྫོགས་ཀྱི་སྐད་ཅིག་མ་ཡིན་ན་སྐད་ཅིག་མ་ཡིན་དགོས་པའི་ཕྱིར་ཞེ་ན། འདིར་ཤིན་
ཏུ་ཡང་མ་ཁྱབ་སྟེ། འོ་ན། ཤེས་བྱ་ཆོས་ཅན། ཐེག་པ་དམན་པའི་འཕགས་ལམ་གྱི་
ཡ་མཐའ་ཡིན་ན། འཕགས་ལམ་གྱི་ཡ་མཐའ་ཡིན་དགོས་པར་ཐལ། ཐེག་པ་དམན་
པའི་འཕགས་ལམ་ཡིན་ན་འཕགས་ལམ་ཡིན་དགོས་པའི་ཕྱིར། ཁྱབ་པ་ཁས། འདོད་
ན༑ རང་རྒྱལ་གྱི་མི་སློབ་ལམ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།
ཁྱོད་ཀྱི་གོང་ན་ཐེག་ཆེན་གྱི་འཕགས་ལམ་མཐའ་དག་ཡོད་པའི་ཕྱིར་ཏེ། ཁྱོད་ཐེག་
དམན་གྱི་ལམ་ཡིན་པའི་ཕྱིར། ཡང་ཁོ་ན་རེ། བདེན་འཛིན་ཉོན་སྒྲིབ་ཡིན་པ་དང་།
ཐེག་དམན་དགྲ་བཅོམ་པས་དེ་སྤངས་པའི་རྣམ་གཞག་མི་འཐད་པར་ཐལ། མངོན་
རྟོགས་རྒྱན་ལས། འཛིན་པ་མི་སྤོང་ཕྱིར་དང་ནི། ཞེས་རང་རྒྱལ་དགྲ་བཅོམ་པས་
ཤེས་པ་བདེན་པར་འཛིན་པའི་བདེན་འཛིན་མ་སྤངས་པར་གསུངས་པ་དང་། ཉོན་མོངས་
ཤེས་བྱ་ལམ་གསུམ་གྱི། །ཞེས་བདེན་འཛིན་ཤེས་སྒྲིབ་ཏུ་གསུངས་པའི་ཕྱིར། ཁྱབ་
སྟེ༑ མངོན་རྟོགས་རྒྱུན་དབུ་མ་ཐལ་འགྱུར་བའི་རང་གཞུང་ཡིན་པའི་ཕྱིར་ཞེས་ཟེར་
ན༑ སྐྱོན་མེད་དེ། གོང་དུ་དྲངས་པའི་རྒྱན་གྱི་གཞུང་ཚིག་སྔ་ཕྱི་རྣམས་དབུ་མ་རང་
རྒྱུད་པ་རྗེས་སུ་འཛིན་པའི་ཕྱིར་དུ་གསུངས། སྐབས་དང་པོར། རྟེན་པའི་ཆོས་ཀྱི་བྱེ་
བྲག་གིས།།དེ་ཡི་དབྱེ་བ་ཡོངས་སུ་བརྗོད། །ཅེས་ཐེག་པ་གསུམ་གྱི་འཕགས་པའི་གང་
ཟག་ཐམས་ཅད་སྟོང་ཉིད་མངོན་སུམ་དུ་རྟོགས་མྱོང་དུ་གསུངས་པ་དབུ་མ་ཐལ་འགྱུར་
བའི་དབང་དུ་མཛད་པ་གང་ཞིག ཕྱི་མ་མངོན་རྟོགས་རྒྱན་གྱི་དགོངས་པར་སོང་
བའི་ཕྱིར། དབུ་མ་རང་རྒྱུད་པ་གཞིར་བཞག་ལ་ཡང་ཐེག་དམན་འཕགས་པ་ལ་སྟོང་
ཉིད་རྟོགས་པ་དང་མ་རྟོགས་པ་གཉིས་སུ་བྱ་སྟེ། འཕགས་སེང་གཉིས་ཀས། རྟེན་པའི་



356
དབུ་མ་མཐའ་དཔྱོད།
ཆོས་ཀྱི་བྱེ་བྲག་གིས། །ཞེས་སོགས་ཀྱི་སྐབས་ནས། བསྟན་པའི་ཐེག་དམན་འཕགས་
པས་སྟོང་ཉིད་རྟོགས་པ་དང་། འཛིན་པ་མི་སྤོང་ཕྱིར་དང་ནི། །ཞེས་སོགས་ཀྱི་སྐབས་
ནས་བསྟན་པའི་ཐེག་དམན་འཕགས་པས་སྟོང་ཉིད་མ་རྟོགས་པའི་ཚུལ་གཉིས་གསུངས་
པའི་ཕྱིར། ཁོ་ན་རེ། དེ་མི་འཐད་པར་ཐལ། འཕགས་སེང་གཉིས་ཀྱི་ལུགས་ལ་ཡང་
ཐེག་དམན་འཕགས་པ་ལ་སྟོང་ཉིད་རྟོགས་མྱོང་པས་ཁྱབ་པའི་ཕྱིར་ཏེ། སྟོང་ཐུན་ཆེན་
མོར་དེ་ལྟར་གསུངས་པའི་ཕྱིར་ཞེ་ན། མ་ཁྱབ་སྟེ། རྣམ་བཤད་སྙིང་པོ་རྒྱན་སོགས་
ལས་མ་ཁྱབ་པར་གསུངས་པས། སྟོང་ཐུན་གྱི་གསུང་དེ་དྲང་དོན་དུ་འགྲེལ་བའི་ཕྱིར།
ཡང་ཁོ་ན་རེ། བདེན་འཛིན་ཉོན་སྒྲིབ་ཡིན་པ་དབུ་མ་ཐལ་འགྱུར་བའི་ལུགས་སུ་མི་འཐད་
པར་ཐལ། རྒྱུད་བླར། འཁོར་གསུམ་རྣམ་པར་རྟོག་པ་གང་། །དེ་ནི་ཤེས་བྱའི་སྒྲིབ་
པར་འདོད། །ཅེས་བདེན་འཛིན་ཤེས་སྒྲིབ་ཀུན་བརྟགས་སུ་གསུངས་པ་གང་ཞིག རྒྱུད་
བླ་ཐལ་འགྱུར་བའི་རང་གཞུང་དུ་བྱེད་དགོས་པའི་ཕྱིར་ཞེ་ན། མ་ཁྱབ་སྟེ། མངོན་
རྟོགས་རྒྱན་ལས་བཤད་པ་དང་འདྲ་བར་རྒྱུད་བླ་ཐལ་འགྱུར་བའི་གཞུང་ཡིན་ཀྱང་། གོང་
དུ་དྲངས་པའི་གཞུང་ཚིག་དེ་རང་རྒྱུད་པ་རྗེས་སུ་འཛིན་པའི་ཕྱིར་དུ་གསུངས་པའི་ཕྱིར་
དང་། ཡང་ན་འཁོར་གསུམ་དུ་བདེན་པར་རྣམ་པར་རྟོག་པའི་བག་ཆགས་ཤེས་སྒྲིབ་
ཡིན་ཞེས་བཤད་ཆོག་པའི་ཕྱིར། ཡང་ཁ་ཅིག འཕགས་སེང་གཉིས་ཀྱིས་མངོན་
རྟོགས་རྒྱན་ཐལ་འགྱུར་དུ་བཀྲལ་བ་ཡིན་ཏེ། དེ་གཉིས་ཀྱིས་འཕགས་པ་ལ་སྟོང་ཉིད་
མངོན་སུམ་དུ་རྟོགས་མྱོང་ཡིན་པས་ཁྱབ་པ། མདོ་དང་རྒྱན་གྱི་དགོངས་པར་བཀྲལ་
བའི་ཕྱིར་ཏེ། དེ་གཉིས་ཀྱིས་འཕགས་པ་གསུམ་གྱིས་སྟོང་ཉིད་མངོན་སུམ་དུ་རྟོགས་
པ་མདོ་དང་རྒྱན་གྱི་དགོངས་པར་བཀྲལ་བའི་ཕྱིར་ཞེ་ན། མ་ཁྱབ་སྟེ། འཕགས་སེང་



257
དབུས་མཐའདཔོད
གཉིས་ཀྱི་ལུགས་ལ་སྤྱིར་འཕགས་པ་གསུམ་གྱིས་སྟོང་ཉིད་མངོན་སུམ་དུ་རྟོགས་པའི་
ལམ་ཐོབ་པ་དང་། འཕགས་པ་ལ་དེ་ཐོབ་པས་མ་ཁྱབ་པའི་ཁྱད་པར་འབྱེད་དགོས་པའི་
ཕྱིར། དེ་འདྲའི་ཁྱད་པར་དབྱེ་མི་ནུས་སོ། །ཞེས་ནན་གྱིས་རྒོལ་བ་དག་སྲིད་དེ། རང་
རྒྱུད་པའི་གྲུབ་མཐའི་ནང་སྐྱོན་ཡིན་པས་སེམས་བདེ་བར་གྱིས་ཤིག དེ་ལྟ་མ་ཡིན་
ན་འཕགས་སེང་གཉིས་ཐལ་འགྱུར་བ་ཡིན་པར་ཐལ། ཁྱེད་ཀྱི་དམ་བཅའ་དེའི་ཕྱིར།
འདོད་ན། ཞི་འཚོ་དཔོན་སློབ་དབུ་མ་ཐལ་འགྱུར་བ་ཡིན་པར་ཐལ། འདོད་པ་དེའི་
ཕྱིར། འདོད་ན། ཕྱི་དོན་འགོག་པའི་དབུ་མ་རང་རྒྱུད་པའི་མཚན་གཞི་མེད་པར་ཐལ།
འདོད་པ་དེའི་ཕྱིར། དེ་ལ་ཁོ་ན་རེ། འཕགས་པ་གྲོལ་སྡེ་དབུ་མ་ཐལ་འགྱུར་བ་ཡིན་
པར་ཐལ། འཕགས་པ་ཡིན་ན་དབུ་མ་ཐལ་འགྱུར་བ་ཡིན་དགོས་པའི་ཕྱིར་ཞེ་ན། མ་
ཁྱབ་སྟེ། ལུགས་འདིའི་དབང་དུ་བྱས་ན། སློབ་དཔོན་དབྱིག་གཉེན་གྱི་དངོས་སློབ་
སོ་སྐྱེ་སློབ་དཔོན་གྲོལ་སྡེ་ལ་འཕགས་པའི་མིང་གིས་བསྙད་པར་ཁས་ལེན་པའི་ཕྱིར།
སྦྱིན་པ་སྦྱིན་བྱ་ལེན་པོ་གཏོང་པོས་གཏོང་། །ཞེས་སོགས་ལ་ངག་དོན་ནི། བྱང་
སེམས་ཀྱི་སྦྱིན་པ་ཆོས་ཅན། ཁྱོད་ལ་དབྱེ་ན་གཉིས་སུ་ཡོད་དེ། ཁྱོད་ལ་འཇིག་རྟེན་
པའི་བྱང་སེམས་ཀྱི་སྦྱིན་པ་དང་། འཇིག་རྟེན་ལས་འདས་པའི་བྱང་སེམས་ཀྱི་སྦྱིན་པ་
གཉིས་སུ་ཡོད་པའི་ཕྱིར། འདི་གཉིས་ཀྱི་ཁྱད་པར་ལ། ཁ་ཅིག སྟོང་ཉིད་རྟོགས་
པའི་ཤེས་རབ་ཀྱིས་དངོས་སུ་མ་ཟིན་པའི་བྱང་སེམས་ཀྱི་སྦྱིན་པ། འཇིག་རྟེན་པའི་བྱུང་
སེམས་ཀྱི་སྦྱིན་པའི་མཚན་ཉིད། དེ་དངོས་སུ་ཟིན་པའི་བྱང་སེམས་ཀྱི་སྦྱིན་པ། འཇིག་
རྟེན་ལས་འདས་པའི་བྱང་སེམས་ཀྱི་སྦྱིན་པའི་མཚན་ཉིད་ཟེར་བ་མི་འཐད་དེ། དམན་
ལམ་སྔོན་མ་སོང་གི་བྱང་སེམས་སྦྱོར་ལམ་པའི་སྦྱིན་པ་དེ། འཇིག་རྟེན་པའི་བྱང་སེམས་



2ss
དབུ་མ་མཐའ་དཔྱོད།
ཀྱི་སྦྱིན་པ་གང་ཞིག དེ་སྟོང་ཉིད་རྟོགས་པའི་ཤེས་རབ་ཀྱིས་དངོས་སུ་ཟིན་པའི་ཕྱིར།
ཕྱི་མ་དེར་ཐལ། དེ་སྟོང་ཉིད་རྟོགས་པའི་ཤེས་རབ་ཀྱིས་ཟིན་པ་གང་ཞིག དེ་དེས་
ཟིན་ན་དེ་དེས་དངོས་སུ་ཟིན་དགོས་པའི་ཕྱིར། དང་པོ་དེར་ཐལ། དེ་འདྲའི་བྱང་སེམས་
སྦྱོར་ལམ་པས་སྟོང་ཉིད་རྟོགས་པའི་ཕྱིར། ཡང་ཁ་ཅིག སྟོང་ཉིད་མངོན་སུམ་དུ་
རྟོགས་པའི་ཤེས་རབ་ཀྱིས་དངོས་སུ་མ་ཟིན་པའི་བྱང་སེམས་ཀྱི་སྦྱིན་པ་དེ་དང་པོའི་མཚན་
ཉིད། དེས་དངོས་སུ་ཟིན་པའི་བྱང་སེམས་ཀྱི་སྦྱིན་པ་གཉིས་པའི་མཚན་ཉིད་ཟེར་བ་
མི་འཐད་དེ། དེས་དངོས་སུ་ཟིན་པའི་བྱང་སེམས་ཀྱི་སྦྱིན་པ་མེད་པའི་ཕྱིར། དེར་
ཐལ། དེ་བྱང་སེམས་འཕགས་པའི་མཉམ་རྗེས་གང་གི་སྐབས་སུའང་མེད་པའི་ཕྱིར།
དེར་ཐལ། ས་བཅུའི་མཉམ་གཞག་ལ་གནས་པའི་སེམས་དཔའི་རྒྱུད་ལ་སྦྱིན་པ་མེད།
རྗེས་ཐོབ་ལ་གནས་པའི་སེམས་དཔའི་རྒྱུད་ལ་སྟོང་ཉིད་མངོན་སུམ་དུ་རྟོགས་པའི་ཤེས་
རབ་མེད་པའི་ཕྱིར། རང་གི་ལུགས་ནི། སྟོང་ཉིད་མངོན་སུམ་དུ་རྟོགས་པའི་ཤེས་
རབ་ཀྱིས་མ་ཟིན་པའི་བྱང་སེམས་ཀྱི་སྦྱིན་པ་དང་པོའི་མཚན་ཉིད། དེས་ཟིན་པའི་བྱུང་
སེམས་ཀྱི་སྦྱིན་པ་གཉིས་པའི་མཚན་ཉིད་དུ་འཇོག་གོ །དེ་ལ་ཁོ་ན་རེ། ས་བཅུའི་རྗེས་
ཐོབ་ལ་གནས་པའི་སེམས་དཔའ་རྣམས་ཀྱི་སྦྱིན་པ་ཆོས་ཅན། མཚན་ཉིད་ཕྱི་མ་དེར་
ཐལ། མཚོན་བྱ་དེའི་ཕྱིར། དེར་ཐལ། བྱང་འཕགས་ཀྱི་སྦྱིན་པ་ཡིན་པའི་ཕྱིར། རྩ་
བར་འདོད་ན། བྱང་སེམས་དེ་རྣམས་ཀྱི་རྒྱུད་ལ་སྟོང་ཉིད་མངོན་སུམ་དུ་རྟོགས་པའི་
ཤེས་རབ་ཡོད་པར་ཐལ། འདོད་པ་དེའི་ཕྱིར་ཞེ་ན། མ་ཁྱབ་སྟེ། དེའི་རྒྱུད་ལ་ཤེས་
རབ་དེ་མེད་ཀྱང་། དེའི་རྒྱུད་ཀྱི་སྦྱིན་པ་མཉམ་གཞག་གི་རྩིས་ཟིན་པ་ལ་གནོད་བྱེད་
མེད་པའི་ཕྱིར། ཁ་ཅིག སློབ་ལམ་ན་སྦྱིན་པའི་ཕར་ཕྱིན་ཡོད་ཟེར་བ་མི་འཐད་དེ།



259
དབུ་མ་མཐའ་དཔྱོད།
ཕར་ཕྱིན་བཅུ་ཀ་སངས་རྒྱས་ཀྱི་ས་ཁོ་ནར་བཞག་དགོས་པའི་ཕྱིར། དེར་ཐལ། རང་
འགྲེལ་ལས། དེ་ལ་ཕ་རོལ་ཞེས་བྱ་བ་ནི་གང་འཁོར་བའི་རྒྱ་མཚོའི་ཕར་འགྲམ་དང་
ངོགས་ཏེ། ཉོན་མོངས་པ་དང་ཤེས་བྱའི་སྒྲིབ་པ་མ་ལུས་པ་སྤངས་པའི་རང་བཞིན་མངའ་
བའི་སངས་རྒྱས་ཉིད་དོ། །ཞེས་གསུངས་པའི་ཕྱིར། འོ་ན་སློབ་ལམ་ན་སྦྱིན་པའི་ཕར་
ཕྱིན་སོགས་ཡོད་པར་བཤད་པ་མི་འཐད་པར་ཐལ་ལོ། །ཞེ་ན། སྐྱོན་མེད་དེ། ཕར་
ཕྱིན་རྣམས་ཀྱི་ཉམས་ལེན་ཡོད་པ་ལ་དགོངས་པའི་ཕྱིར་རོ།། །།
སེམས་བསྐྱེད་དང་པོའི་དཀའ་བའི་གནད། །
འགྲོལ་བྱེད་ཐལ་འགྱུར་ཕྲེང་བ་འདི། །
བློ་གྲོས་མགུལ་པར་སུས་འཆང་བ། །
དེ་འདྲ་མཁས་རྣམས་ལྟད་མོའི་གནས། །
༈ གལ་ཏེ་དེ་ནི་ཁྲིམས་དག་རང་བཞིན་ལྟ། །ཞེས་སོགས་ལ། ངག་དོན་ནི།
སོ་ཐར་ལས་བརྩམས་པའི་ཚུལ་ཁྲིམས་དག་ཅིང་སྟོང་ཉིད་མ་རྟོགས་པའི་དགེ་སློང་ཆོས་
ཅན། ཁྱོད་ལ་ཚུལ་ཁྲིམས་མ་དག་པ་ཞེས་བརྗོད་པའི་རྒྱུ་མཚན་ཡོད་དེ། བདེན་འཛིན་
ལ་ཚུལ་འཆལ་དུ་བྱས་པ་དེའི་ཞེན་ཡུལ་སུན་མ་ཕྱུང་བའི་རྒྱུ་མཚན་གྱིས་དེ་ལྟར་བརྗོད་
པའི་ཕྱིར། ཁ་ཅིག ཚུལ་ཁྲིམས་དག་པའི་དགེ་སློང་ཡིན་ན་སྟོང་ཉིད་རྟོགས་པས་
ཁྱབ་ཟེར་བ་མི་འཐད་དེ། དབུ་མ་རང་རྒྱུད་པ་མན་ཆད་ཀྱི་གྲུབ་མཐའ་སྨྲ་བའི་གང་
ཟག་དང་། ཚུལ་ཁྲིམས་དག་པའི་དགེ་སློང་གི་གཞི་མཐུན་མང་དུ་ཡོད་པའི་ཕྱིར་རོ།།
༈ ཤེས་བྱའི་བུད་ཤིང་མ་ལུས་བསྲེག་པའི་མེའི། །ཞེས་སོགས་ལ་ངག་དོན་
ནི༑ ས་གསུམ་པའི་ཡེ་ཤེས་ཆོས་ཅན། ཁྱོད་ལ་འོད་བྱེད་པ་ཞེས་བརྗོད་པའི་རྒྱུ་མཚན་



དབུ་མ་མཐའ་དཔྱོད།
260
ཡོད་དེ། ཁྱོད་ཀྱིས་མཉམ་གཞག་ཏུ་གཉིས་སྣང་གི་སྤྲོས་པ་ཞི་བའི་འོད་འབྱུང་བས་དེ་
ལྟར་བརྗོད་པའི་ཕྱིར། ས་དེར་རྒྱལ་སྲས་བསམ་གཏན་མངོན་ཤེས་དང་། ཞེས་སོགས་
ལ་ངག་དོན་ནི། བྱང་སེམས་ས་གསུམ་པ་བ་ཆོས་ཅན། ཁྱོད་ཀྱིས་བཟོད་བར་མ་ཟད་
ཡོན་ཏན་ཁྱད་པར་ཅན་གཞན་ཡང་ཐོབ་སྟེ། བསམ་གཏན། གཟུགས་མེད། ཚད་
མེད། མངོན་ཤེས་སོགས་ཐོབ་པའི་སེམས་དཔའ་ཡིན་པའི་ཕྱིར། དེ་ཆོས་ཅན། དུག་
གསུམ་གྱི་ཉོན་མོངས་བསླབས་པ་དང་ལྡན་ཏེ། བསམ་གཏན་གྱི་དངོས་གཞིའི་སྙོམས་
འཇུག་དང་། སྟོང་ཉིད་མངོན་སུམ་དུ་རྟོགས་པའི་ལམ་ཐོབ་པའི་སེམས་དཔའ་ཡིན་
པའི་ཕྱིར། དེ་ཆོས་ཅན། ཁམས་གསུམ་གྱི་ཉོན་མོངས་འཇོམས་པ་ལ་མཁས་པ་ཡིན་
ཏེ༑ ཕལ་ཆེར་བརྒྱ་བྱིན་སོགས་སུ་སྐྱེ་བ་བཟུང་ནས་འདོད་ལྷ་རྣམས་ཀྱི་འདོད་པའི་འདོད་
ཆགས་འཇོམས་པར་བྱེད་པའི་སེམས་དཔའ་ཡིན་པའི་ཕྱིར། ས་འདིར་དུག་གསུམ་གྱི་
ཉོན་མོངས་སྤོང་བ་ཡང་ཡིན་ཏེ། ས་འདིར་སྒོམ་སྤངས་ཉོན་མོངས་ཆེན་པོའི་འབྲིང་
སྤོང་བའི་ཕྱིར། དེར་ཐལ། སྒོམ་སྤངས་ཉོན་མོངས་ཆེན་པོ་སྐོར་གསུམ་དང་། འབྲིང་
སྐོར་གསུམ་རིམ་པ་བཞིན་དུ་དམན་ལམ་སྔོན་མ་སོང་གི་ས་གཉིས་པ་ནས་བདུན་པའི་
བར་གྱིས་སྤོང་བའི་སྤང་གཉེན་སྦྱོར་ཚུལ་འཐད་པའི་ཕྱིར་ཏེ། རྣམ་བཤད་ལས། སྒོམ་
སྤངས་ཀྱི་ཉོན་མོངས་ལྷན་སྐྱེས་ཆེ་འབྲིང་དྲུག་ས་གཉིས་པ་ནས། བདུན་པའི་བར་གྱིས་
སྤོང་བའི་ས་འདིའི་སྤང་བྱ་ལ་དགོངས་སོ། །ཞེས་གསུངས་པའི་ཕྱིར། ཁ་ཅིག གསུང་
འདིས་ལུགས་འདི་ལ་ས་དང་པོས་བསྡུས་པའི་སྒོམ་ལམ་མེད་པར་བསྟན་ཟེར་ཀྱང་། རྒྱུད་
བླའི་རྣམ་བཤད་ལས་ཡོད་པར་བཤད་པས་དཔྱད་དོ། །འོ་ན་བདེན་འཛིན་ལྷན་སྐྱེས་
ཆུང་ངུ་སྐོར་གསུམ་ས་གང་དུ་སྤོང་བ་ཡིན་ཞེ་ན། ཁ་ཅིག་དེ་གསུམ་གྱི་རྣམ་གཞག་



261
དབུ་མ་མཐའ་དཔྱོད།
མི་བྱེད་པར་འདོད་པ་མི་རིགས་ཏེ། ཉན་ཐོས་ཀྱི་སྒོམ་ལམ་ཆེན་པོ་སྐོར་གསུམ་ཡོད་
པའི་ཕྱིར། ཡང་དེ་གསུམ་ཐེག་ཆེན་གྱི་ལམ་གྱིས་སྤོང་བའི་རྣམ་གཞག་མི་བྱེད་དོ་ཞེ་
ན༑ དེ་ཡང་མི་འཐད་པར་ཐལ། དམན་ལམ་སྔོན་མ་སོང་གི་བྱང་སེམས་ས་བདུན་
པ་བས་བདེན་འཛིན་ལྷན་སྐྱེས་ཆུང་ངུ་སྐོར་གསུམ་སྤོང་དགོས་པའི་ཕྱིར་དང་། སྤྱིར་
དེ་གསུམ་སྤང་བྱ་ཡིན་པས་དེ་གསུམ་སྤངས་པའི་ངོ་བོ་ཉིད་སྐུ་བཞག་དགོས། དེ་བཞག་
ན་བྱང་སེམས་དེས་སྐུ་དེ་ཐོབ་དགོས་པའི་ཕྱིར། ཡང་ཁ་ཅིག བདེན་འཛིན་ལྷན་སྐྱེས་
འབྲིང་གི་ཆུང་ངུ་ལ་ཕྲ་རགས་གཉིས་སུ་བྱས་ནས། རགས་པ་ས་བདུན་པའི་རྣམ་གྲོལ་
ལམ་ནས་སྤངས། ཕྲ་མོ་ས་བདུན་པའི་སྐད་ཅིག་མ་ཐ་མའི་བར་ཆད་མེད་ལམ་གྱིས་
དངོས་སུ་སྤོང་ཞིང་། ས་བརྒྱད་པ་ཐོབ་མ་ཐག་པའི་རྣམ་གྲོལ་ལམ་གྱིས་ཟད་པར་སྤངས་
ཟེར་བ་མི་འཐད་དེ། ས་བརྒྱད་པའི་རྣམ་གྲོལ་ལམ་ཡིན་ན། རང་གི་ཉེར་ལེན་དུ་གྱུར་
པའི་ས་བརྒྱད་པའི་བར་ཆད་མེད་ལམ་ལས་བྱུང་དགོས་པའི་ཕྱིར་དང་། ས་བཅུ་པ་
མགཏོགས་གཞན་རྣམས་ལ་སྐད་ཅིག་ཐ་མ་བར་ཆད་མེད་ལམ་དུ་བྱེད་པ་མི་འཐད་པའི་
ཕྱིར་ཏེ། དཔེར་ན་ས་དྲུག་པའི་རྗེས་ཐོབ་ཡེ་ཤེས་ལ་གནས་པའི་སེམས་དཔས་བདེན་
འཛིན་ལྷན་སྐྱེས་འབྲིང་གི་ཆུང་ངུ་སྤོང་བའི་ཕྱིར་དུ་ཆོས་ཉིད་ལ་མཉམ་པར་གཞག་པ་
ནི་སྐད་ཅིག་དང་པོ་སྤང་བྱ་དེའི་དངོས་གཉེན་དུ་བསྐྱེད་མི་ནུས་པས་ས་དྲུག་པའི་ཡེ་ཤེས་
སུ་བྱ་ཞིང་། སྐད་ཅིག་གཉིས་པ་ནས་ས་བདུན་པའི་བར་ཆད་མེད་ལམ་དུ་འཇོག་དགོས་
པའི་ཕྱིར་ཏེ། ས་དྲུག་པ་ནས་བདུན་པར་འཕོ་བའི་ཚེ་མཉམ་གཞག་ནས་མཉམ་གཞག་
ཏུ་འཕོ་ནི་དགོས། མཉམ་གཞག་སྐད་ཅིག་དང་པོ་དེའི་ངོས་སྐལ་གྱི་སྤང་བྱ་ཟུར་པ་
མེད་པས་བར་ཆད་མེད་ལམ་དུ་མི་འོས་པའི་ཕྱིར། གཞན་ཡང་ཁྱེད་ཀྱི་ལུགས་དེ་མི་



དབུ་མ་མཐའ་དཔྱོད།
262
འཐད་པར་ཐལ། ས་བཞི་པའི་རྣམ་གྲོལ་ལམ་གྱིས་ས་བཞི་པའི་བར་ཆད་མེད་ལམ་
གྱི་ངོས་སྐལ་གྱི་སྤང་བྱར་གྱུར་པའི་འཇིག་ལྟ་སྤངས་པའི་ཕྱིར་ཏེ། རྣམ་བཤད་ལས།
རྣམ་གྲོལ་ལམ་དེས་ས་བཞི་པའི་སྤང་བྱར་གྱུར་པའི་འཇིག་ལྟ་སྤངས་པར་གསུངས་པ་
གང་ཞིག དེ་བར་ཆད་མེད་ལམ་གྱི་སྤང་བྱ་ལས་འོས་མེད་པའི་ཕྱིར། ལན་མེད་དོ།།
ཁོ་ན་རེ། གཞན་སྔར་བཞིན་ལ། ས་བརྒྱད་པ་ཐོབ་མ་ཐག་པའི་བར་ཆད་མེད་ལམ་
གྱིས་ཟད་པར་སྤངས་པས་སྐྱོན་མེད་དོ་ཞེ་ན་མི་འཐད་དེ། ས་བདུན་པའི་བར་ཆད་མེད་
ལམ་ཡིན་ན། རང་གིས་དངོས་སུ་དྲངས་པའི་ས་བདུན་པའི་རྣམ་གྲོལ་ལམ་ཡོད་དགོས་
པའི་ཕྱིར། ཡང་ཁ་ཅིག བདེན་འཛིན་ལྷན་སྐྱེས་ཆུང་ངུ་སྐོར་གསུམ་གྱི་དངོས་གཉེན་
དུ་གྱུར་པའི་ས་བརྒྱད་པའི་བར་ཆད་མེད་ལམ་ངོ་བོ་ཐ་དད་པ་གསུམ་དང་། དེ་གསུམ་
གྱི་དངོས་སུ་དྲངས་པའི་རྣམ་གྲོལ་ལམ་ངོ་བོ་ཐ་དད་པ་གསུམ་སྐྱེ་ཞིང་། དེའི་རྗེས་སུ་
ཤེས་སྒྲིབ་དངོས་སུ་སྤོང་བའི་མགོ་རྩོམ་པ་ཡིན་ཟེར་བ་མི་འཐད་དེ། ས་བརྒྱད་པའི་
བར་ཆད་མེད་ལམ་དང་རྣམ་གྲོལ་ལམ་ཧ་ཅང་མངས་པའི་སྐྱོན་ཡོད་པའི་ཕྱིར་དང་།
དམན་ལམ་སྔོན་མ་སོང་གི་ས་བརྒྱད་པ་ཐོབ་མ་ཐག་པའི་བར་ཆད་མེད་ལམ་གཅིག་པུ་
དེས་བདེན་འཛིན་ལྷན་སྐྱེས་ཆུང་ངུ་སྐོར་གསུམ་རིལ་པོ་དངོས་སུ་སྤོང་ཞིང་། དེ་ལས་
དངོས་སུ་གྲོལ་བའི་རྣམ་གྲོལ་ལམ་དངོས་སུ་འདྲེན་ནུས་པ་དང་། དེའི་རྗེས་སུ་ཤེས་སྒྲིབ་
སྤོང་བའི་ཕྱིར་ཏེ། དེས་འོག་མ་རྣམས་ཀྱི་བར་ཆད་མེད་ལམ་ལས་སྤང་བྱ་དངོས་སུ་
སྤོང་བའི་ནུས་པ་ཆེ་བའི་ཕྱིར་ཏེ། དཔེར་ན། སྔགས་ཀྱི་སྐབས་སུ་རིམ་པ་བཞི་པའི་
དོན་གྱི་འོད་གསལ་སྐད་ཅིག་མ་གཅིག་གིས་བདེན་འཛིན་ཀུན་བརྟགས་དང་ལྷན་སྐྱེས་
གཉིས་ཀ་དངོས་སུ་སྤོང་བ་ལྟ་བུ་ཡིན་པའི་ཕྱིར། དེ་ལ་ཁོ་ན་རེ། ས་བརྒྱད་པ་ལ་དྲི་



263
དབུ་མ་མཐའ་དཔྱོད།
མ་དེ་དག་རྩ་བཅས་ཉེ་བར་ཞི་འགྱུར་ཞིང་། །ཞེས་གསུངས་པ་མི་འཐད་པ་ཐལ། ས་
བརྒྱད་པའི་ཡེ་ཤེས་ཡིན་ན་ཉོན་སྒྲིབ་སྤངས་པས་མ་ཁྱབ་པའི་ཕྱིར་ཞེ་ན། མ་ཁྱབ་སྟེ།
དེ་ལྟར་གསུངས་པ་ས་བརྒྱུད་པ་ནས་ངེས་པར་ཉོན་སྒྲིབ་སྤངས་པའི་སྤངས་པ་ཐོབ་པ་
ལ་དགོངས་པའི་ཕྱིར། ཡང་ས་བརྒྱུད་པའི་ཡེ་ཤེས་ཡིན་ན་ཉོན་སྒྲིབ་སྤངས་པས་ཁྱབ་
པར་ཐལ། དེ་ཡིན་ན་དག་སའི་ཡེ་ཤེས་ཡིན་པས་ཁྱབ་པའི་ཕྱིར། ཞེས་ཟེར་བ་མི་འཐད་
དེ༑ དག་སའི་ཡེ་ཤེས་ཡིན་ན་ཉོན་སྒྲིབ་སྤངས་པས་མ་ཁྱབ་པའི་ཕྱིར་ཏེ། མ་དག་
པའི་ཡེ་ཤེས་ཡིན་ན་ཉོན་སྒྲིབ་མ་སྤངས་པས་མ་ཁྱབ་པའི་ཕྱིར་ཏེ། ཉན་ཐོས་དགྲ་བཅོམ་
གྱི་རྟོགས་པ་སྔོན་དུ་སོང་བའི་མ་དག་ས་བདུན་ཡོད་པའི་ཕྱིར། །
ཤེས་སྒྲིབ་ཀྱི་ངོས་འཛིན་ལ་ཁ་ཅིག ཉོན་མོངས་ཅན་མ་ཡིན་པའི་མ་རིག་པ་
དེ་ཤེས་པར་གྱུར་པའི་ཤེས་སྒྲིབ་ཡིན་ཞེས་ཟེར། དེ་མི་འཐད་པར་ཐལ། ཤེས་པར་
གྱུར་པའི་ཤེས་སྒྲིབ་མེད་པའི་ཕྱིར་ཏེ། ཤེས་སྒྲིབ་ཀུན་བརྟགས་མེད་པའི་ཕྱིར་དང་། ཉོན་
མོངས་ཅན་མ་ཡིན་པའི་མ་རིག་པ་དེ་ཤེས་པ་མ་ཡིན་པའི་ཕྱིར། དེར་ཐལ། དེ་མ་
རིག་པ་མ་ཡིན་པའི་ཕྱིར། དེར་ཐལ། མ་རིག་པ་ཡིན་ན་ཉོན་མོངས་ཅན་གྱི་མ་རིག་
པ་ཡིན་དགོས་པའི་ཕྱིར་དང་། བདེན་འཛིན་གྱི་བག་ཆགས་དེ་ཉོན་མོངས་ཅན་མ་ཡིན་
པའི་མ་རིག་པ་ཡིན་པའི་ཕྱིར། འདི་དེར་ཐལ། དེ་ལྟར་དུ་རྒྱུད་འགྲེལ་གྱི་མཆན་བུར་
གསུངས་པའི་ཕྱིར། འདི་རྟོགས་ན་ལོབྷྱཱ་བ་ཤེས་རིན་པས། ཉོན་མོངས་ཅན་མིན་མ་
རིག་ཡོད་པ་དང་། །ཤེས་པར་གྱུར་པའི་ཤེས་སྒྲིབ་མེད་པར་འགལ། །ཞེས་སྨྲས་པའི་
ལན་ལོན་པར་འགྱུར་རོ། །དེ་ལ་ཁོ་ན་རེ། འོ་ན། ཤེས་སྒྲིབ་ཡིན་ན་དེ་ལ་མ་རིག་
པའི་བག་ཆགས་ནི་ཤེས་བྱ་ཡོངས་སུ་གཅོད་པའི་གེགས་སུ་གྱུར་པ་ཡིན་ལ། ཞེས་གསུངས་



དབུ་མ་མཐའ་དཔྱོད། 264
པ་ལྟར་གྱི་བག་ཆགས་ཀྱི་སྒྲིབ་པ་ཡིན་དགོས་པརཐལ། དམ་བཅའ་དེའི་ཕྱིར། འདོད་
ན༑ ཉན་ཐོས་དགྲ་བཅོམ་གྱི་རྟོགས་པ་སྔོན་དུ་སོང་བའི་ས་དང་པོ་བདུན་གྱི་བར་ཆད་
མེད་ལམ་རྣམས་ཀྱི་ངོས་སྐལ་གྱི་སྤང་བྱར་གྱུར་པའི་ཤེས་སྒྲིབ་མེད་པར་ཐལ། འདོད་
པ་དེའི་ཕྱིར། འདོད་ན། དེ་རྣམས་ཀྱི་ངོས་སྐལ་གྱི་སྤང་བྱར་གྱུར་པའི་སྒྲིབ་པ་མེད་
པར་ཐལ། འདོད་པ་གང་ཞིག དེ་རྣམས་ཀྱི་ངོས་སྐལ་གྱི་སྤང་བྱར་གྱུར་པའི་ཉོན་
སྒྲིབ་མེད་པའི་ཕྱིར། འདོད་ན། དེ་རྣམས་ཀྱི་བར་ཆད་མེད་ལམ་དང་རྣམ་གྲོལ་ལམ་
བཞག་ཏུ་མེད་པར་ཐལ། འདོད་པ་དེའི་ཕྱིར་ཞེ་ན། ཤིན་ཏུའང་འདོད་པ་ཡིན་ནོ། །ཡང་
ཉན་ཐོས་དགྲ་བཅོམ་གྱི་རྟོགས་པ་སྔོན་དུ་སོང་བའི་བྱང་སེམས་ས་དང་པོ་པའི་རྒྱུད་ལ།
དེས་ས་གཉིས་པ་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་པ་མེད་པར་ཐལ། དེ་འདྲའི་
ཉོན་སྒྲིབ་མེད་པ་གང་ཞིག ཤེས་སྒྲིབ་ཀྱང་མེད་པའི་ཕྱིར་ཞེ་ན། རྟགས་ཕྱི་མ་མ་གྲུབ་
སྟེ༑ དེའི་རྒྱུད་ཀྱི་ཉོན་མོངས་པའི་བག་ཆགས་དེ། དེས་ས་གཉིས་པ་ཐོབ་པ་ལ་བར་
དུ་གཅོད་བྱེད་ཡིན་པའི་ཕྱིར། དེར་ཐལ། དེ་བྱང་སེམས་དེས་ས་ཕྱི་མ་དགུ་ཐོབ་པ་
ལ་བར་དུ་གཅོད་བྱེད་ཡིན་པའི་ཕྱིར། དེར་ཐལ། དེ་བྱང་སེམས་དེས་ས་ཕྱི་མ་དགུ་
ཀུན་ཏུ་འོད་ཀྱི་ས་དང་བཅས་པ་ཐོབ་པ་ལ་བར་དུ་གཅོད་བྱེད་ཡིན་པའི་ཕྱིར། དེར་ཐལ།
དེ་བྱང་སེམས་དེས་ཀུན་ཏུ་འོད་ཀྱི་ས་ཐོབ་པ་ལ་བར་དུ་གཅོད་བྱེད་ཡིན་པའི་ཕྱིར། ཁོ་
ན་རེ། བྱང་སེམས་དེའི་རྒྱུད་ཀྱི་ཉོན་མོངས་པའི་བག་ཆགས་ཆོས་ཅན། བྱང་སེམས་
དེས་ས་གཉིས་པ་ཐོབ་པ་དེའི་ཚེ་ན་ཁྱོད་སྤངས་པའི་སྤངས་པ་ཐོབ་པར་ཐལ། ཁྱོད་བྱུང་
སེམས་དེས་ས་གཉིས་པ་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་པ་ཡིན་པའི་ཕྱིར་ཞེ་ན།
མ་ཁྱབ་སྟེ། འོ་ན། བྱང་སེམས་ཚོགས་ལམ་པས་སྦྱོར་ལམ་ཐོབ་པ་ལ་བར་དུ་གཅོད་



265
དབུ་མ་མཐའ་དཔྱོད།
བྱེད་ཀྱི་སྒྲིབ་པ་ཆོས་ཅན། བྱང་སེམས་ཚོགས་ལམ་པས་སྦྱོར་ལམ་ཐོབ་པའི་ཚེ་ན་ཁྱོད་
སྤུངས་པའི་སྤངས་པ་ཐོབ་པར་ཐལ། ཁྱོད་བྱང་སེམས་དེས་སྦྱོར་ལམ་ཐོབ་པ་ལ་བར་
དུ་གཅོད་བྱེད་ཀྱི་སྒྲིབ་པ་ཡིན་པའི་ཕྱིར། ཁྱབ་པ་ཁས་སོ། །ཡང་བྱུང་སེམས་ས་གཉིས་
པ་བའི་རྒྱུད་ལ་ས་གཉིས་པ་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་པ་ཡོད་པར་ཐལ། ས་
གཉིས་པ་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་པ་དེ། རྒྱུན་མཐའི་བར་ཆད་མེད་ལམ་
གྱིས་དངོས་སུ་སྤོང་དགོས་པའི་ཕྱིར། དེར་ཐལ། དེ་ཐོབ་པ་ལ་བར་དུ་གཅོད་བྱེད་
ཀྱི་ཤེས་སྒྲིབ་ཕྲ་ཞིང་ཕྲ་བ་དེ། རྒྱུན་མཐའི་བར་ཆད་མེད་ལམ་གྱིས་དངོས་སུ་སྤོང་དགོས་
པའི་ཕྱིར་ཞེ་ན། ཐལ་འགྱུར་དང་པོ་ལ་མ་ཁྱབ་སྙམ། ཡང་ཁོ་ན་རེ། ཤེས་སྒྲིབ་ཡིན་
ནི་བག་ཆགས་ཀྱི་སྒྲིབ་པ་ཡིན་མི་དགོས་པར་ཐལ། ཤེས་སྒྲིབ་ཀུན་བརྟགས་ཡོད་པའི་
ཕྱིར། དེར་ཐལ། དབང་ཤེས་ལ་གཟུགས་སོགས་བདེན་པར་སྣང་བ་ལྟར་དུ་འཐད་
སྙམ་དུ་འཛིན་པའི་བློ་དེ་ཤེས་སྒྲིབ་ཀུན་བརྟགས་ཡིན་པའི་ཕྱིར་ཏེ། དེ་ལྟར་དུ་རྒྱུད་བླ་
ཊིཀ་ཆེན་ལས་གསུངས་པའི་ཕྱིར་ཞེ་ན། མ་ཁྱབ་སྟེ། རྗེ་ཡབ་སྲས་གཞན་གཉིས་ཤེས་
སྒྲིབ་ཀུན་བརྟགས་མི་བཞེད་པས། རྒྱུད་བླ་ཊིཀྐའི་གསུངས་དེ་དྲང་དོན་དུ་འགྲེལ་པས་
ཆོག་པའི་ཕྱིར། ཡང་། ཤེས་བྱའི་བུད་ཤིང་མ་ལུས་བསྲེག་པའི་མེའི་ཞེས་པའི་གཞུང་
དོན་མ་གྲུབ་པར་ཐལ། ས་གསུམ་པའི་བར་ཆད་མེད་ལམ་གྱི་ངོས་སྐལ་གྱི་སྤང་བྱའི་
ཤེས་སྒྲིབ་མེད་པའི་ཕྱིར་ཞེ་ན། ཡང་མ་ཁྱབ་སྟེ། དེ་ལྟར་གསུངས་པ་དེ་ཤེས་སྒྲིབ་
ཀྱི་བུད་ཤིང་བསྲེག་པའི་ཡེ་ཤེས་ཀྱི་མེ་དངོས་ལ་དགོངས་པ་མ་ཡིན་པའི་ཕྱིར། དེར་
ཐལ། དག་སར་འབྱུང་བའི་ཡེ་ཤེས་ཀྱི་མེ་དེའི་སྔ་ལྟས་སུ་གྱུར་པའི་ཡེ་ཤེས་ཀྱི་མེ་འོད་
ས་གསུམ་པ་ནས་འབྱུང་བ་ལ་དགོངས་པའི་ཕྱིར། ཡང་ཁ་ཅིག བདེན་སྣང་ཤེས་སྒྲིབ་



266
དབུ་མ་མཐའ་དཔྱོད།
ཡིན་ཞེས་ཟེར། དེ་མི་འཐད་པར་ཐལ། རྟོག་པ་ལ་བདེན་གྲུབ་ཏུ་སྣང་བ་ཡང་ཤེས་
སྒྲིབ་མ་ཡིན། དབང་ཤེས་ལ་བདེན་གྲུབ་ཏུ་སྣང་བ་ཡང་ཤེས་སྒྲིབ་མ་ཡིན་པའི་ཕྱིར།
དང་པོ་དེར་ཐལ། དེ་རྟག་པ་ཡིན་པའི་ཕྱིར་ཏེ། དེ་བདེན་གྲུབ་ཀྱི་དོན་སྤྱི་ཡིན་པའི་
ཕྱིར། གཉིས་པ་དེར་ཐལ། གཟུགས་འཛིན་མིག་ཤེས་ལ་གཟུགས་བདེན་གྲུབ་ཏུ་སྣང་
བ་ཤེས་སྒྲིབ་མ་ཡིན་པའི་ཕྱིར་ཏེ། དེ་ལ་གཟུགས་སྣང་བ་ཤེས་སྒྲིབ་མ་ཡིན་པ་གང་ཞིག
དེ་ལ་གཟུགས་སྣང་བ་ན་ངེས་པར་བདེན་གྲུབ་ཏུ་སྣང་བས་ཁྱབ་པའི་ཕྱིར། འོ་ན། སྟོང་
ཐུན་ཆེན་མོར། འཇུག་ཤེས་དྲུག་ལ་ཡུལ་རང་ངོས་ནས་གྲུབ་པ་ལྟ་བུར་སྣང་བའི་བདེན་
སྣང་གི་ཆ་ལ་ཤེས་སྒྲིབ་མངོན་གྱུར་དུ་བཤད་པ་མི་འཐད་པར་ཐལ་ལོ། །ཞེ་ན། སྐྱོན་
མེད་དེ། ཤེས་སྒྲིབ་མངོན་གྱུར་བས་ཤེས་སྒྲིབ་ཀྱི་གོ་མི་ཆོད་པའི་ཕྱིར་རོ། །འོ་ན། རྣམ་
བཤད་ལས་བག་ཆགས་ཀྱི་འབྲས་བུ་གཉིས་སྣང་འཁྲུལ་པའི་ཆ་ཐམས་ཅད་ཤེས་སྒྲིབ་
ཏུ་བསྡུ་བར་གསུངས་པ་མི་འཐད་པར་ཐལ་ལོ། །ཞེ་ན། སྐྱོན་མེད་དེ། ཤེས་སྒྲིབ་
ཀྱིས་བསྡུས་ན་ཤེས་སྒྲིབ་ཡིན་པས་མ་ཁྱབ་པའི་ཕྱིར། ཁ་ཅིག བག་ཆགས་ཀྱི་སྒྲིབ་
པ་དེ་ས་བཅུའི་མཉམ་གཞག་ཡེ་ཤེས་ཀྱི་དུས་སུ་མེད་ཟེར་བ་མི་འཐད་དེ། དེ་ས་བཅུའི་
མཉམ་གཞག་ལ་གནས་པའི་སེམས་དཔའི་ང་ཙམ་གྱི་སྟེང་དུ་ཡོད་པའི་ཕྱིར། དེར་ཐལ།
ས་བཅུའི་མཉམ་གཞག་ལ་གནས་པའི་གང་ཟག་གི་རྒྱུད་ལ་བག་ཆགས་ཀྱི་སྒྲིབ་པ་ཡོད་
པའི་ཕྱིར། དེར་ཐལ། དེའི་རྒྱུད་ལ་སྒོམ་སྤངས་ཀྱི་སྒྲིབ་པ་ཡོད་པའི་ཕྱིར། དེར་
ཐལ། དེའི་རྒྱུད་ལ་སྒོམ་སྤངས་ཀྱི་བག་ཆགས་ཡོད་པའི་ཕྱིར་ཏེ། དེའི་རྒྱུད་ལ་དེའི་
རྟེན་ཡོད་པའི་ཕྱིར། ཁ་ཅིག བག་ཆགས་ཀྱི་འབྲས་བུ་གཉིས་སྣང་འཁྲུལ་པའི་ཆ་ས་
བཅུའི་མཉམ་གཞག་ཡེ་ཤེས་ཀྱི་དུས་སུ་ཡོད་ཟེར་བ་མི་འཐད་དེ། དེ་མཉམ་གཞག་



__ 267 ད བུ་མ་མཐའ་དཔྱོད།
དེ་རྣམས་ཀྱི་སྟེང་དུ་མེད་པའི་ཕྱིར་དང་། དེ་མཉམ་གཞག་དེ་རྣམས་ལ་གནས་པའི་
སེམས་དཔའི་ང་ཙམ་གྱི་སྟེང་དུ་ཡང་མེད་པའི་ཕྱིར། དང་པོ་དེར་ཐལ། མཉམ་གཞག་
ཡེ་ཤེས་དེ་རྣམས་ལ་གཉིས་སྣང་འཁྲུལ་པའི་ཆ་མེད་པའི་ཕྱིར་ཏེ། དེ་རྣམས་ཆོས་ཉིད་
ལ་གཉིས་སྣང་ནུབ་པའི་ཕྱིར། གཉིས་པ་དེར་ཐལ། མཉམ་གཞག་ཡེ་ཤེས་དེ་རྣམས་
ལ་གནས་པའི་སེམས་དཔའི་རྒྱུད་ལ་གཉིས་སྣང་འཁྲུལ་པའི་ཆ་མེད་པའི་ཕྱིར། དེར་
ཐལ། དེའི་རྒྱུད་ལ་གཉིས་སྣང་འཁྲུལ་པའི་བློ་མེད་པའི་ཕྱིར་ཏེ། དེའི་རྒྱུད་ཀྱི་ཡིད་
ཀྱི་ཤེས་པ་དེ་སྟོང་ཉིད་ལ་གཉིས་སྣང་ནུབ་པའི་བློ་ཡིན་པའི་ཕྱིར། མ་ཁྱབ་ན། ཁྱབ་
པར་ཐལ། དེའི་རྒྱུད་ལ་སྟོང་ཉིད་ལ་གཉིས་སྣང་ནུབ་པ་དང་མ་ནུབ་པའི་ཡིད་ཀྱི་ཤེས་
པ་མང་པོ་བརྒྱ་བྱིན་གྱིས་ཀྱང་སྒྲུབ་མི་ནུས་པའི་ཕྱིར། ཁོ་ན་རེ། རྒྱུན་མཐའི་བར་
ཆད་མེད་ལམ་ལ་གནས་པའི་སེམས་པའི་རྒྱུད་ལ་གཉིས་སྣང་འཁྲུལ་པའི་བག་ཆགས་
ཡོད་པར་ཐལ། ས་བཅུའི་མཉམ་གཞག་ལ་གནས་པའི་སེམས་དཔའི་རྒྱུད་ལ་དེ་ཡོད་
པའི་ཕྱིར་ན། མ་ཁྱབ་སྟེ། རྒྱུན་མཐའི་བར་ཆད་མེད་ལམ་དེ་གཉིས་སྣང་འཁྲུལ་པའི་
བག་ཆགས་ཀྱི་དངོས་གཉེན་ཡིན་པའི་ཕྱིར། ཡང་ཁོ་ན་རེ། ས་བཅུའི་མཉམ་གཞག་
ཡེ་ཤེས་ལ་གནས་པའི་སེམས་དཔའི་རྒྱུད་ཀྱི་སྒོམ་སྤངས་ཀྱི་བག་ཆགས་དེས་མཉམ་གཞག་
ཡེ་ཤེས་རྣམས་བསླད་པར་ཐལ། དེ་ས་བཅུའི་མཉམ་གཞག་རྣམས་ཀྱི་དུས་དེར་ཡོད་
པའི་ཕྱིར། ཞེ་ན། ཡང་མ་ཁྱབ།
རང་དུ་ལྟ་བ་དང་འབྲེལ་ཡོངས་སུ་ཟད། །ཅེས་པ་ལ་ངག་དོན་ནི། ས་བཞི་
པའི་རྣམ་གྲོལ་ལམ་ཆོས་ཅན། སྤངས་པའི་ཁྱད་པར་དང་ལྡན་ཏེ། ས་བཞི་པའི་བར་
ཆད་མེད་ལམ་གྱི་སྤང་བྱར་གྱུར་པའི་འཇིག་ལྟ་ཕྲ་རགས་གཉིས་སྤངས་པའི་ཁྱད་པར་



268
དབུ་མ་མཐའ་དཔྱོད།
དང་ལྡན་པའི་ཕྱིར། སྐབས་འདིའི་འཇིག་ལྟ་རགས་པ་ངོས་འཛིན་ལ། ཁ་ཅིག གང་
ཟག་ཕུང་པོ་དང་མཚན་ཉིད་མི་མཐུན་པའི་གཞན་དུ་འཛིན་པའི་འཇིག་ལྟ་ལ་བྱེད་པ་མི་
འཐད་དེ། དེ་ལྟར་འཛིན་པའི་བློ་ལྷན་སྐྱེས་མེད་པའི་ཕྱིར། དེར་ཐལ། གང་ཟག་
རྟག་གཅིག་རང་དབང་ཅན་དུ་འཛིན་པའི་བློ་ལྷན་སྐྱེས་མེད་པའི་ཕྱིར། ཁྱབ་སྟེ། གང་
ཟག་ཕུང་པོ་དང་མཚན་ཉིད་མི་མཐུན་པར་འཛིན་པའི་དོན། གང་ཟག་རྟག་གཅིག་རང་
དབང་ཅན་དུ་འཛིན་པ་ལ་བྱེད་རིགས་པའི་ཕྱིར། དེར་ཐལ། ཕུང་པོ་དེ་མི་རྟག་པ་
དང་། ཆ་བཅས་དང་། གཞན་དབང་ཅན་ཡིན་པའི་ཕྱིར། རང་གི་ལུགས་ནི། གང་
ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་འཇིག་ལྟ་ལྷན་སྐྱེས་སམ་གང་ཟག་དབང་
བསྒྱུར་བ་པོ་དང་ཕུང་པོ་དབང་བསྒྱུར་བྱར་འཛིན་པའི་བདག་འཛིན་ལྷན་སྐྱེས་དེ་སྐབས་
འདིའི་འཇིག་ལྟ་རགས་པར་འཇོག ཁ་ཅིག ས་བཞི་པའི་རྣམ་གྲོལ་ལམ་གྱིས་དེ་ལྟར་
འཛིན་པའི་འཇིག་ལྟ་ལྷན་སྐྱེས་སྤངས་ཟེར་བ་མི་འཐད་དེ། དམན་ལམ་སྔོན་མ་སོངགི་
ས་བརྒྱུད་པ་ཐོབ་མ་ཐག་པའི་བར་ཆད་མེད་ལམ་དེ་དེ་ལྟར་དུ་འཛིན་པའི་འཇིག་ལྟ་ལྷན་
སྐྱེས་དང་བདེན་འཛིན་ལྷན་སྐྱེས་གཉིས་ཀའི་དངོས་གཉེན་ཡིན་པའི་ཕྱིར། དེ་ལ་ཁ་
ཅིག དེ་འདྲ་བའི་བར་ཆད་མེད་ལམ་དེ་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་
པར་རྟོགས་པའི་རྟོགས་རིགས་སུ་གནས་པར་ཐལ། དེ་གང་ཟག་རང་རྐྱ་ཐུབ་པའི་རྫས་
ཡོད་དུ་འཛིན་པའི་འཇིག་ལྟའི་དངོས་གཉེན་ཡིན་པའི་ཕྱིར། ཞེས་ཟེར་བ་ནི་བཞད་གད་
ཀྱི་གནས་སོ། །ཡང་ཁ་ཅིག གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་བློ་
དང་། གང་ཟག་རྟག་གཅིག་རང་དབང་ཅན་དུ་འཛིན་པའི་བློ་གཉིས་མི་འགལ་ཏེ། དེ་
གཉིས་ཀར་འཛིན་པའི་བློ་ཡོད་པའི་ཕྱིར། དེར་ཐལ། གང་ཟག་ཕུང་པོ་དང་མཚན་



26
_269 ད བུ་མ་མཐའ་དཔྱོད།
ཉིད་མི་མཐུན་པའི་རང་རྐྱ་ཐུབ་པའི་རྫས་ཡོད་དུ་འཛིན་པའི་བློ་ཡོད་པའི་ཕྱིར། ཞེས་
ཟེར་ན། ཐལ་འགྱུར་དང་པོ་ལ་མ་ཁྱབ་སྟེ། འོ་ན། སྒྲ་རྟག་འཛིན་རྟོག་པ་དང་། སྒྲ་
མི་རྟག་པར་འཛིན་པའི་བློ་གཉིས་མི་འགལ་བར་ཐལ། དེ་གཉིས་ཀར་འཛིན་པའི་རྟོག་
པ་ཡོད་པའི་ཕྱིར། ཁྱབ་པ་ཁས། འདོད་ན། རྟོག་པ་དེ་དག་སེལ་འཇུག་མ་ཡིན་པར་
ཐལ་ལོ། །ཡང་ཁོ་ན་རེ། གང་ཟག་རྟག་འཛིན་རྟོག་པ་ལྷན་སྐྱེས་མེད་པར་ཐལ། གང་
ཟག་རྟག་གཅིག་རང་དབང་ཅན་དུ་འཛིན་པའི་བློ་ལྷན་སྐྱེས་མེད་པའི་ཕྱིར། རྟགས་ཁས།
འདོད་ན། སྒྲ་རྟག་འཛིན་རྟོག་པ་ལྷན་སྐྱེས་མེད་པར་ཐལ། འདོད་པ་དེའི་ཕྱིར། འདོད་
ན༑ རྣམ་འགྲེལ་རྣམ་བཤད་དུ། དེ་ཡོད་པར་གསུངས་པ་མི་འཐད་པར་ཐལ་ལོ། །ཞེ་
ན༑ སྐྱོན་མེད་དེ། གྲུབ་མཐའ་འོག་མ་རྣམས་ཀྱི་དབང་དུ་མཛད་པའི་ཕྱིར། ཡང་ཁ་
ཅིག གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་འཇིག་ལྟ་དེ། གང་ཟག་གི་
བདག་འཛིན་ཡིན་ཟེར་བ་མི་འཐད་དེ། དེ་གང་ཟག་བདེན་པར་འཛིན་པའི་བདེན་འཛིན་
མ་ཡིན་པའི་ཕྱིར། དེར་ཐལ། དེའི་ཞེན་ཡུལ་བཀག་པ་དོན་དམ་པ་མ་ཡིན་པའི་ཕྱིར།
ཁོ་ན་རེ། དེ་ཆོས་ཅན། གང་ཟག་གི་བདག་འཛིན་ཡིན་པར་ཐལ། གང་ཟག་གི་བདག་
འཛིན་རགས་པ་ཡིན་པའི་ཕྱིར་ན། ཁྱབ་པ་འགལ་ལོ། །ཡང་དེ་ཆོས་ཅན། གང་
ཟག་གི་བདག་འཛིན་ཡིན་པར་ཐལ། གང་ཟག་གི་བདག་འཛིན་ཀུན་བརྟགས་ཡིན་པའི་
ཕྱིར་ཏེ། གང་ཟག་གི་བདག་འཛིན་རགས་པ་ཡིན་པའི་ཕྱིར། ཞེ་ན་ཡང་ཁྱབ་པ་འགལ་
ལོ༑ ༑ཁོ་ན་རེ། དེ་ལ་ཁྱབ་པ་ཡོད་པར་ཐལ། རྗེའི་གསུངས་རབ་ལས། བདག་
འཛིན་རགས་པ་ལ་ཀུན་བརྟགས་སུ་བཤད་པ་དང་། ཀུན་བརྟགས་ལ་རགས་པར་བཤད་
པ་ཡོད་པའི་ཕྱིར། ཞེ་ན་ཡང་མ་ཁྱབ་སྟེ། བདེན་འཛིན་ཀུན་བརྟགས་རྣམས་བདེན་



270
དབུ་མ་མཐའ་དཔྱོད།
འཛིན་ལྷན་སྐྱེས་ལས་སྤང་སླ་བ་ལ་དགོངས་ནས་དེ་ལྟར་བཤད་པའི་ཕྱིར། དེ་ལྟ་མ་
ཡིན་ན་བདེན་འཛིན་ཀུན་བརྟགས་ཡིན་ན་བདེན་འཛིན་རགས་པ་ཡིན་པས་ཁྱབ་པར་ཐལ།
ཁྱོད་ཀྱི་དམ་བཅའ་དེ་འཐད་པའི་ཕྱིར། འདོད་ན། དམན་ལམ་སྔོན་དུ་མ་སོང་བའི་
ཐེག་པ་ཆེན་པོའི་མཐོང་ལམ་བར་ཆད་མེད་ལམ་གྱི་སྤང་བྱར་གྱུར་པའི་བདེན་འཛིན་
ཕྲ་མོ་མེད་པར་ཐལ། འདོད་པ་དེའི་ཕྱིར། འདོད་ན། བར་ཆད་མེད་ལམ་དེས་བདེན་
འཛིན་ཕྲ་མོའི་ཞེན་ཡུལ་བཀག་པའི་སྟོང་ཉིད་ཕྲ་མོ་མ་རྟོགས་པར་ཐལ་ལོ། །ཁ་ཅིག
ང་བདེན་པར་འཛིན་པའི་བདེན་འཛིན་ལ་ང་མི་སྣང་ཞེས་ཟེར་བ་མི་འཐད་དེ། ངར་
འཛིན་ལྷན་སྐྱེས་ལ་ང་སྣང་བའི་ཕྱིར་ཏེ། སོ་སྐྱེའི་ཤེས་པ་ལ་ང་སྣང་བའི་ཚེ་ངེས་པར་
བདེན་གྲུབ་ཏུ་སྣང་བས་ཁྱབ་པའི་ཕྱིར། འོ་ན། ཟླ་གཅིག་ཟླ་གཉིས་སུ་སྣང་བའི་དབང་
ཤེས་ལ་ཟླ་གཅིག་སྣང་བར་ཐལ་ལོ། །ཞེ་ན། མི་མཚུངས་ཏེ། སོ་སྐྱེའི་ཤེས་པ་ལ་ཟླ་
གཅིག་སྣང་བ་ན་ངེས་པར་ཟླ་གཉིས་སུ་སྣང་བས་མ་ཁྱབ་པའི་ཕྱིར། །
བློ་བཟང་བདེན་རང་བཞིན། །ཞིབ་མོ་རྟོགས་ལའང་ཤིན་ཏུ་མཁས་པ་ཐོབ།།
ཅེས་པར་ངག་དོན་ནི། ས་ལྔ་པ་བའི་སེམས་དཔའ་ཆོས་ཅན། ཡོན་ཏན་ཁྱད་པར་ཅན་
དང་ལྡན་ཏེ། བདེན་བཞི་ཤེས་པའི་ཤེས་རབ་ཀྱི་བསླབ་པ་ལྷག་པར་ཐོབ་པའི་ཕྱིར། ཁོ་
ན་རེ། ཤེས་བྱ་ལ་བདེན་པ་གཉིས་སུ་གྲངས་མ་ངེས་པར་ཐལ། བདེན་པ་བཞི་ཡོད་
པའི་ཕྱིར། ཞེ་ན་མ་ཁྱབ་སྟེ། འགོག་བདེན་དོན་དམ་བདེན་པ་དང་། གཞན་གསུམ་
ཀུན་རྫོབ་བདེན་པ་ཡིན་པའི་ཕྱིར། འགོག་བདེན་དོན་དམ་བདེན་པ་ཡིན་པར་ཐལ། གཉེན་
པོའི་སྟོབས་ཀྱིས་སྤང་བྱའི་དྲི་མ་བཀག་པ་དོན་དམ་བདེན་པ་ཡིན་པའི་ཕྱིར་ཏེ། བདེན་
གྲུབ་བཀག་པ་དོན་དམ་བདེན་པ་གང་ཞིག མཚུངས་པའི་ཕྱིར། ཁ་ཅིག འགོག་



271
དབུ་མ་མཐའ་དཔྱོད།
བདེན་ལ་བདེན་པ་གཉིས་ཀའི་ཆ་ཡོད་ཟེར་བ་མི་འཐད་དེ། དེ་ཡིན་ན་དོན་དམ་བདེན་
པ་ཡིན་དགོས་པའི་ཕྱིར། ཁ་ཅིག་ན་རེ། འགོག་བདེན་ཆོས་ཉིད་ཡིན་ཏེ། དེ་དོན་
དམ་བདེན་པ་ཡིན་པའི་ཕྱིར་ཞེ་ན། འོ་ན། གློ་བུར་རྣམ་དག་གི་ཆར་གྱུར་བའི་ངོ་བོ་
ཉིད་སྐུ་དེ་དེ་ཡིན་པར་ཐལ། རྟགས་དེའི་ཕྱིར། འདོད་ན། དེ་ཆོས་ཅན། རང་བཞིན་
རྣམ་དག་གི་ཆར་གྱུར་པའི་ངོ་བོ་ཉིད་སྐུར་ཐལ། འདོད་པ་གང་ཞིག ངོ་བོ་ཉིད་སྐུ་
ཡིན་པའི་ཕྱིར། འདོད་ན། ངོ་བོ་ཉིད་སྐུ་ལ་གཉིས་སུ་དབྱེ་མི་རིགས་པར་ཐལ་ལོ། །གཞན་
ཡང་ཕར་ཕྱིན་རྣམ་བཤད་དུ་ཐལ་འགྱུར་བའི་ལུགས་ལ་འགོག་བདེན་དང་ཆོས་ཉིད་ཐ་
དད་དུ་གསུངས་པ་མི་འཐད་པར་ཐལ། འགོག་བདེན་ཆོས་ཉིད་ཡིན་པའི་ཕྱིར། རྟགས་
ཁས། གཞན་ཡང་། མཐོང་ལམ་རྣམ་གྲོལ་ལམ་ལ་གནས་པའི་སེམས་དཔའི་རྒྱུད་
ཀྱི་སེམས་མཐོང་སྤངས་བདེན་འཛིན་དང་བྲལ་བ་ཆོས་ཅན། ཆོས་ཉིད་ཡིན་པར་ཐལ།
དོན་དམ་བདེན་པ་ཡིན་པའི་ཕྱིར། ཁྱབ་པ་ཁས། འདོད་ན། དེ་དེའི་རྒྱུད་ཀྱི་སེམས་
ཀྱི་ཆོས་ཉིད་ཡིན་པར་ཐལ། འདོད་པ་དེའི་ཕྱིར། འདོད་ན་དེ་དེའི་རྒྱུད་ཀྱི་སེམས་ཀྱི་
གནས་ལུགས་མཐར་ཐུག་ཡིན་པར་ཐལ། འདོད་པ་དེའི་ཕྱིར། འདོད་ན། སེམས་
ཅན་ཐམས་ཅད་འབད་མེད་དུ་གྲོལ་བར་འགྱུར་བར་ཐལ་ལོ། །ཁོ་ན་རེ། དེ་ལྟ་བུའི་
བྲལ་བ་དེ་སྤྱིར་ཆོས་ཉིད་ཡིན་ཀྱང་། ཆོས་ཅན་གང་གིའང་ཆོས་ཉིད་དུ་མི་འདོད་དོ་
ཞེ་ན། འོ་ན། གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་དེ་ཆོས་ཅན་གང་གིའང་
ཆོས་ཉིད་དུ་མི་རིགས་པར་ཐལ། དམ་བཅའ་དེའི་ཕྱིར། འདོད་ན་སོང་། བྱང་འཕགས་
ཡིན་ན་ཆོས་ཅན་ཐམས་ཅད་ཀྱི་ཆོས་ཉིད་མངོན་སུམ་དུ་རྟོགས་མྱོང་ཡིན་དགོས་པར་
ཐལ། འདོད་པ་དེའི་ཕྱིར། འདོད་ན་སོང་། དེ་ཡིན་ན་ཆོས་ཉིད་ཐམས་ཅད་མངོན་



272
དབུ་མ་མཐའ་དཔྱོད།
སུམ་དུ་རྟོགས་མྱོང་ཡིན་དགོས་པར་ཐལ། འདོད་པའི་ཕྱིར། འདོད་ན། རང་ཉིད་
ཆོས་ཉིད་ཡིན་ན་རང་ཉིད་མངོན་སུམ་དུ་རྟོགས་མྱོང་གི་བྱང་འཕགས་ཡོད་པས་ཁྱབ་
པར་ཐལ། འདོད་པའི་ཕྱིར། འདོད་ན། གློ་བུར་རྣམ་དག་གི་ཆར་གྱུར་པའི་ངོ་བོ་
ཉིད་སྐུ་ཆོས་ཅན། དེར་ཐལ། དེའི་ཕྱིར། རྟགས་ཁས། གཞན་ཡང་། དོན་དམ་
བདེན་པ་ཡིན་ན་དགག་བྱ་བདེན་གྲུབ་ཙམ་གྱིས་སྟོང་པའི་དོན་དམ་བདེན་པ་ཡིན་དགོས་
པར་ཐལ། དེ་ཡིན་ན་སྟོང་ཉིད་ཡིན་དགོས་པའི་ཕྱིར། དེར་ཐལ། དེ་ཡིན་ན་ཆོས་
ཉིད་ཡིན་དགོས་པའི་ཕྱིར། རྟགས་ཁས། འདོད་ན། དོན་དམ་བདེན་པ་ཡིན་ན་རང་
གི་དགག་བྱ་ཤེས་བྱ་ལ་མི་སྲིད་པས་ཁྱབ་པར་ཐལ། འདོད་པ་དེའི་ཕྱིར། འདོད་ན།
ཊིཀ་ཆེན་དང་འགལ་ཞིང་འགོག་བདེན་ཀུན་གྱིས་མ་ངེས་སོ། །གཞན་ཡང་། འགོག་
བདེན་ཆོས་ཉིད་མ་ཡིན་པར་ཐལ། དེ་དེ་བཞིན་ཉིད་མ་ཡིན་པའི་ཕྱིར། དེར་ཐལ།
ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞི་དེ། དེ་བཞིན་ཉིད་མ་ཡིན་པའི་
ཕྱིར། དེར་ཐལ། དེ་དེ་དག་གི་ཡང་དག་པའི་མཐའ་མངོན་སུམ་དུ་མི་བྱའོ་ཞེས་པའི་
སྐབས་ནས་དངོས་སུ་བསྟན་པའི་ཡང་དག་མཐའ་མ་ཡིན་པ་གང་ཞིག དེའི་སྐབས་
ནས་དངོས་སུ་བསྟན་པའི་ཡང་དག་མཐའ་ཡིན་ན། དེ་བཞིན་ཉིད་ཡིན་དགོས་པར་ཕར་
ཕྱིན་ཊིཀར་ཐལ་འགྱུར་བའི་ལུགས་ལ་འཐད་པར་གསུངས་པའི་ཕྱིར། རྟགས་དང་པོ་
མ་གྲུབ་ན། དེ་ཆོས་ཅན། དགོངས་པ་ཅན་གྱི་མྱང་འདས་ཡིན་པར་ཐལ། མ་གྲུབ་པ་
དེའི་ཕྱིར། འདོད་ན། མྱང་འདས་མཚན་ཉིད་པ་མ་ཡིན་པར་ཐལ་ལོ། །གཞན་ཡང་།
དེ་ཆོས་ཅན། སྐད་ཅིག་ཉིད་ལ་འགོག་པར་འཇུག་འགྱུར་ཞིང། །ཞེས་པའི་སྐབས་
ནས་དངོས་སུ་བསྟན་པའི་འགོག་པ་ཡིན་པར་ཐལ། རྩ་བའི་མ་གྲུབ་པ་དེའི་ཕྱིར། འདོད་



273
དབུ་མ་མཐའ་དཔྱོད།
ན༑ ཁྱོད་ལ་མཉམ་པར་གཞག་པའི་འགོག་སྙོམས་རྒྱུད་ལྡན་ཀྱི་དམན་ལམ་སྔོན་དུ་
མ་སོང་བའི་བྱང་སེམས་ས་བདུན་པ་བ་ཡོད་པར་ཐལ། འདོད་པ་དེའི་ཕྱིར། འདོད་
ན༑ ཤེས་བྱ་ཆོས་ཅན། སྡུག་བསྔལ་བདེན་པ་ཟད་པར་སྤངས་པའི་དམན་ལམ་སྔོན་
མ་སོང་གི་ས་བདུན་པ་བ་ཡོད་པར་ཐལ། འདོད་པ་དེའི་ཕྱིར། གཞན་ཡང་། དེ་དག་
གི་ཡང་དག་པའི་མཐའ་མངོན་སུམ་དུ་མི་བྱའོ། །ཞེས་པའི་སྐབས་ནས་དངོས་སུ་བསྟན་
པའི་ཡང་དག་མཐའ་ཡིན་ན། རང་ཉིད་མངོན་དུ་བྱས་པའི་ཐེག་དམན་དགྲ་བཅོམ་
ཡོད་དགོས་པར་ཐལ། རང་རྒྱུད་པས་དེ་དགོས་པར་འདོད་པ་གང་ཞིག ཐལ་རང་
གཉིས་འདིར་བསྟན་པའི་ཡང་དག་མཐའ་ངོས་འཛིན་ལ་འདྲ་བའི་ཕྱིར། ཕྱི་མ་དེར་
ཐལ། ཐལ་རང་གཉིས་ཀས་ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞི་
དེ་འདིར་བསྟན་པའི་ཡང་དག་མཐར་འདོད་པའི་ཕྱིར། རྟགས་ཁས། རྩ་བར་འདོད་
ན༑ དེ་བཞིན་ཉིད་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། ཕར་ཕྱིན་རྣམ་
བཤད་དུ་ཐལ་འགྱུར་བའི་ལུགས་འཆད་པ་ན། ཤེར་ཕྱིན་གྱི་མདོའི་སྐབས་འདིར་བསྟན་
པའི་ཡང་དག་པའི་མཐའ་དེ་བཞིན་ཉིད་འབའ་ཞིག་ལ་བཤད་པར་བྱ་བ་ཁོ་ནའོ། །ཞེས་
གསུངས་པའི་ཕྱིར། རྩ་བར་འདོད་ན། ཆོས་ཉིད་མངོན་དུ་བྱས་པའི་ཐེག་དམན་དགྲ་
བཅོམ་ཡོད་པར་ཐལ། འདོད་པ་དེའི་ཕྱིར། འདོད་ན། ཆོས་སྐུ་མངོན་དུ་བྱས་པའི་
དེ་ཡོད་པར་ཐལ། འདོད་པ་དེའི་ཕྱིར། ཁ་ཅིག ཆོས་ཉིད་མངོན་དུ་བྱས་པའི་ཐེག་
དམན་དགྲ་བཅོམ་མེད་པ་སྐད་སྨྲས་ནས། འགོག་བདེན་ཆོས་ཉིད་དུ་འདོད་པ་ནང་འགལ་
བ་ཡིན་ཏེ། ཤེས་བྱ་ཆོས་ཅན། ལྷག་མེད་མྱང་འདས་མངོན་དུ་བྱས་པའི་ཉན་ཐོས་
དགྲ་བཅོམ་གྱིས་ཆོས་ཉིད་མངོན་དུ་བྱས་པར་ཐལ། དེས་མངོན་དུ་བྱས་པའི་ཆོས་ཉིད་



དབུ་མ་མཐའ་དཔྱོད།
274
ཡོད་པའི་ཕྱིར། མ་ཁྱབ་ན། དེ་འདྲའི་དགྲ་བཅོམ་ཆོས་ཅན། ཁྱོད་ཀྱིས་མངོན་དུ་
བྱས་པའི་ཆོས་ཉིད་ཁྱོད་ཀྱིས་མངོན་དུ་བྱས་པའི་ཆོས་ཉིད་ཡིན་པར་ཐལ། ཁྱོད་ཀྱིས་
མངོན་དུ་བྱས་པའི་ཆོས་ཉིད་ཡོད་པའི་ཕྱིར། རྟགས་ཁས། འདོད་ན། ཁྱོད་ཀྱིས་
ཆོས་ཉིད་མངོན་དུ་བྱས་པར་ཐལ། ཁྱོད་ཀྱིས་ཁྱོད་ཀྱིས་མངོན་དུ་བྱས་པའི་ཆོས་ཉིད་
མངོན་དུ་བྱས་པའི་ཕྱིར། རྩ་རྟགས་མ་གྲུབ་ན། དེར་ཐལ། ཉོན་སྒྲིབ་སྤངས་པའི་
འགོག་བདེན་དེ། ཁྱོད་ཀྱིས་མངོན་དུ་བྱས་པའི་ཆོས་ཉིད་ཡིན་པའི་ཕྱིར། མ་གྲུབ་ན།
ཤེས་བྱ་ཆོས་ཅན། དེ་དེར་ཐལ། ཉོན་སྒྲིབ་སྤངས་པའི་འགོག་བདེན་དེ། དེ་འདྲའི་
ཉན་ཐོས་དགྲ་བཅོམ་པས་མངོན་དུ་བྱས་པ་གང་ཞིག དེ་ཆོས་ཉིད་ཡིན་པའི་ཕྱིར། རྟགས་
ཕྱི་མ་ད་ལན་གྱི་ཕྱི་རྒོལ་དུ་མ་ཟད། རང་ཕྱོགས་ཀྱི་དབུ་མ་པ་མི་མངས་ལ་སོང་ངོ་།།
དེ་ལ་ཁོ་ན་རེ། ལྷག་མེད་མྱང་འདས་ལ་གནས་པའི་ཐེག་དམན་དགྲ་བཅོམ་ཆོས་ཅན།
ཁྱོད་ཀྱིས་དོན་དམ་བདེན་པ་མངོན་དུ་བྱས་པར་ཐལ། ཁྱོད་ཀྱིས་ཁྱོད་ཀྱིས་མངོན་དུ་
བྱས་པའི་དོན་དམ་བདེན་པ་མངོན་དུ་བྱས་པའི་ཕྱིར། འདོད་ན་། ཁྱོད་ཀྱིས་ཆོས་ཉིད་
མངོན་དུ་བྱས་པརཐལ། འདོད་པ་དེའི་ཕྱིར་ན། འདིར་མ་ཁྱབ་པའམ། ཡང་ན་སྔ་
མ་མི་མཚུངས་ཏེ། དོན་དམ་བདེན་པ་ལ་འགོག་བདེན་དང་། དེ་མ་ཡིན་པའི་ཆོས་
ཉིད་གཉིས་སུ་དབྱེར་ཡོད། ཆོས་ཉིད་ལ་དེ་ལྟར་དབྱེར་མེད་པའི་ཕྱིར། དང་པོ་དེར་
ཐལ། དོན་དམ་བདེན་པ་ལ་འགོག་བདེན་དང་། དེ་མ་ཡིན་པའི་སྟོང་པ་ཉིད་གཉིས་
སུ་དབྱེ་རིགས་པའི་ཕྱིར། དེར་ཐལ། དེ་ལ་འགོག་བདེན་དང་། དེ་མ་ཡིན་པའི་དགག་
བྱ་བདེན་གྲུབ་བཀག་ཙམ་གྱི་སྟོང་ཉིད་གཉིས་སུ་དབྱེ་རིགས་པའི་ཕྱིར། དེར་ཐལ། འགོག་
བདེན་དེ་དགག་བྱ་བདེན་གྲུབ་བཀག་ཙམ་གྱིས་སྟོང་ཉིད་མ་ཡིན་པའི་ཕྱིར་ཏེ། དེ་དགག་



275
དབུ་མ་མཐའ་དཔྱོད།
བྱ་ཤེས་བྱ་ལ་མི་སྲིད་པའི་སྟོང་ཉིད་མ་ཡིན་པའི་ཕྱིར་ཏེ། དེ་ལྟར་དུ་རྣམ་བཤད་ལས་
གསུངས་པའི་ཕྱིར། ལེགས་པར་སོམས་ཤིག ཡང་ཁོ་ན་རེ། དེ་བཞིན་ཉིད་ཆོས་
ཅན། དམན་ལམ་སྔོན་དུ་མ་སོང་བའི་བྱང་སེམས་འཕགས་པས་རྫོགས་སྨིན་སྦྱངས་
གསུམ་མ་བྱས་པར་ཁྱོད་མངོན་དུ་བྱེད་ནུས་པར་ཐལ། ཁྱོད་དེ་དག་གི་ཡང་དག་པའི་
མཐའ་མངོན་སུམ་དུ་མི་བྱའོ། །ཞེས་པའི་སྐབས་ནས་དངོས་སུ་བསྟན་པའི་ཡང་དག་
མཐའ་ཡིན་པའི་ཕྱིར། ཁྱབ་སྟེ། དེ་ལྟར་གདམས་པ་ལ་དགོས་པ་ཞིག་ཡོད་པའི་ཕྱིར།
ཞེ་ན། མ་ཁྱབ་སྟེ། མདོ་དེའི་སྐབས་ནས་དངོས་སུ་བསྟན་པའི་ཡང་དག་མཐའ་ཡིན་
ན༑ དེ་འདྲའི་བྱང་སེམས་འཕགས་པས་རྫོགས་སྨིན་སྦྱངས་གསུམ་མ་བྱས་པར་རང་
ཉིད་ལ་ཡུན་རིང་དུ་མཉམ་པར་འཇོག་ནུས་པས་ཁྱབ་པ་ལ་དགོངས་པའི་ཕྱིར། གཞན་
ཡང་། ཤེས་བྱ་ཆོས་ཅན། འགོག་བདེན་ཆོས་ཉིད་ཡིན་པའི་ལུགས་དེ་མི་འཐད་པར་
ཐལ། ཆོས་ཉིད་ཡིན་ན་ས་བཅུའི་མཉམ་གཞག་ཡེ་ཤེས་ཀྱི་གཞལ་བྱ་ཡིན་དགོས་པའི་
ཕྱིར། དེར་ཐལ། རྒྱལ་ཚབ་ཆོས་རྗེས་ས་བཅུའི་མཉམ་གཞག་ལ་ཆོས་ཉིད་མཐོང་
བ་ལ་ཁྱད་པར་མེད་པར་གསུངས་པའི་ཕྱིར། ཐལ་འགྱུར་དང་པོ་ལ་མ་ཁྱབ་བོ་ཞེ་ན།
ས་གཉིས་པའི་བར་ཆད་མེད་ལམ་གྱི་ངོས་སྐལ་གྱི་སྤང་བྱར་གྱུར་པའི་བདེན་འཛིན་སྤངས་
པའི་འགོག་བདེན་ཆོས་ཅན། ས་བཅུ་ཀའི་མཉམ་གཞག་ཡེ་ཤེས་ཀྱི་གཞལ་བྱ་ཡིན་པར་
ཐལ། ཆོས་ཉིད་ཡིན་པའི་ཕྱིར། རྟགས་ཁྱོད་ལ་སོང་། འདོད་ན། ས་དང་པོའི་
མཉམ་གཞག་ཡེ་ཤེས་ཀྱི་གཞལ་བྱ་ཡིན་པར་ཐལ། འདོད་པ་དེའི་ཕྱིར། འདོད་ན།
རྒྱལ་ཚབ་ཆོས་རྗེས་ས་བཅུའི་མཉམ་གཞག་ལ་འགོག་བདེན་མཐོང་བ་ལ་ཁྱད་པར་ཡོད་
པར་གསུངས་པ་མི་འཐད་པར་ཐལ། འདོད་པ་དེའི་ཕྱིར། ཁ་ཅིག ས་བཅུའི་མཉམ་



276
དབུ་མ་མཐའ་དཔྱོད།
གཞག་ལ་འགོག་བདེན་མཐོང་བ་ལ་ཁྱད་པར་ཡོད་པར་གསུངས་པའི་དོན་ཐེག་ཆེན་གྱི་
མཐོང་ལམ་རྣམ་གྲོལ་ལམ་ལྟ་བུས་མཐོང་ལམ་བར་ཆད་མེད་ལམ་གྱི་ངོས་སྐལ་གྱི་སྤང་
བྱར་གྱུར་པའི་སྒྲིབ་པ་སྤངས་པའི་འགོག་བདེན་རྟོགས་ཀྱང་མཐོང་ལམ་རྣམ་གྲོལ་ལམ་
གྱིས་རྣམ་གྲོལ་ལམ་དེས་ས་གཉིས་པའི་བར་ཆད་མེད་ལམ་གྱི་ངོས་སྐལ་གྱི་སྤང་བྱར་
གྱུར་པའི་སྒྲིབ་པ་སྤངས་པའི་འགོག་བདེན་མ་རྟོགས་ཞེས་པའི་དོན་ཡིན་ཟེར་བ་མི་འཐད་
དེ༑ དེ་ལ་གོ་རྒྱུ་མེད་པའི་ཕྱིར་ཏེ། འགོག་བདེན་མཐོང་ཚུལ་ལ་ཁྱད་པར་ཡོད་པའི་
སྒྲུབ་བྱེད་དུ་འགོག་བདེན་མ་ཡིན་པ་མ་རྟོགས་པ་བཀོད་འདུག་པའི་ཕྱིར། སྟོང་ཐུན་
ཆེན་མོ་ལས་རང་རྒྱུད་པའི་ལུགས་ལ་ཡང་འགོག་བདེན་དོན་དམ་བདེན་པར་གསུངས་
པའི་རྗེས་སུ་འབྲངས་ནས་དེ་ལྟར་འདོད་པ་མི་འཐད་དེ། ཡབ་སྲས་གཞན་གཉིས་ཀྱི་
གསུང་དང་དངོས་སུ་འགལ་བའི་ཕྱིར། ཁོ་ན་རེ། དེ་མི་འཐད་དེ། འགོག་བདེན་
ཀུན་རྫོབ་བདེན་པར་སྨྲ་བ་ནི་མཐའ་མ་ཆོད་པའོ། །ཞེས་པའི་རྣམ་བཤད་ཀྱི་དགོངས་
པ་འཆད་པ་ན་སྟོང་ཐུན་ཆེན་མོར་རང་རྒྱུད་པའི་ལུགས་ལ་སྦྱར་ནས་གསུངས་པའི་ཕྱིར།
ཞེ་ན། དེ་ལྟར་གསུངས་ཀྱང་འཐད་པའི་ཕྱོགས་མ་ཡིན་པར་ཐལ། ཊིཀ་ཆེན་གྱི་གསུང་
དེ་རིགས་པ་དྲུག་ཅུ་པའི་འགྲེལ་པའི་ལུགས་ལ་སྦྱོར་བ་གོང་གི་བཤད་པའི་བབས་ལས་
ཤེས་ནུས་པའི་ཕྱིར། བློ་གྲོས་དང་ལྡན་པ་རྣམས་ལ་དཔྱོད་པའི་སྒོ་དེ་ཙམ་ཞིག་བསྟན་
གྱི༑ ད་དུང་ལུགས་འདི་ལ་དོན་དམ་བདེན་པ་ཡིན་ན་ཆོས་ཉིད་སོགས་ཡིན་པས་ཁྱབ་
མ་ཁྱབ་ཞིབ་ཏུ་དཔྱད་པར་བྱའོ།། །།
༈ མངོན་དུ་ཕྱོགས་པར་མཉམ་གཞག་སེམས་གནས་ཏེ། །ཞེས་སོགས་རྐང་
པ་བཞི་ལ། ངག་དོན་ནི། བྱང་སེམས་ས་དྲུག་པ་བ་ཆོས་ཅན། འགོག་པའི་སྙོམས་



277
དབུ་མ་མཐའ་དཔྱོད།
འཇུག་ཐུན་མོང་མ་ཡིན་པ་ཐོབ་སྟེ། ཤེར་ཕྱིན་གྱི་ཉམས་ལེན་ཆེས་ལྷག་པས་ཟིན་པའི་
འཕགས་པའི་ས་ལ་གནས་པའི་ཕྱིར། ས་དྲུག་པ་ཆོས་ཅན། ཁྱོད་ལ་མངོན་དུ་གྱུར་
པ་ཞེས་བརྗོད་པའི་རྒྱུ་མཚན་ཡོད་དེ། བདེན་པ་དང་རྟེན་འབྲེལ་གྱི་ཆོས་ཉིད་མངོན་
དུ་གྱུར་ཅིང་སངས་རྒྱས་ཀྱི་ཆོས་ཐོབ་པ་ལ་མངོན་དུ་ཕྱོགས་པའི་རྒྱུ་མཚན་གྱིས་དེ་ལྟར་
དུ་བརྗོད་པའི་ཕྱིར། ཁ་ཅིག ཤེས་རབ་གནས་པས་འགོག་པ་ཐོབ་པར་འགྱུར། །ཞེས་
པ་འདིའི་སྐབས་ནས་དངོས་སུ་བསྟན་པའི་དགོག་པ་དང་། འོག་གི སྐད་ཅིག་ཉིད་ལ་
འགོག་པར་འཇུག་འགྱུར་ཞིང་། །ཞེས་པའི་སྐབས་ནས་དངོས་སུ་བསྟན་པའི་འགོག་
པ་གཉིས་དོན་གཅིག་ཏུ་འདོད་པ་མི་འཐད་དེ། འདིར་བསྟན་པའི་འགོག་པ་ཡུལ་ཅན་
འགོག་པའི་སྙོམས་འཇུག་ལ་བྱེད་ཅིང་། འོག་གི་འགོག་པ་ཡུལ་དེ་བཞིན་ཉིད་ལ་བྱེད་
པའི་ཕྱིར། ཁ་ཅིག འགོག་སྙོམས་ཡིན་ན་མཐར་གནས་སྙོམས་འཇུག་དགུའི་ནང་
ཚན་དུ་གྱུར་པའི་འགོག་སྙོམས་ཡིན་པས་ཁྱབ་ཟེར་བ་མི་འཐད་དེ། དེ་ཡིན་ན་དགག་
བྱ་ཚོགས་དྲུག་རགས་པ་འཁོར་བཅས་བཀག་པས་རབ་ཏུ་ཕྱེ་བའི་འགོག་པའི་སྙོམས་འཇུག་
ཡིན་པས་མ་ཁྱབ་པའི་ཕྱིར་ཏེ། འགོག་སྙོམས་ཡིན་ན་ཐུན་མོང་བའི་འགོག་སྙོམས་ཡིན་
པས་མ་ཁྱབ་པའི་ཕྱིར། དེར་ཐལ། ཐུན་མོང་མ་ཡིན་པའི་འགོག་སྙོམས་ཡོད་པའི་
ཕྱིར་དང་། འགོག་སྙོམས་ཡིན་ན་ལྡན་མིན་འདུ་བྱེད་ཡིན་པས་མ་ཁྱབ་པའི་ཕྱིར། ཕྱི་
མ་དེར་ཐལ། བྱང་འཕགས་ཀྱི་མཉམ་གཞག་ཡེ་ཤེས་སུ་གྱུར་པའི་འགོག་སྙོམས་ཡོད་
པའི་ཕྱིར་དང་། འགོག་སྙོམས་ཡིན་ན། མངོན་པ་ནས་བཤད་པ་ལྟར་གྱི་འགོག་སྙོམས་
ཡིན་པས་མ་ཁྱབ་པའི་ཕྱིར། དེར་ཐལ། ལུགས་འདི་ལ་མངོན་པ་ནས་བཤད་པ་ལྟར་
གྱི་འགོག་སྙོམས་ལས་ཆེས་ཕྲ་བའི་འགོག་སྙོམས་བཞག་ཏུ་ཡོད་པའི་ཕྱིར། ཡང་ཁ་
༤



དབུ་མ་མཐའ་དཔྱོད།
278
ཅིག འགོག་སྙོམས་ཡིན་ན་ཆོས་ཉིད་ལ་མངོན་སུམ་དུ་མཉམ་པར་གཞག་པའི་མཉམ་
གཞག་ཡེ་ཤེས་ཡིན་པས་ཁྱབ་ཟེར་བ་མི་འཐད་དེ། འགོག་སྙོམས་ཡིན་ན་ཐུན་མོང་
མ་ཡིན་པའི་འགོག་སྙོམས་ཡིན་པས་མ་ཁྱབ་པའི་ཕྱིར་ཏེ། ཐུན་མོང་བའི་འགོག་སྙོམས་
ལྡན་མིན་འདུ་བྱེད་ཀྱིས་བསྡུས་པ་ཞིག་བཞག་དགོས་པའི་ཕྱིར། དེར་ཐལ། མཐར་
གནས་སྙོམས་འཇུག་དགུའི་ནང་ཚན་དུ་གྱུར་པའི་འགོག་སྙོམས་ཞིག་བཞག་དགོས་པའི་
ཕྱིར། དང་པོ་དེར་ཐལ། ལུགས་འདི་ལ། དེ་རྣམ་པར་ཐར་པ་བརྒྱད་པོ་དེ་དག་དང་།
མཐར་གྱིས་གནས་པའི་སྙོམས་པར་འཇུག་པ་དགུ་པོ་དེ་དག་རྣམ་པར་ཕྱེ་ཞིང༌། ཞེས་
པའི་མདོའི་དགོངས་པ་འཆད་དགོས་པའི་ཕྱིར། གཞན་ཡང་། ཁྱེད་ཀྱི་དམ་བཅའ་
དེ་མི་འཐད་པར་ཐལ། བྱང་སེམས་འཕགས་པས་ཡར་སོང་ཐོད་རྒལ་ལ་སྙོམས་པར་
འཇུག་པའི་སྤེལ་ཆོས་འགོག་སྙོམས་དེ་ཆོས་ཉིད་ལ་མངོན་སུམ་དུ་མཉམ་པར་གཞག་
པའི་མཉམ་གཞག་ཡེ་ཤེས་ལ་བྱེད་མི་རིགས་པའི་ཕྱིར། དེར་ཐལ། བྱང་སེམས་འཕགས་
པས་རྗེས་ཐོབ་ཏུ་ཏིང་ངེ་འཛིན་ལ་རྩལ་སྦྱང་བའི་ཕྱིར་དུ་ཐོད་རྒལ་གྱི་ཏིང་ངེ་འཛིན་ལ་
སྙོམས་པར་འཇུག་པའི་ཕྱིར་དང་། ཐུན་མོང་བའི་འགོག་སྙོམས་སྤེལ་ཆོས་སུ་བྱེད་པ་
འཐད་པ་ཡིན་པའི་ཕྱིར། ཁ་ཅིག བྱང་སེམས་འཕགས་པའི་མཉམ་གཞག་ཡེ་ཤེས་
ཡིན་ན་འགོག་སྙོམས་ཡིན་པས་ཁྱབ་ཟེར་བ་མི་འཐད་དེ། ས་དང་པོ་ལྔའི་མཉམ་གཞག་
ཡེ་ཤེས་འགོག་སྙོམས་མ་ཡིན་པའི་ཕྱིར། དེར་ཐལ། དེ་ཐུན་མོང་བའི་འགོག་སྙོམས་
མ་ཡིན་པ་གང་ཞིག ཐུན་མོང་མ་ཡིན་པའི་འགོག་སྙོམས་ཀྱང་མ་ཡིན་པའི་ཕྱིར། དང༌
པོ་དེར་ཐལ། དེ་ལྡན་མིན་འདུ་བྱེད་མ་ཡིན་པའི་ཕྱིར། ཕྱི་མ་དེར་ཐལ། དེ་ཤེར་
ཕྱིན་གྱི་ཉམས་ལེན་ཆེས་ལྷག་པས་ཟིན་པའི་འགོག་སྙོམས་མ་ཡིན་པའི་ཕྱིར་དང་། ཐུན་



279
དབུ་མ་མཐའ་དཔྱོད།
མོང་མ་ཡིན་པའི་འགོག་སྙོམས་ཀྱི་མ་མཐའི་ས་མཚམས་ས་དྲུག་པ་ནས་འཛིན་པར་
གསུངས་པའི་ཕྱིར་ཏེ། རང་འགྲེལ་ལས་སྔ་རོལ་དུ་ནི་མ་ཡིན་ཏེ། །ཞེས་སོགས་དང་།
ཊིཀྐར། དེའི་ཕྱིར་འགོག་པའི་སྙོམས་པར་འཇུག་པ་ཐུན་མོང་མ་ཡིན་པ་འདི་ནས་ཐོབ་
པ་ཡིན་ནོ། །ཞེས་གསུངས་པའི་ཕྱིར། ཡང་ཁ་ཅིག ཐུན་མོང་མ་ཡིན་པའི་འགོག་
སྙོམས་དང་། ཐལ་འགྱུར་བ་ཁོ་ནས་ཁས་ལེན་པའི་འགོག་སྙོམས་དོན་གཅིག་ཅིང་།
ཐུན་མོང་བའི་འགོག་སྙོམས་དང་། རང་རྒྱུད་པ་མན་ཆད་དང་ཐུན་མོང་དུ་ཁས་ལེན་
པའི་འགོག་སྙོམས་དོན་གཅིག་ཅེས་ཟེར། དམ་བཅའ་དང་པོ་མི་རིགས་ཏེ། ཐུན་མོང་
མ་ཡིན་པའི་འགོག་སྙོམས་ཡིན་ན་ཐལ་འགྱུར་བ་ཁོ་ནས་ཁས་ལེན་པའི་འགོག་སྙོམས་
ཡིན་པས་ཁྱབ་ཀྱང་། ཐལ་འགྱུར་བ་ཁོ་ནས་ཁས་ལེན་པའི་འགོག་སྙོམས་ཡིན་ན་ཐུན་
མོང་མ་ཡིན་པའི་འགོག་སྙོམས་ཡིན་པས་མ་ཁྱབ་པའི་ཕྱིར། ཕྱི་མ་དེར་ཐལ། རང་
ངོས་ནས་མ་གྲུབ་པའི་མཐར་གནས་སྙོམས་འཇུག་དགུའི་ནང་ཚན་གྱི་འགོག་སྙོམས་དེ་
ཐལ་འགྱུར་བ་ཁོ་ནས་ཁས་ལེན་པའི་འགོག་སྙོམས་གང་ཞིག ཐུན་མོང་མ་ཡིན་པའི་
འགོག་སྙོམས་མ་ཡིན་པའི་ཕྱིར། དང་པོ་དེར་ཐལ། དེ་གྲུབ་མཐའ་སྨྲ་བ་བཞིའི་ནང་
ནས་ཐལ་འགྱུར་བ་ཁོ་ནས་ཁས་ལེན་པའི་འགོག་སྙོམས་ཡིན་པའི་ཕྱིརཏེ། དེ་གྲུབ་མཐའ་
སྨྲ་བ་བཞིའི་ནང་ནས་ཐལ་འགྱུར་བ་ཁོ་ནས་འགོག་སྙོམས་སུ་ཁས་ལེན་པའི་ཕྱིར། རྟགས་
གཉིས་པ་དེར་ཐལ། དེ་ཤེར་ཕྱིན་གྱི་ཉམས་ལེན་ཆེས་ལྷག་པས་ཟིན་པའི་བྱང་སེམས་
ཀྱི་མཉམ་གཞག་ཡེ་ཤེས་མ་ཡིན་པའི་ཕྱིར། རྩ་བའི་དམ་བཅའ་གཉིས་པ་ཡང་མི་འཐད་
པར་ཐལ། རང་རྒྱུད་པ་མན་ཆད་དང་ཐུན་མོང་དུ་ཁས་ལེན་པའི་འགོག་སྙོམས་ཡིན་
ན་ཐུན་མོང་བའི་འགོག་སྙོམས་ཡིན་པས་ཁྱབ་ཀྱང་། ཐུན་མོང་བའི་འགོག་སྙོམས་ཡིན་



280
དབུ་མ་མཐའ་དཔྱོད།
ན་ཕར་དེ་ཡིན་པས་མ་ཁྱབ་པའི་ཕྱིར། ཕྱི་མ་དེར་ཐལ། རང་ངོས་ནས་མ་གྲུབ་པའི་
མཐར་གནས་སྙོམས་འཇུག་དགུའི་ནང་ཚན་གྱི་འགོག་སྙོམས་ཀྱིས་མ་ངེས་པའི་ཕྱིར།
དེ་ལ་ཁོ་ན་རེ། ས་དྲུག་པའི་མཉམ་གཞག་ཡེ་ཤེས་ཆོས་ཅན། ཐལ་འགྱུར་བ་ཁོ་ནས་
ཁས་ལེན་པའི་འགོག་སྙོམས་ཡིན་པར་ཐལ། ཐུན་མོང་མ་ཡིན་པའི་འགོག་སྙོམས་ཡིན་
པའི་ཕྱིར། ཁྱབ་པ་ཁས། འདོད་ན། ཐལ་འགྱུར་བ་ཁོ་ནས་ཁས་ལེན་པར་ཐལ། འདོད་
པ་དེའི་ཕྱིར་ཞེ་ན་མ་ཁྱབ་སྟེ། དེ་ཐལ་འགྱུར་བ་ཁོ་ནས་ཁས་ལེན་པའི་འགོག་སྙོམས་
ཡིན་པར་ཐལ། དེ་ཐལ་རང་གཉིས་ཀྱི་ནང་ནས་ཐལ་འགྱུར་བ་ཁོ་ནས་ཁས་ལེན་པའི་
འགོག་སྙོམས་ཡིན་པའི་ཕྱིར་ཏེ། དེར་ཐལ་། ཐལ་རང་གཉིས་ཀྱི་ནང་ནས་ཐལ་འགྱུར་
བ་ཁོ་ནས་འགོག་སྙོམས་སུ་ཁས་ལེན་པའི་ཕྱིར། ཡང་ཁ་ཅིག ཐུན་མོང་མ་ཡིན་པའི་
འགོག་སྙོམས་ཡིན་ན། ཤེས་རབ་གནས་པས་འགོག་པ་ཐོབ་པར་འགྱུར། །ཞེས་པའི་
སྐབས་ནས་དངོས་སུ་བསྟན་པའི་འགོག་སྙོམས་ཡིན་པས་ཁྱབ་ཟེར་བ་མི་འཐད་དེ། སྔ་
མ་རྒྱུད་ལྡན་གྱི་ས་བདུན་པ་ཡན་ཆད་ལ་གནས་པའི་བྱང་སེམས་ཡོད། ཕྱི་མ་ཡིན་ན།
ས་དྲུག་པའི་ཡེ་ཤེས་ཡིན་དགོས་པའི་ཕྱིར། དང་པོ་དེར་ཐལ། ས་བདུན་པ་ཡན་ཆད་
དུ་ཤེར་ཕྱིན་གྱི་ཉམས་ལེན་ཆེས་ལྷག་པས་ཟིན་པའི་འགོག་སྙོམས་ཡོད་པའི་ཕྱིར། དེས་
ན་ཤེར་ཕྱིན་གྱི་ཉམས་ལེན་ཆེས་ལྷག་པས་ཟིན་པའི་ཆོས་ཉིད་ལ་མངོན་སུམ་དུ་མཉམ་
པར་གཞག་པའི་མཉམ་གཞག་ཡེ་ཤེས་དེ། ཐུན་མོང་མ་ཡིན་པའི་འགོག་སྙོམས་ཀྱི་མཚན་
ཉིད། ས་མཚམས་ས་དྲུག་པ་ནས་སངས་རྒྱས་ཀྱི་སའི་བར་དུ་ཡོད། ཤེར་ཕྱིན་གྱི་ཉམས་
ལེན་ཆེས་ལྷག་པས་ཟིན་པའི་ས་དྲུག་པའི་མཉམ་གཞག་ཡེ་ཤེས་དེ་སྐབས་འདིར་དངོས་
སུ་བསྟན་པའི་འགོག་སྙོམས་ཀྱི་མཚན་ཉིད། ཉམས་ལེན་དེས་ཟིན་ཅིང་དམན་ལམ་



281
དབུ་མ་མཐའ་དཔྱོད།
སྔོན་མ་སོང་གི་ས་དྲུག་པའི་མཉམ་གཞག་ཡེ་ཤེས་སྐབས་འདིར་གཙོ་བོར་དངོས་སུ་བསྟན་
པའི་འགོག་སྙོམས་ཀྱི་མཚན་ཉིད། རང་ཐོབ་བྱེད་ཀྱི་འདས་ལམ་དང་། སྲིད་རྩེའི་
སེམས་ལ་བརྟེན་ནས་ཐོབ་ཅིང་། སྲིད་རྩེ་ལ་འདོད་ཆགས་དང་བྲལ་བས་རབ་ཏུ་ཕྱེ་
བའི་རིགས་སུ་གནས་པའི་མཐར་གནས་སྙོམས་འཇུག་དགུའི་ནང་ཚན་དུ་གྱུར་པའི་ལྡན་
མིན་འདུ་བྱེད་དེ་ཐུན་མོང་བའི་འགོག་སྙོམས་ཀྱི་མཚན་ཉིད། ཡང་ན་དེ་མཐར་གནས་
སྙོམས་འཇུག་དགུའི་ནང་ཚན་དུ་གྱུར་པའི་འགོག་སྙོམས་ཀྱི་མཚན་ཉིད་དུ་འཇོག་གམ་
འོན་ཀྱང་། ཐུན་མོང་བ་འདིའི་དོགས་གཅོད་དགོས་པ་རྣམས་ཕར་ཕྱིན་གྱི་སྐབས་སུ་
བཤད་པ་ལས་ཤེས་པར་བྱ་སྟེ། མང་པོ་ཞིག་གིས་འདྲེས་སྣང་བས་དཔྱོད་ཅིག
དེ་ཉིད་དེ་ལས་འབྱུང་མིན་གཞན་དག་ལས་ལྟ་ག་ལ་ཞིག །ཅེས་པ་རྐང་པ་གཉིས་
ལ༑ ངག་དོན་ནི། ཕྱི་ནང་གི་དངོས་པོ་རྣམས་ཆོས་ཅན། མཐའ་བཞི་གང་རུང་ལས་
མི་སྐྱེ་སྟེ། དེ་ལས་སྐྱེ་བ་ལ་འོག་ནས་འཆད་འགྱུར་གྱི་རིགས་པ་ཡང་དག་གིས་གནོད་
པའི་ཕྱིར། ཁ་ཅིག དེ་ཆོས་ཅན་རང་བཞིན་གྱིས་མི་སྐྱེ་སྟེ། མཐའ་བཞི་ལས་མི་སྐྱེ་
བའི་ཕྱིར། ཞེས་འགོད་པ་མི་འཐད་དེ། གཞུང་རྐང་པ་གཉིས་པོ་འདིས་ཕྱི་ནང་གི་དངོས་
པོ་རྣམས་རང་བཞིན་གྱིས་སྐྱེ་མེད་དུ་དངོས་སུ་མ་བསྟན་པའི་ཕྱིར། དེར་ཐལ། འདིས་
ཕྱི་ནང་གི་དངོས་པོ་རྣམས་མཐའ་བཞི་ལས་སྐྱེ་བ་དངོས་སུ་བཀག་པའི་ཤུགས་ལ་རང་
བཞིན་གྱིས་སྐྱེ་བ་མེད་པ་དེ་བསྟན་པའི་ཕྱིར་ཏེ། རང་འགྲེལ་ལས། འདིར་མ་ཡིན་
ཞེས་བྱ་བ་ནི་ཡོད་པ་ཉིད་ཀྱི་སྒྲུབ་བྱེད་རང་ལས་སྐྱེ་བ་དང་འབྲེལ་གྱི་ཡོད་པ་དང་ནི་མ་
ཡིན་ཏེ། དེ་དགག་པ་དོན་གྱིས་འགྲུབ་པའི་ཕྱིར་རོ། །ཞེས་གསུངས་པའི་ཕྱིར། དབུ་
མ་རང་རྒྱུད་པའི་ལུགས་ཀྱི་བདེན་འཛིན་ངོས་འཛིན་ལ་ཁ་ཅིག ཆོས་རྣམས་རྟོག་པའི་



282
དབུ་མ་མཐའ་དཔྱོད།
དབང་གིས་བཞག་ཙམ་མ་ཡིན་པར་རང་གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་
ནས་གྲུབ་པར་འཛིན་པའི་བློ་ལ་བྱེད་པ་མི་འཐད་དེ། རང་རྒྱུད་པས་ཆོས་རྣམས་རྟོག་
པའི་དབང་གིས་བཞག་ཙམ་དུ་མི་བཞེད་པའི་ཕྱིར། དེར་ཐལ། དེས་ཆོས་རྣམས་འཛིན་
པའི་རྟོག་པ་ཆོས་རྣམས་འགྲུབ་བྱེད་ཀྱི་ཚད་མར་མི་བཞེད་པའི་ཕྱིར། གཞན་ཡང་།
རྟགས་སྔ་མ་དེར་ཐལ། དེས་ཆོས་རྣམས་བཏགས་ཡོད་མིང་རྐྱང་ཙམ་དུ་མི་བཞེད་པའི་
ཕྱིར། དེར་ཐལ། དབུ་མ་ཐལ་འགྱུར་བའི་ཐུན་མོང་མ་ཡིན་པའི་ཐ་སྙད་འཇོག་ཚུལ་
དེ་མི་བཞེད་པའི་ཕྱིར། དེར་ཐལ། ཐལ་རང་གཉིས་ཐ་སྙད་འཇོག་ཚུལ་རྣམ་པ་ཀུན་
ཏུ་མཚུངས་པ་མ་ཡིན་པའི་ཕྱིར། གཞན་ཡང་། ཐལ་རང་གཉིས་བདེན་འཛིན་ལྷན་
སྐྱེས་ངོས་འཛིན་ཚུལ་ལ་ཁྱད་པར་ཅུང་ཟད་ཀྱང་མེད་པར་ཐལ། ཁྱོད་ཀྱི་རྩ་བའི་དམ་
བཅའ་གང་ཞིག དེ་ལས་ཕྲ་བའི་བདེན་འཛིན་གྱི་མཚན་གཞི་ཐལ་འགྱུར་བའི་ལུགས་
ལ་ཡང་མེད་པའི་ཕྱིར། རྩ་བར་འདོད་ན། ཐལ་རང་གཉིས་སྟོང་ཉིད་ངོས་འཛིན་ཚུལ་
ལ་ཁྱད་པར་མེད་པར་ཐལ། འདོད་པ་དེའི་ཕྱིར། འདོད་མི་ནུས་ཏེ། ཆོས་རྣམས་
རང་བཞིན་མེད་པ་དེ་ཐལ་འགྱུར་བས་སྟོང་ཉིད་དུ་འདོད་ཀྱང་། རང་རྒྱུད་པས་དེ་ལྟར་
དུ་མི་འདོད་པའི་ཕྱིར། རྟགས་ཕྱི་མ་དེར་ཐལ། རང་རྒྱུད་པས་དངོས་པོ་རྣམས་རང་
དང་རང་བཞིན་ཐ་དད་དུ་གྱུར་པའི་རྒྱུ་རྐྱེན་ལས་བྱུང་བར་ཁས་ལེན་པའི་ཕྱིར། དེར་
ཐལ། དེས་གཞན་སྐྱེ་ཐ་སྙད་དུ་ཁས་ལེན་པའི་ཕྱིར། དེར་ཐལ། གང་ཕྱིར་དངོས་པོ་
འདི་དག་རྣམ་དཔྱད་ན། །ཞེས་པའི་མཚམས་སྦྱར་དུ། གཞན་སྐྱེ་དོན་དམ་པར་མེད་
ཅིང་ཐ་སྙད་དུ་ཡོད་པར་འདོད་པའི་གྲུབ་མཐའ་སྨྲ་བ་ཅིག་ཕྱོགས་སྔར་མཛད་པ་གང་
ཞིག དེ་འདྲ་རང་རྒྱུད་པ་ལས་འོས་མེད་པའི་ཕྱིར། གཞན་ཡང་། རང་རྒྱུད་པའི་



2aa
དབུ་མ་མཐའ་དཔྱོད།
ལུགས་ལ་དངོས་པོ་རང་བཞིན་གྱིས་གྲུབ་པར་ཐལ། དེའི་ལུགས་ལ་ཀུན་བཏགས་འདོགས་
བྱེད་ཀྱི་མིང་དང་རྟོག་པ་རང་གི་མཚན་ཉིད་ཀྱིས་གྲུབ་པའི་ཕྱིར། དེར་ཐལ། ཤེས་
རབ་སྒྲོན་མར་དེ་གཉིས་རང་གི་མཚན་ཉིད་གྱིས་མ་གྲུབ་ན་གཞན་དབང་ལ་སྐུར་པ་བཏབ་
པར་གསུངས་པའི་ཕྱིར། གཞན་ཡང་། རང་རྒྱུད་པའི་ལུགས་ལ་ཆོས་རྣམས་མིང་
གིས་བཏགས་པ་ཙམ་ཡིན་པ་མི་འཐད་པར་ཐལ། དེའི་ལུགས་ལ་བློའི་དབང་གིས་བཞག་
པའི་སྡོད་ལུགས་མིང་དུ་བཏགས་པ་ཙམ་མ་ཡིན་པ་ཅིག་ངེས་པར་ཡོད་དགོས་པའི་ཕྱིར་
ཏེ༑ ཊིཀ་ཆེན་ལས། དེ་ལྟར་ན་བློ་ལ་སྣང་བའི་དབང་གིས་བཞག་པ་མ་ཡིན་པའི་སྡོད་
ལུགས་མེད་ཀྱང་། དེའི་དབང་གིས་བཞག་པའི་སྡོད་ལུགས་མིང་དུ་བཏགས་པ་ཙམ་
མ་ཡིན་པ་ཅིག་ཡོད་པ་ལུགས་འདི་ལ་མི་འགལ། ཞེས་གསུངས་པའི་ཕྱིར། མིག་ཕྱེ་
ནས་ལྟོས་ཤིག དེ་ལ་ཁོ་ན་རེ། ཐལ་རང་གཉིས་ཤེར་ཕྱིན་གྱི་མདོར་ཆོས་རྣམས་མིང་
ཙམ་བརྡ་ཙམ་བཏགས་པ་ཙམ་དུ་གསུངས་པའི་ཙམ་གྱི་སྒྲས་གང་གཅོད་ཀྱི་གྲུབ་མཐའ་
མི་མཐུན་པ་ཅིག་ཡོད་པ་མི་འཐད་པར་ཐལ། དེ་གཉིས་ཀྱིས་ཆོས་རྣམས་མིང་ཙམ་
བརྡ་ཙམ་བཏགས་པ་ཙམ་དུ་འདོད་པར་མི་མཚུངས་པའི་ཕྱིར་ཞེ་ན་མ་ཁྱབ་སྟེ། རང་
རྒྱུད་པས་ཤེར་ཕྱིན་གྱི་མདོར་དེ་ལྟར་གསུངས་པ་གོ་ཡང་ཙམ་སྒྲས་གང་གཅོད་ཐལ་
འགྱུར་བ་དང་མི་མཐུན་པ་ཙམ་ཡིན་པའི་ཕྱིར། དེར་ཐལ། རང་རྒྱུད་པས་ཙམ་སྒྲས་
ཆོས་རྣམས་དོན་དམ་པར་གྲུབ་པ་གཅོད་པར་འདོད་ཀྱང་། ཆོས་རྣམས་རང་ངོས་ནས་
གྲུབ་པ་གཅོད་པར་མི་འདོད། ཐལ་འགྱུར་བས་ཙམ་སྒྲས་བདེན་གྲུབ་ཏུ་མ་ཟད་ཆོས་
རྣམས་རང་ངོས་ནས་གྲུབ་པ་ཡང་གཅོད་པར་བཞེད་པའི་ཕྱིར། རང་གི་ལུགས་ནི། ཆོས་
རྣམས་བློ་གནོད་མེད་ལ་སྣང་བའི་དབང་གིས་བཞག་པ་མ་ཡིན་པར་རང་གི་ཐུན་མོང་



284
དབུ་མ་མཐའ་དཔྱོད།
མ་ཡིན་པའི་སྡོད་ལུགས་ཀྱི་ངོས་ནས་གྲུབ་པར་འཛིན་པའི་བློ་དེ་བདེན་འཛིན་དང་ཆོས་
ཀྱི་བདག་འཛིན་ལྷན་སྐྱེས་སུ་འཇོག བདག་འཛིན་ཡིན་པར་ནི་མི་བྱ་སྟེ། བདག་འཛིན་
ཡིན་ན་གང་ཟག་གི་བདག་འཛིན་ཡིན་དགོས་པའི་ཕྱིར། སྐབས་འདིའི་བློ་གནོད་མེད་
ཡིན་ན་དབང་ཤེས་ཡིན་པས་མ་ཁྱབ་སྟེ། དེར་གྱུར་པའི་རྟོག་པ་ཡོད་པའི་ཕྱིར། ཁོ་
ན་རེ། ཆོས་རྣམས་རྟོག་པའི་དབང་གིས་བཞག་པ་མ་ཡིན་པར་རང་གི་ཐུན་མོང་མ་
ཡིན་པའི་སྡོད་ལུགས་ཀྱི་ངོས་ནས་གྲུབ་པར་འཛིན་པའི་བློ་བདེན་འཛིན་དང་ཆོས་ཀྱི་བདག་
འཛིན་ལྷན་སྐྱེས་ཡིན་པར་ཐལ། ཁྱོད་ཀྱི་རྩ་བའི་དམ་བཅའ་གང་ཞིག སྐབས་འདིའི་
བློ་གནོད་མེད་ཀྱིས་བསྡུས་པའི་རྟོག་པ་ཡོད་པའི་ཕྱིར། འདོད་ན། ཆོས་རྣམས་རྟོག་
པའི་དབང་གིས་བཞག་ཙམ་མ་ཡིན་པར་རང་གི་ཐུན་མོང་མ་ཡིན་པའི་སྡོད་ལུགས་ཀྱི་
ངོས་ནས་གྲུབ་པར་འཛིན་པའི་བློ་བདེན་འཛིན་དང་ཆོས་ཀྱི་བདག་འཛིན་ཡིན་པར་ཐལ།
འདོད་པ་དེའི་ཕྱིར་ཞེ་ན། མ་ཁྱབ་སྟེ། གཞི་གྲུབ་ན་རྟོག་པའི་དབང་གིས་བཞག་པས་
ཁྱབ་ཀྱང་། རྟོག་པའི་དབང་གིས་བཞག་ཙམ་མ་ཡིན་དགོས་པའི་ཕྱིར།
ཐལ་འགྱུར་བའི་བདེན་འཛིན་ངོས་འཛིན་ཚུལ་ནི། ཆོས་རྣམས་རྟོག་པའི་དབང་
གིས་བཞག་ཙམ་མ་ཡིན་པར་རང་གི་ངོས་ནས་གྲུབ་པར་འཛིན་པའི་བློ་བདེན་འཛིན་དང་
ཆོས་ཀྱི་བདག་འཛིན་དུ་འཇོག དབྱེ་ན། ཀུན་བརྟགས་དང་ལྷན་སྐྱེས་གཉིས་སུ་ཡོད།
གང་ཟག་རྟོག་པའི་དབང་གིས་བཞག་ཙམ་མ་ཡིན་པར་རང་ངོས་ནས་གྲུབ་པར་འཛིན་
པའི་བློ་དེ་བདེན་འཛིན་དང་གང་ཟག་གི་བདག་འཛིན་དུ་འཇོག དེ་ལ་ཡང་ཀུན་བརྟགས་
དང་ལྷན་སྐྱེས་གཉིས་སུ་ཡོད། ཁ་ཅིག གང་ཟག་གི་བདག་འཛིན་ཡིན་ན་འཇིག་ལྟ་
ལྷན་སྐྱེས་ཡིན་པས་ཁྱབ་ཟེར་བ་མི་འཐད་དེ། ལྷ་སྦྱིན་གྱི་རྒྱུད་ཀྱི་མཆོད་སྦྱིན་ལ་དམིགས་



28s
དབུ་མ་མཐའ་དཔྱོད།
ནས་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་དེ་གང་ཟག་གི་བདག་འཛིན་ཡིན་
པ་གང་ཞིག འཇིག་ལྟ་མ་ཡིན་པའི་ཕྱིར། ཕྱི་མ་དེར་ཐལ། དེ་འཇིག་ལྟ་ཡིན་ན་
འཇིག་ལྟ་ལྷན་སྐྱེས་ཡིན་དགོས་པ་ལ་འཇིག་ལྟ་ལྷན་སྐྱེས་མ་ཡིན་པའི་ཕྱིར། དེ་མ་ཡིན་
པར་ཐལ། འཇིག་ལྟ་ལྷན་སྐྱེས་ཡིན་ན་ངའོ་སྙམ་པའི་བློ་ལྷན་སྐྱེས་ཡིན་དགོས་པ་གང་
ཞིག ལྷ་སྦྱིན་གྱི་རྒྱུད་ལ་མཆོད་སྦྱིན་ལ་དམིགས་ནས་ངའོ་སྙམ་པའི་བློ་ངང་གིས་སྐྱེ་
བ་མེད་པའི་ཕྱིར། འདི་ཤེས་ན་ཁ་ཅིག སངས་རྒྱས་འཕགས་པ་ལ་དམིགས་པའི་འཇིག་
ལྟ་ཡོད་ཟེར་བ་ཁེགས་ཏེ། སོ་སྐྱེའི་རྒྱུད་ཀྱི་སངས་འཕགས་རང་གི་མཚན་ཉིད་ཀྱིས་གྲུབ་
པར་འཛིན་པའི་རྟོག་པ་འཇིག་ལྟ་མ་ཡིན་པར་གྲུབ་པའི་ཕྱིར་རོ། །ཁ་ཅིག ལྟ་རི་བདག་
མེད་རྟོགས་པའི་རྡོ་རྗེ་ཡིས། །ཞེས་སོགས་ཀྱི་སྐབས་ནས་བསྟན་པའི་འཇིག་ལྟ་ཀུན་བརྟགས་
ཉི་ཤུ་འཇིག་ལྟ་ཡིན་ཟེར་བ་མི་འཐད་དེ། འཇིག་ལྟ་ཡིན་ན་བདག་འཛིན་ཡིན་དགོས་
པ་གང་ཞིག དེ་བདག་འཛིན་མ་ཡིན་པའི་ཕྱིར། དང་པོ་དེར་ཐལ། འཇིག་ལྟ་ལྷན་
སྐྱེས་ཡིན་ན་བདག་འཛིན་ཡིན་དགོས་པའི་ཕྱིར། ཁ་ཅིག འཇིག་ལྟ་ཀུན་བརྟགས་ཡིན་
ན་འཇིག་ལྟ་མ་ཡིན་པས་ཁྱབ། ཅེས་ཟེར་བ་མི་འཐད་དེ། ལྷ་སྦྱིན་གྱི་རྒྱུད་ཀྱི་ང་རང་
གི་མཚན་ཉིད་ཀྱིས་གྲུབ་པར་འཛིན་པའི་འཇིག་ལྟ་ཀུན་བརྟགས་ཡོད་པའི་ཕྱིར། དེར་
ཐལ། གྲུབ་མཐས་བློ་བསྒྱུར་བའི་ལྷ་སྦྱིན་གྱི་རྒྱུད་ལ། དེ་རང་གི་མཚན་ཉིད་ཀྱིས་གྲུབ་
པ་འཐད་སྙམ་དུ་འཛིན་པའི་འཇིག་ལྟ་ཡོད་པའི་ཕྱིར། དེ་ལ་ཁོ་ན་རེ། འོ་ན། འཇིག་
ལྟ་ཀུན་བརྟགས་ཡིན་ན་འཇིག་ལྟ་ཡིན་དགོས་པར་ཐལ། འཇིག་ལྟ་ཡིན་ན་བདག་འཛིན་
ཡིན་དགོས་པ་གང་ཞིག བདག་འཛིན་ཀུན་བརྟགས་ཡིན་ན་བདག་འཛིན་ཡིན་དགོས་
པའི་ཕྱིར། རྟགས་གཉིས་ཀ་ཁས། འདོད་ན། ལྟ་རི་བདག་མེད་རྟོགས་པའི་རྡོ་རྗེ་ཡིས།།



286
དབུ་མ་མཐའ་དཔྱོད།
ཞེས་སོགས་ཀྱི་སྐབས་ནས་བསྟན་པའི་འཇིག་ལྟ་ཀུན་བརྟགས་ཉི་ཤུ་ཆོས་ཅན། དེར་
ཐལ། དེའི་ཕྱིར། རྟགས་དེར་ཐལ། ལྟ་རི་བདག་མེད་ཅེས་སོགས་ཀྱི་གཞུང་གི་སྐབས་
ནས་དངོས་སུ་བསྟན་པའི་འཇིག་ལྟ་ཀུན་བརྟགས་ཡིན་པའི་ཕྱིར་ཞེ་ན། འདིར་མ་ཁྱབ།
སྟོང་ཐུན་ཆུང་བར་ང་ཡི་བར་འཛིན་པའི་འཇིག་ལྟ་ལྷན་སྐྱེས་དེ། འཇིག་ལྟ་ལྷན་སྐྱེས་
ཡིན་ཞིང་། གང་ཟག་གི་བདག་འཛིན་མ་ཡིན་པའི་མུར་མཛད་པ་མི་འཐད་དེ། དེ་
གང་ཟག་གི་བདག་འཛིན་ཡིན་པའི་ཕྱིར། དེར་ཐལ། དེ་ང་རང་གི་མཚན་ཉིད་ཀྱིས་
གྲུབ་པར་འཛིན་པའི་བློ་ཡིན་པའི་ཕྱིར། དེར་ཐལ། དེ་ང་ཡི་བར་འཛིན་པའི་འཇིག་
ལྟ་ཡིན་པའི་ཕྱིར། མ་ཁྱབ་ན། བུམ་པ་རང་གི་མཚན་ཉིད་ཀྱིས་གྲུབ་པར་འཛིན་པའི་
འཇིག་ལྟ་ཡོད་པར་ཐལ། ང་ཡི་བར་འཛིན་པའི་འཇིག་ལྟ་ཡིན་ན། ང་རང་གི་མཚན་
ཉིད་ཀྱིས་གྲུབ་པར་འཛིན་པའི་བློ་ཡིན་མི་དགོས་པའི་ཕྱིར། འོ་ན། ང་ཡི་བ་གང་ཟག་
ཏུ་ཐལ་ལོ་ཞེ་ན། མ་ཡིན་ཏེ། ང་ཡི་བའི་མིག་རྣ་སོགས་ང་ཡི་བ་ཡིན་པའི་ཕྱིར་ཏེ།
ང་ཡི་བའི་མཚན་གཞི་ཡིན་པའི་ཕྱིར། ཁ་ཅིག འདིར་ཁྱབ་མེད་ཀྱི་ལན་བྱེད་པ་མི་
འཐད་དེ། དེ་ལྟ་ན་ང་ཡི་མཚན་གཞི་ཡིན་ན་ཡང་ང་ཡིན་པས་མ་ཁྱབ་པར་ཐལ་བའི་
སྐྱོན་ཡོད་པའི་ཕྱིར། དེས་ན་ང་ཡི་བར་འཛིན་པའི་འཇིག་ལྟ་དང་། ང་ཡི་བ་རང་གི་
མཚན་ཉིད་ཀྱིས་གྲུབ་པར་འཛིན་པའི་འཇིག་ལྟ་གང་ཟག་གི་བདག་འཛིན་ཡིན་ཀྱང་ང་
ཡི་བ་གང་ཟག་ཏུ་མི་འདོད་ཅིང་། ཆོས་དང་གང་ཟག་གཉིས་སུ་ཕྱེ་བའི་ཆོས་ཀྱང་མ་
ཡིན་ཏེ། དེ་ལྟ་ན། དེ་གཉིས་ཆོས་ཀྱི་བདག་འཛིན་དུ་ཐལ་བའི་སྐྱོན་ཡོད་པའི་ཕྱིར་
ཏེ༑ ང་ཡི་བ་ཉིད་འཇིག་ལྟ་གཉིས་པོ་དེའི་དམིགས་པ་ཡིན་པའི་ཕྱིར། དེར་མ་ཟད་
ང་ཡང་དེ་གཉིས་ཀྱི་དམིགས་པར་བྱ་དགོས་ཏེ། དེ་གཉིས་ཀྱིས་རང་གི་དམིགས་ཡུལ་



287
དབུ་མ་མཐའ་དཔྱོད།
དུ་གྱུར་པའི་ང་ལ་གམིགས་པའི་ཕྱིར་ཏེ། དེ་གཉིས་གང་ཟག་གི་བདག་འཛིན་དུ་བཤད་
མ་ཐག་ཡིན་པའི་ཕྱིར། སྔར་བཤད་པ་རྣམས་ལས་ངའི་མིག་རྣ་སོགས་འཇིག་ལྟ་གཉིས་
ཀྱི་དམིགས་པ་ཡིན་པ་ཁེགས་ཏེ། འཇིག་ལྟ་དང་ཆོས་ཀྱི་བདག་འཛིན་རྣམ་པ་ཐམས་
ཅད་དུ་འགལ་དགོས་པའི་ཕྱིར། ཁ་ཅིག་ན་རེ། གྲངས་ཅན་གྱིས་བདག་སྐྱེ་ཁས་མི་
ལེན་ཏེ། བདག་ལས་སྐྱེ་བ་ཁས་མི་ལེན་པའི་ཕྱིར། དེར་ཐལ། དེས་བདག་གི་འབྲས་
བུ་ཁས་མི་ལེན་པའི་ཕྱིར་ཏེ། དེས་བདག་ཤེས་རིག་གི་སྐྱེས་བུ་རྒྱུ་འབྲས་གང་ཡང་མ་
ཡིན་པར་ཁས་ལེན་པའི་ཕྱིར། དེར་ཐལ། ཁོ་རང་གི་གཞུང་ལས། སྐྱེས་བུ་རང་
བཞིན་མ་ཡིན་རྣམ་འགྱུར་མིན། ཞེས་འབྱུང་བའི་ཕྱིར་ཞེ་ན། ཐལ་འགྱུར་གཉིས་པ་
ལ་མ་ཁྱབ་སྟེ། གྲངས་ཅན་གྱིས་བདག་ལས་སྐྱེ་བ་ཁས་ལེན་མི་ལེན་དཔྱོད་པའི་བདག་
དང་། དེས་བདག་གི་འབྲས་བུ་ཡོད་མེད་དམ། བདག་རྒྱུ་ཡིན་མིན་དཔྱོད་པའི་བདག་
གཉིས་དོན་མི་གཅིག་པའི་ཕྱིར། དེར་ཐལ། སྔ་མ་མྱུ་གུ་དང་རང་བཞིན་གཅིག་པའི་
ས་བོན་ལྟ་བུ་ལ་བྱེད། ཕྱི་མ་ཤེས་རིག་དང་མིང་གི་རྣམ་གྲངས་སུ་གྱུར་པའི་སྐྱེས་བུ་
ལ་བྱེད་པའི་ཕྱིར། ཡང་ཁ་ཅིག སངས་རྒྱས་པ་གཞིར་བཞག་ལ་བདག་སྐྱེ་མེད་པ་
ལ་བསམས་ནས་བདག་ཀྱང་མེད་ཅེས་ཟེར་བ་མི་འཐད་དེ། ལས་འབྲས་ཀྱི་རྟེན་གཞིར་
གྱུར་པའི་བདག་ཡོད་པའི་ཕྱིར། དེ་ལ་ཁོ་ན་རེ། བདག་དངོས་པོ་ཡིན་པར་ཐལ། བདག་
ཡོད་པའི་ཕྱིར། འདོད་ན། བདག་གིའབྲས་བུ་ཡོད་པར་ཐལ། འདོད་པ་དེའི་ཕྱིར།
འདོད་ན། བདག་ལས་འབྲས་བུ་སྐྱེ་བ་ཡོད་པར་ཐལ་ལོ། །ཞེ་ན། མ་ཁྱབ་སྟེ། བདག་
གི་འབྲས་བུ་ཡོད་མེད་དཔྱོད་པའི་བདག་དང་། བདག་ལས་འབྲས་བུ་སྐྱེ་བ་ཡོད་མེད་
དཔྱོད་པའི་བདག་གཉིས་དོན་མི་གཅིག་པའི་ཕྱིར་ཏེ། སྔ་མ་ལས་འབྲས་ཀྱི་རྟེན་གཞིར་



88
དབུ་མ་མཐའ་དཔྱོད།
གྱུར་པའི་བདག་ལ་བྱེད། ཕྱི་མ་ས་བོན་དང་མྱུ་གུ་ལྟ་བུ་རང་བཞིན་གཅིག་པ་ལ་བྱེད་
པའི་ཕྱིར། བདག་སྐྱེ་འགོག་པ་ལ་སློབ་དཔོན་སངས་རྒྱས་བསྐྱངས་ཀྱིས། དངོས་པོ་
རྣམས་བདག་ལས་སྐྱེ་བ་མེད་དེ། དེ་དག་གི་སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་
དང་ཤིན་ཏུ་ཐལ་བར་འགྱུར་བའི་ཕྱིར་རོ། །དངོས་པོ་བདག་གི་བདག་ཉིད་དུ་ཡོད་པ་
རྣམས་ལ་ནི་ཡང་སྐྱེ་བ་ལ་དགོས་པ་མེད་དོ། །ཅི་སྟེ་ཡོད་ཀྱང་སྐྱེ་ན་ནམ་ཡང་མི་སྐྱེ་
བ་མི་འགྱུར་རོ། །ཞེས་གསུངས། དེ་ལ་སློབ་དཔོན་ལེགས་ལྡན་འབྱེད་ན་རེ། དངོས་
པོ་རྣམས་བདག་ལས་སྐྱེ་བ་མེད་དེ། ཞེས་སོགས་མི་འཐད་དེ། སྦྱོར་བ་དེས་དངོས་པོ་
རྣམས་བདག་སྐྱེ་མ་ཡིན་པར་སྒྲུབ་པའི་རྟགས་ཡང་དག་དང་། མཐུན་དཔེ་ཡང་དག་
མ་བརྗོད་པའི་ཕྱིར་དང་། གཞན་གྲངས་ཅན་གྱིས་བདག་ལས་སྐྱེ་བ་མེད་དེ། ཞེས་
པའི་དོན། རང་རྒྱུའི་དུས་སུ་མངོན་པར་གསལ་ཟིན་པའི་འབྲས་བུ་པདག་ལས་མི་སྐྱེ་
བར་ཐལ་བ་འཕེན་ན་འདོད་ལན་དང་། རང་རྒྱུའི་དུས་སུ་མངོན་པར་མི་གསལ་བའི་
ཚུལ་གྱིས་ཡོད་པའི་འབྲས་བུ་དེར་ཐལ་བ་འཕེན་ན་ཁྱབ་པ་འགལ་ཞེས་སྐྱོན་བརྗོད་སྨྲས་
བྱུང་བའི་ཚེ་ན་ཉེས་པ་མ་བསལ་བའི་ཕྱིར། དང་པོ་མ་གྲུབ་ན། འགྲེལ་ཚིག་འདིས་
སྐྱེ་བ་དོན་བཅས་དང་ཐུག་བཅས་དེ་དངོས་པོ་རྣམས་བདག་སྐྱེ་མ་ཡིན་པར་སྒྲུབ་པའི་
རྟགས་ཡང་དག་ཏུ་བསྟན་པར་ཐལ། འདིས་དེ་སྒྲུབ་ཀྱི་རྟགས་ཡང་དག་དང་མཐུན་
དཔེ་ཡང་དག་ཅིག་བསྟན་པ་གང་ཞིག སྐྱེ་བ་དོན་མེད་དང་ཐུག་མེད་དེ་དེ་སྒྲུབ་ཀྱི་རྟགས་
ཡང་དག་ཏུ་མ་བསྟན། བདག་སྐྱེ་ཡོད་ན་སྐྱེ་བ་དོན་མེད་ཐུག་མེད་ཀྱང་དེ་སྒྲུབ་ཀྱི་རྟགས་
ཡང་དག་ཏུ་མ་བསྟན་པའི་ཕྱིར། རྟགས་དང་པོ་སངས་རྒྱས་བསྐྱངས་ལ་སོང་། བར་
པ་གོ་སླ། ཕྱི་མ་དེར་ཐལ། བདག་སྐྱེ་ཡོད་ན་སྐྱེ་བ་དོན་མེད་ཐུག་མེད་ཡིན་པས་ཁྱབ་



289
དབུ་མ་མཐའ་དཔྱོད།
པ་རྩོད་གཞིའི་སྟེང་དུ་ཚད་མས་གྲུབ་པའི་གང་ཟག་ཡིན་ན་རྩོད་གཞི་བདག་སྐྱེ་མ་ཡིན་
པར་ཚད་མས་གྲུབ་པའི་གང་ཟག་ཡིན་དགོས་པའི་ཕྱིར། རྟགས་འབུད། རྩ་བར་འདོད་
ན༑ ཁྱེད་ཀྱི་འགྲེལ་ཚིགའདིས་སྐྱེ་བ་དོན་བཅས་དང་ཐུག་བཅས་དེ་དངོས་པོ་རྣམས་
བདག་ལས་སྐྱེ་བ་ལས་གཞན་པའི་སྐྱེ་བར་སྒྲུབ་པའི་རྟགས་ཡང་དག་ཏུ་བསྟན་པར་ཐལ།
འདོད་པ་དེའི་ཕྱིར། འདོད་ན། དངོས་པོ་རྣམས་བདག་ལས་སྐྱེ་བ་ལས་གཞན་པའི་
སྐྱེ་བ་དེ། དངོས་པོ་རྣམས་བདག་སྐྱེ་མ་ཡིན་པར་སྒྲུབ་པའི་བསྒྲུབ་བྱ་ཡིན་པར་ཐལ།
འདོད་པ་དེའི་ཕྱིར། འདོད་ན། དངོས་པོ་རྣམས་བདག་སྐྱེ་མ་ཡིན་པར་སྒྲུབ་པའི་བསྒྲུབ་
བྱ་ཡིན་ན་མེད་དགག་ཡིན་དགོས་པའི་ཀླུ་སྒྲུབ་ཀྱི་གྲུབ་མཐའ་དང་འགལ་ལོ། །ཞེས་
ཟེར་ཞིང་། ཐལ་འགྱུར་གྱི་དབང་དུ་བྱས་ན་ཡང་འགྲེལ་ཚིག་འདིས་དངོས་པོ་རྣམས་
ཆོས་ཅན། སྐྱེ་བ་དོན་མེད་དུ་ཐལ། རང་རྒྱུའི་དུས་སུ་གྲུབ་ཟིན་པའི་ཕྱིར། ཞེས་པ་
དང་། སྐྱེ་བ་ཐུག་མེད་དུ་ཐལ། རང་རྒྱུའི་དུས་སུ་གྲུབ་ཟིན་པའི་ཕྱིར། ཞེས་པའི་
ཐལ་འགྱུར་གཉིས་བསྟན་པར་ཐལ། འགྲེལ་ཚིག་འདིས་གྲངས་ཅན་གྱིས་བདག་སྐྱེ་
ཁས་བླངས་པ་ལ་འཕེན་རྒྱུའི་ཐལ་འགྱུར་ཅིག་བསྟན་པའི་ཕྱིར། རྟགས་ཁས། འདོད་
ན་སོང་། འགྲེལ་ཚིག་འདིས་སྐྱེ་བ་དོན་དང་ཐུག་བཅས་དངོས་པོ་རྣམས་བདག་ལས་
མི་སྐྱེ་བར་སྒྲུབ་པའི་རྟགས་ཡང་དག་ཏུ་བསྟན་པར་ཐལ། འདོད་པ་གང་ཞིག་ཐལ་འགྱུར་
གཉིས་པོ་དེའི་བཟློག་དོན་ཁས་ལེན་དགོས་པའི་ཕྱིར། འདོད་ན། ཀླུ་སྒྲུབ་ཀྱི་གྲུབ་མཐའ་
དང་འགལ་བ་སྔར་བཞིན་འཕེན། ཞེས་ཟེར་རོ། །དེ་ལ་ཚིག་གསལ་ལས་སྐྱོན་སྤོང་
མཛད་ཚུལ་ནི། སངས་རྒྱས་བསྐྱངས་ཀྱིས་དངོས་པོ་རྣམས་བདག་ལས་སྐྱེ་བ་མེད་དེ།
ཞེས་སོགས་ཀྱི་འགྲེལ་ཚིག་འདིས་དངོས་པོ་རྣམས་བདག་ལས་མི་སྐྱེ་བར་སྒྲུབ་པའི་རྟགས་



290
དབུ་མ་མཐའ་དཔྱོད།
ཡང་དག་བསྟན་ན། སྐྱེ་བ་དོན་དང་ཐུག་བཅས་དེ་སྒྲུབ་ཀྱི་རྟགས་ཡང་དག་ཏུ་བསྟན་
པས་མ་ཁྱབ་པར་ཐལ། འགྲེལ་ཚིག་དེས་ཡོད་པ་དེ་དངོས་པོ་རྣམས་སླར་ཡང་སྐྱེ་བ་
དོན་མེད་དུ་སྒྲུབ་པའི་རྟགས་ཡང་དག་དང་། ཡོད་པ་དངོས་པོ་རྣམས་སླར་ཡང་སྐྱེ་
བ་ཐུག་མེད་དུ་སྒྲུབ་པའི་རྟགས་ཡང་དག་ཏུ་བསྟན་པའི་ཕྱིར། ཡང་འགྲེལ་ཚིག་དེས་
དངོས་པོ་རྣམས་བདག་སྐྱེ་མ་ཡིན་པར་སྒྲུབ་པའི་ཐལ་འགྱུར་བསྟན་ན། དེས་དངོས་
པོ་རྣམས་ཆོས་ཅན། སྐྱེ་བ་དོན་མེད་དང་ཐུག་མེད་དུ་ཐལ། རང་རྒྱུའི་དུས་སུ་གྲུབ་
ཟིན་པའི་ཕྱིར། ཞེས་པའི་ཐལ་འགྱུར་བསྟན་པས་མ་ཁྱབ་པར་ཐལ། འགྲེལ་ཚིག་དེས་
དངོས་པོ་རྣམས་ཆོས་ཅན། སླར་ཡང་སྐྱེ་བ་དོན་མེད་པར་ཐལ། རང་རྒྱུའི་དུས་སུ་
གྲུབ་ཟིན་པའི་ཕྱིར། ཞེས་པ་དང་། དེ་ཆོས་ཅན། སླར་ཡང་སྐྱེ་བ་ཐུག་པ་མེད་པར་
ཐལ། རང་རྒྱུའི་དུས་སུ་གྲུབ་ཟིན་པའི་ཕྱིར། ཞེས་པའི་ཐལ་འགྱུར་གཉིས་བསྟན་པའི་
ཕྱིར། ཁྱད་པར་འགྲེལ་ཚིག་འདིའི་སྐབས་ནས་དངོས་སུ་བསྟན་པའི་ཐལ་འགྱུར་ཡིན་
ན་བཟློག་དོན་ཁས་ལེན་དགོས་པར་འཕུལ་བར་མི་འཐད་པར་ཐལ། དེ་ཡིན་ན་བཟློག་
དོན་མི་འཕེན་དགོས་པའི་ཕྱིར། དེར་ཐལ། དེ་ཡིན་ན། ཐལ་འགྱུར་རང་ཉིད་ཀྱི་
བཟློག་དོན་དབུ་མ་པས་ཁས་མི་ལེན་ཞིང་། ཕ་རོལ་གྲངས་ཅན་གྱིས་ཁས་ལེན་པ་ཞིག་
དགོས་པའི་ཕྱིར། དེར་ཐལ། ཚིག་གསལ་ལས། ཐལ་བར་འགྱུར་བ་བཟློག་པའི་
དོན་དང་ཡང་ཕ་རོལ་པོ་ཉིད་འབྲེལ་གྱི་ཁོ་བོ་ཅག་ལ་ནི་མ་ཡིན་ཏེ། རང་ལ་དམ་བཅའ་
བ་མེད་པའི་ཕྱིར་རོ། །ཞེས་གསུངས་པའི་ཕྱིར། མཚུངས་མེད་ཆོས་རྗེ་ནི་ལེགས་ལྡན་
འབྱེད་ཀྱིས་དེ་དག་གི་སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར། ཞེས་པའི་འགྲེལ་ཚིག་
གི་བརྗོད་བྱ་ལ་སླར་ཡང་གི་དོན་ཡོད་པ་དགོངས་པར་བཞེད་ཀྱང་མི་ལེགས་ཏེ། ལེགས་



291
དབུ་མ་མཐའ་དཔྱོད།
ལྡན་འབྱེད་ཀྱི་འགྲེལ་ཚིག་འདི་དང་། ཡང་སྐྱེ་བ་ལ་དགོས་པ་མེད་ཅེས་པའི་འགྲེལ་
ཚིག་གཉིས་མདོར་བསྟན་རྒྱས་བཤད་དུ་མ་དགོངས་པའི་ཕྱིར་ཏེ། ཤེས་རབ་སྒྲོན་མར་
འགྲེལ་ཚིག་སྔ་མ་དྲངས་ཕྱི་མ་མ་དྲངས་པའི་རྒྱུ་མཚན་ཅིག་ཡོད་པའི་ཕྱིར། གཞན་
ཡང་། ལེགས་ལྡན་འབྱེད་ཀྱིས་སླར་ཡང་གི་དོན་དགོངས་པ་མི་འཐད་པར་ཐལ། ལེགས་
ལྡན་གྱི་རྒྱུད་ལ། དངོས་པོ་ཆོས་ཅན། སླར་ཡང་སྐྱེ་བ་དོན་མེད་དང་ཐུག་མེད་དུ་ཐལ།
རང་རྒྱུའི་དུས་སུ་གྲུབ་ཟིན་པའི་ཕྱིར། ཞེས་པའི་ཐལ་འགྱུར་གྱི་བཟློག་དོན་སངས་རྒྱས་
བསྐྱངས་ཀྱིས་ཁས་ལེན་ནམ་སྙམ་པའི་དོགས་པ་སྐྱེ་བ་མེད་པའི་ཕྱིར། ཁྱབ་སྟེ། རྩ་
ཤེའི་རྣམ་བཤད་ལས། ཟླ་བས་ཐལ་བ་བཟློག་པའི་དོན་དང་རང་མ་འབྲེལ་བར་བསྟན་
པ་འདིས་ནི་ལེགས་ལྡན་གྱིས་ཀྱང་སླར་ཡང་སྐྱེ་བ་དོན་དང་ཐུག་མེད་དུ་ཐལ་བ་འཕངས་
པ་མ་དགོངས་པར་སྤྱིར་སྐྱེ་བ་དོན་དང་ཐུག་མེད་དུ་འཕངས་པར་བཟུང་ནས། བཟློག་
དོན་ཁས་ལེན་དགོས་ཞེས་སྨྲས་པར་བསྟན་ཏོ། །ཞེས་གསུངས་པའི་ཕྱིར། གསུངས་
འདིས་མཚུངས་མེད་ཆོས་རྗེ་དཔོན་སློབ་ལེགས་ལྡན་འབྱེད་ཀྱིས་སླར་ཡང་གི་དོན་དགོངས་
པའི་ཤེས་བྱེད་དུ། ཐལ་བར་འགྱུར་བ་བཟློག་པའི་དོན་དང་ཡང་ཞེས་སོགས་ཚིག་གསལ་
གྱི་ལུང་འདྲེན་པ་ལེགས་པར་བཀག་པ་ཡིན་ནོ། །ཁ་ཅིག་ན་རེ། མི་འཐད་དེ། ལེགས་
ལྡན་གྱིས་ཡང་སྐྱེ་བ་ལ་དགོས་པ་མེད་དེ། ཞེས་སོགས་ཀྱི་འགྲེལ་ཚིག་ལ་སླར་ཡང་གི་
དོན་ཡོད་པར་དགོངས་པའི་ཕྱིར། ཞེས་ཟེར་བ་མི་འཐད་དེ། སྤྱིར་ལེགས་ལྡན་གྱིས་
འགྲེལ་ཚིག་དེ་ལ་རྩོད་པ་མ་མཛད་པས་རྟགས་སྒྲུབ་དཀའ་ལ། མཛད་པ་ཤར་ན་ཚིག་
ལ་བསྙོན་པ་མི་སྲིད་པའི་ཕྱིར་ན་ཁྱབ་པ་མ་ངེས་པའི་ཕྱིར། དེས་ན་དངོས་པོ་རྣམས་
ཞེས་པ་ནས། ཤིན་ཏུ་ཐལ་བར་འགྱུར་བའི་ཕྱིར། ཞེས་པའི་བར་གྱི་འགྲེལ་ཚིག་ལ་



292
དབུ་མ་མཐའ་དཔྱོད།
རྩོད་པ་ཡིན་ནོ། །གཞན་གྱིས་སྨྲས་པའི་ཉེས་པ་མ་བསལ་བའི་སྐྱོན་ཡང་མེད་དེ། གྲངས་
ཅན་གྱིས་ས་བོན་གྱི་དུས་སུ་མངོན་པར་གསལ་ཟིན་གྱི་མྱུ་གུ་ས་བོན་ལས་སླར་ཡང་སྐྱེ་
དགོས་པར་མི་འདོད་པས། དེ་མཐུན་དཔེར་བྱེད་པ་མ་གཏོགས་གཏན་ཚིགས་དང་ཐལ་
འགྱུར་གཉིས་ཀའི་ཆོས་ཅན་དུ་མི་འཛིན་ལ། གྲངས་ཅན་གྱིས་ས་བོན་གྱི་དུས་སུ་མངོན་
པར་མི་གསལ་བའི་ཚུལ་གྱིས་ཡོད་པའི་མྱུ་གུ་ས་བོན་ལས་སླར་ཡང་སྐྱེ་དགོས་པར་འདོད་
པས། དེ་ཐལ་འགྱུར་དང་གཏན་ཚིགས་གཉིས་ཀའི་ཆོས་ཅན་དུ་བཟུང་བར་བྱ་བ་ཡིན་
ཏེ༑ ཚིག་གསལ་ལས། གྲངས་ཅན་པ་དག་མདུན་ན་གནས་པའི་བུམ་པ་མངོན་པར་
གསལ་བའི་རང་བཞིན་ཅན་ནི་མང་མངོན་པར་གསལ་བར་མི་འདོད་ཅིང་། དེ་ཉིད་
འདིར་དཔེ་ཉིད་དུ་གྲུབ་པའི་ངོ་བོ་ཡིན་པའི་ཕྱིར་ལ། ནུས་པའི་ངོ་བོར་གྱུར་ཅིང་མངོན་
པར་གསལ་བའི་རང་བཞིན་ཅན་མ་ཡིན་པ་སྐྱེ་བ་བཀག་པས་ཁྱད་པར་དུ་བྱས་པ་ནི་བསྒྲུབ་
པར་བྱ་བ་ཡིན་པ་ཉིད་ཀྱི་ཕྱིར། ཞེས་སོགས་གསུངས་པའི་ཕྱིར། འདི་ལ་བརྟེན་ནས་
ཁ་ཅིག ཡོད་པ་དེ་ས་བོན་གྱི་དུས་སུ་མངོན་པར་མི་གསལ་བའི་ཚུལ་གྱིས་ཡོད་པའི་
མྱུ་གུ་སླར་ཡང་སྐྱེ་བ་དོན་མེད་ཐུག་མེད་དུ་སྒྲུབ་པའི་རྟགས་ཡང་དག་ཡིན་ཟེར་བ་མི་
འཐད་དེ། ཡོད་པའི་རྟགས་ཀྱིས་དེ་ལྟར་སྒྲུབ་པའི་རྟེན་ཤེས་འདོད་ཆོས་ཅན་ཚད་མས་
མ་གྲུབ་པའི་ཕྱིར། དེས་ན་གྲངས་ཅན་གྱིས་ས་བོན་གྱི་དུས་སུ་མངོན་པར་མི་གསལ་
བའི་ཚུལ་གྱིས་ཡོད་པར་འདོད་པའི་མྱུ་གུ་ཆོས་ཅན་དུ་བཟུང་ན་ཚིག་སྐྱོན་ཆོད་པར་འགྱུར་
རོ༑ ༑གྲངས་ཅན་གྱིས་ས་བོན་གྱི་དུས་སུ་མངོན་པར་གསལ་ཟིན་པར་འདོད་པའི་མྱུ་
གུ་བདག་སྐྱེ་འགོག་པའི་རྟགས་ཡང་དག་གི་མཐུན་དཔེར་གསུངས་ཚུལ་ཡོད་དེ། དངོས་
པོ་རྣམས་ཞེས་པའི་མང་ཚིག་གི་ཁོངས་ནས་གདོན་པར་བྱ་བ་ཡིན་པའི་ཕྱིར། གནད་



293
དབུ་མ་མཐའ་དཔྱོད།
འདི་མ་ཤེས་ན་ཤེས་རབ་སྒྲོན་མར་དཔེ་མ་བརྗོད་པའི་ཕྱིར། ཞེས་འབྱུང་བ་ལ་ལན་
གདབ་ཏུ་མེད་པར་འགྱུར་བ་ཡིན་ནོ། །ཡང་ཁ་ཅིག་ན་རེ། དངོས་པོ་རྣམས་ཆོས་ཅན།
སླར་ཡང་སྐྱེ་བ་དོན་མེད་དང་ཐུག་མེད་དུ་ཐལ། རང་རྒྱུའི་དུས་སུ་རྫོགས་པར་གྲུབ་
ཟིན་པའི་ཕྱིར། ཞེས་པའི་ཐལ་འགྱུར་དེ་དངོས་པོ་རྣམས་བདག་ལས་སྐྱེ་བ་མེད་དེ། ཞེས་
སོགས་ཀྱི་སྐབས་ནས་དངོས་སུ་བསྟན་པའི་འགལ་བརྗོད་ཀྱི་ཐལ་འགྱུར་ཡང་དག་མ་
ཡིན་པར་ཐལ། རང་རྒྱུའི་དུས་སུ་རྫོགས་པར་གྲུབ་ཟིན་པ་དེ། སླར་ཡང་སྐྱེ་བ་དོན་
དང་ཐུག་བཅས་དང་འགལ་བ་མ་ཡིན་པའི་ཕྱིར་དང་། ཡོད་པ་དེ་སྐབས་འདིའི་འགལ་
བརྗོད་ཀྱི་ཐལ་འགྱུར་གྱི་གཏན་ཚིགས་སུ་འགོད་རིགས་པའི་ཕྱིར། ཞེས་ཟེར། འོ་ན།
ཤེས་བྱ་ཆོས་ཅན། དངོས་པོ་རྣམས་བདག་ལས་སྐྱེ་བ་མེད་དེ། ཞེས་སོགས་ཀྱི་སྐབས་
ནས་བསྟན་པའི་འགལ་བརྗོད་ཀྱི་ཐལ་འགྱུར་ཡང་དག་ཡིན་ན། ཐལ་འགྱུར་རང་གི་
བཟློག་དོན་གྲངས་ཅན་གྱིས་ཁས་ལེན་པས་མ་ཁྱབ་པར་ཐལ། དེ་ཡིན་ན་གྲངས་ཅན་
གྱི་ཁས་བླངས་རྟགས་སུ་བཀོད་ནས་མི་འདོད་པ་ཐལ་བར་འཕེན་པའི་ཐལ་འགྱུར་ཡིན་
པས་མ་ཁྱབ་པའི་ཕྱིར། མ་གྲུབ་ན་སོང་། དེར་ཐལ། དེ་ཡིན་ན་ཐལ་འགྱུར་རང་
ཉིད་ཀྱི་རྟགས་དབུ་མ་པས་ཁས་མི་ལེན་པས་མ་ཁྱབ་པའི་ཕྱིར། མ་གྲུབ་ན་སོང་། དངོས་
པོ་རྣམས་ཆོས་ཅན། སླར་ཡང་སྐྱེ་བ་དོན་མེད་ཐུག་མེད་དུ་ཐལ། ཡོད་པའི་ཕྱིར། ཞེས་
པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། འཁོར་གསུམ། གཞན་ཡང་།
རང་རྒྱུའི་དུས་སུ་རྫོགས་པར་གྲུབ་ཟིན་པ་སླར་ཡང་སྐྱེ་བ་དོན་བཅས་དང་ཐུག་བཅས་
དང་འགལ་བ་མ་ཡིན་ན། དངོས་པོ་རྣམས་ཆོས་ཅན། སླར་ཡང་སྐྱེ་བ་དོན་མེད་ཐུག་
མེད་དུ་ཐལ། རང་རྒྱུའི་དུས་སུ་རྫོགས་པར་གྲུབ་པའི་ཕྱིར། ཞེས་པའི་ཐལ་འགྱུར་



དབུ་མ་མཐའ་དཔྱོད། །
294
སྐབས་འདིར་དངོས་སུ་བསྟན་པའི་འགལ་བརྗོད་ཀྱི་ཐལ་འགྱུར་མ་ཡིན་པས་མ་ཁྱབ་པར་
ཐལ། རང་རྒྱུའི་དུས་སུ་རྫོགས་པར་གྲུབ་ཟིན་དང་། སླར་ཡང་སྐྱེ་བ་དོན་བཅས་ཐུག་
བཅས་ཀྱི་གཞི་མཐུན་མེད་པས་དེ་གཉིས་འགལ་ཞེས་བརྗོད་པ་ཡིན་པའི་ཕྱིར། གཞན་
ཡང་། བསལ་བ་དེར་ཐལ། ཐལ་འགྱུར་དེས་ཡོད་པ་སླར་ཡང་སྐྱེ་བ་དོན་བཅས་ཐུག་
བཅས་དང་འགལ་བར་བརྗོད་པའི་ཕྱིར། དེར་ཐལ། དེས་ཡོད་པ་དེ་དང་འགལ་བར་
འཕངས་པའི་ཕྱིར། དེར་ཐལ། དེས་བདག་སྐྱེ་མེད་པར་འཕངས་པའི་ཕྱིར། དེར་
ཐལ། དེ་བདག་སྐྱེ་འགོག་བྱེད་ཀྱི་ཐལ་འགྱུར་ཡིན་པའི་ཕྱིར། ཁོ་ན་རེ། དངོས་པོ་
རྣམས་ཆོས་ཅན། སླར་ཡང་སྐྱེ་བ་དོན་མེད་དང་ཐུག་མེད་དུ་ཐལ། ཡོད་པའི་ཕྱིར།
ཞེས་པའི་ཐལ་འགྱུར་དེ་བདག་སྐྱེ་འགོག་པའི་སྐབས་འདིར་དངོས་སུ་བསྟན་པའི་འགལ་
བརྗོད་ཀྱི་ཐལ་འགྱུར་ཡང་དག་ཡིན་པར་ཐལ། དེ་ཡོད་པ་སླར་ཡང་སྐྱེ་བ་དོན་བཅས་
ཐུག་བཅས་དང་འགལ་བར་བརྗོད་བའི་ཐལ་འགྱུར་ཡང་དག་ཡིན་པའི་ཕྱིར། དེར་ཐལ།
དེ་ཡོད་པའི་རྟགས་ཀྱིས་དངོས་པོ་རྣམས་སླར་ཡང་སྐྱེ་བ་དོན་མེད་ཐུག་མེད་དུ་སྒྲུབ་པའི་
ཐལ་འགྱུར་ཡང་དག་ཡིན་པའི་ཕྱིར། དེར་ཐལ། མྱུ་གུ་ཆོས་ཅན། རྟེན་འབྲེལ་མ་
ཡིན་པར་ཐལ། བདེན་པར་གྲུབ་པའི་ཕྱིར། ཞེས་པའི་ཐལ་འགྱུར་དེ་རྟེན་འབྲེལ་གྱི་
རྟགས་ཀྱིས་མྱུ་གུ་བདེན་མེད་དུ་སྒྲུབ་པའི་ཐལ་འགྱུར་ཡང་དག་ཡིན་པའི་ཕྱིར། དེར་
ཐལ། གང་རྟེན་འབྲེལ་ཡིན་ན་བདེན་པ་མེད་པས་ཁྱབ། དཔེར་ན། མེ་ལོང་ནང་གི་
བྱད་བཞིན་གྱི་གཟུགས་བརྙན་བཞིན། མྱུ་གུ་ཡང་རྟེན་འབྲེལ་ཡིན་ནོ་ཞེས་པའི་སྒྲུབ་
ངག་དེ་སྦྱོར་བ་སྐོར་གཅིག་པོ་དེའི་སྒྲུབ་ངག་ཡང་དག་ཡིན་པའི་ཕྱིར། ཞེར་ཟེར། དོགས་
གཞི་ཆེ་ཙམ་འདུག་ན་ཡང་། ཐལ་འགྱུར་དང་པོ་ལ་མ་ཁྱབ། ཁ་ཅིག་ན་རེ། འདིའི་



295
དབུ་མ་མཐའ་དཔྱོད།
གཏན་ཚིགས་མ་གྲུབ་སྟེ། ལུགས་འདི་ལ་སྒྲུབ་ངག་ཡན་ལག་ལྔ་ལྡན་ཁས་ལེན་དགོས་
པའི་ཕྱིར་ཞེ་ན། སྐྱོན་མེད་དེ། འཆད་པའི་ཚེ་སྒྲུབ་ངག་ཡན་ལག་ལྔ་ལྡན་འགོད་པ་
ཡིན་ཀྱང་། རྩོད་པའི་ཚེ་སྒྲུབ་ངག་ཡན་ལག་གཉིས་ལྡན་འགོད་དགོས་པའི་ཕྱིར། དེ་
དགོས་ཏེ། གཞན་གྱི་དོན་གྱི་རྗེས་སུ་དཔག་པར་ནི་ཚིག་གི་སྐྱོན་ཡོན་གཙོ་བོར་བྱེད་པ་
ཡིན་གྱི། དོན་གྱི་ནི་མ་ཡིན་ཏེ། དོན་ཇི་ལྟ་བ་བཞིན་མ་ཡིན་པར་བརྗོད་ན་སྨྲ་བ་པོ་
ལ་ཀླན་ཀར་འགྱུར་བའི་ཕྱིར། ཞེས་ཚད་མའི་སྐོར་དུ་གསུངས་པ་འདིར་ཡང་རྒྱུ་མཚན་
མཚུངས་པའི་ཕྱིར་རོ། །ཁ་ཅིག ཤེས་རབ་སྒྲོན་མར་གསུངས་པའི་དངོས་པོ་རྣམས་
གཞན་ལས་སྐྱེ་བར་འགྱུར་བ་དང་ཞེས་པ་གཞན་སྐྱེ་ལ་མི་བྱེད་ཟེར་བ་མི་འཐད་དེ། དེ་
སྐྱེ་བ་ལ་བྱེད་པ་གང་ཞིག འགྲེལ་པ་དེའི་ལུགས་ལ་སྐྱེ་བ་ཡིན་ན་གཞན་སྐྱེ་ཡིན་པས་
ཁྱབ་པའི་ཕྱིར། འོན་ཀྱང་། དངོས་པོ་རྣམས་གཞན་ལས་སྐྱེ་བར་འགྱུར་ཞེས་པའི་
གཞན་དང་། གཞན་སྐྱེའི་གཞན་གཉིས་དོན་མི་གཅིག་སྟེ། སྔ་མ་བདག་སྐྱེ་རྣམ་པར་
བཅད་ཙམ་ལས་གཞན་ལ་འཆད་རིགས་པའི་ཕྱིར། དེར་ཐལ། རྩ་ཤེའི་རྣམ་བཤད་
ལས། བདག་སྐྱེ་རྣམ་པར་བཅད་ཙམ་མིན་པ་བཟློག་པའི་དོན་ནོ། །ཞེས་གསུངས་པའི་
ཕྱིར། ཤེས་རབ་སྒྲོན་མེའི་འགྲེལ་ཚིག་དེའི་དགོངས་པ་འཆད་པ་ན། སྤྱན་རས་གཟིགས་
བརྟུལ་ཞུགས་ཀྱིས། སློབ་དཔོན་གྱི་ལུང་ལས་གཞན་སྐྱེ་དང་སྐྱེ་བ་དོན་དང་ཐུག་བཅས་
མི་བཞེད་པའི་གྲུབ་མཐའ་དང་འགལ་ཞེས་བཤད། འདི་ལ་སྟོང་ཐུན་ཆེན་མོའི་རྗེས་
འབྲང་ཁ་ཅིག་ན་རེ། དེ་མི་འཐད་པར་ཐལ། ལེགས་ལྡན་འབྱེད་རང་ཉིད་གཞན་སྐྱེ་
ཐ་སྙད་དུ་ཡོད་པ་འཕགས་པའི་དགོངས་པར་བཞེད་པའི་ཕྱིར་ཞེ་ན། དེ་འདྲའི་ཐལ་
འགྱུར་སྤྱན་རས་གཟིགས་བརྟུལ་ཞུགས་ལ་འཕེན་མི་རིགས་པར་ཐལ། སྤྱན་རས་གཟིགས་



དབུ་མ་མཐའ་དཔྱོད།
296
བརྟུལ་ཞུགས་དེས་གཞན་སྐྱེ་ཁས་ལེན་པའི་ཕྱིར། དེར་ཐལ། དེས་རང་གི་མཚན་ཉིད་
ཀྱིས་གྲུབ་པའི་རྒྱུ་འབྲས་ཁས་ལེན་པའི་ཕྱིར། དེར་ཐལ། དེ་དབུ་མ་རང་རྒྱུད་པ་ཡིན་
པའི་ཕྱིར། ཡང་ཁ་ཅིག ཚིག་གསལ་ལས། འོན་ཏེ་ཕ་རོལ་པོ་རང་གིས་ཁས་བླངས་
པ་དང་འགལ་བས་རྩོད་པས་ཀྱང་མི་ཟློག་ན་ནི་དེའི་ཚེ་ངོ་ཚ་མེད་པ་ཉིད་ཀྱིས་གཏན་
ཚིགས་དང་དཔེ་གཉིས་ཀྱིས་ཀྱང་བཟློག་པར་མི་འགྱུར་བ་ཉིད་དོ། །ཞེས་སོགས་གསུངས་
པའི་དགོངས་པར་བསམས་ནས་རྗེས་སུ་དཔག་པའི་ཚད་མ་ཡིན་ན་རང་གི་རྟེན་གཏན་
ཚིགས་ཡང་དག་ལ་བརྟེན་པས་མ་ཁྱབ་སྟེ། ཕྱི་ནང་གི་དངོས་པོ་རྣམས་ཆོས་ཅན། སླར་
ཡང་སྐྱེ་བ་དོན་དང་ཐུག་མེད་དུ་ཐལ། རང་རྒྱུའི་དུས་སུ་རྫོགས་པར་གྲུབ་ཟིན་པའི་ཕྱིར།
ཞེས་པའི་འགལ་བརྗོད་ཀྱི་ཐལ་འགྱུར་ཙམ་འཕངས་པ་ལ་བརྟེན་ནས་ཕྱི་ནང་གི་དངོས་
པོ་རྣམས་བདག་སྐྱེ་མ་ཡིན་པར་རྟོགས་པའི་རྗེས་དཔག་སྐྱེ་བ་ཡོད་པའི་ཕྱིར། ཞེས་ཟེར་
བ་མི་འཐད་དེ། སྒྲོན་གསལ་གྱི་མཆན་བུར། རྗེས་སུ་དཔག་པའི་ཚད་མ་ཡིན་ན།
རང་གི་རྟེན་གཏན་ཚིགས་ཡང་དག་ལ་བརྟེན་པས་ཁྱབ་པར་གསུངས་ཤིང་། སྟོང་ཐུན་
ཆེན་མོར་ཡང་དེ་ལྟར་གསུངས་པས་ཡབ་སྲས་གཉིས་ཀའི་གསུང་དང་འགལ་བའི་སྐྱོན་
ཡོད་པའི་ཕྱིར། འོན་ཏེ་ཞེས་སོགས་ཚིག་གསལ་གྱི་ལུང་ཤེས་བྱེད་དུ་འདྲེན་པ་མི་འཐད་
པར་ཐལ། གོང་དུ་བརྗོད་པའི་འགལ་བརྗོད་ཀྱི་ཐལ་འགྱུར་ཙམ་འཕངས་པ་ལ་བརྟེན་
ནས། ཕྱི་ནང་གི་དངོས་པོ་རྣམས་བདག་སྐྱེར་འདོད་པའི་ལོག་རྟོག་ཁེགས་པའི་གང་
ཟག་ཡིན་ན། ཕྱི་ནང་གི་དངོས་པོ་རྣམས་བདག་སྐྱེ་མ་ཡིན་པར་རྟོགས་པའི་རྗེས་དཔག་
རང་རྒྱུད་ལ་དངོས་སུ་སྐྱེ་ཁ་མའི་གང་ཟག་ཡིན་མི་དགོས་པའི་ཕྱིར། དེར་ཐལ། ཕྱི་
ནང་གི་དངོས་པོ་རྣམས་བདག་ལས་སྐྱེའམ་མི་སྐྱེ་སྙམ་པའི་ཐེ་ཚོམ་ལ་ཡུན་རིང་དུ་གནས་



297
དབུ་མ་མཐའ་དབྱོད།
པའི་ཕྱི་རྒོལ་ཡོད་པའི་ཕྱིར། གཞན་ཡང་། སྒྲ་ཆོས་ཅན། མ་བྱས་པར་ཐལ། རྟག་
པའི་ཕྱིར། ཞེས་པའི་ཐལ་འགྱུར་ཙམ་ལ་བརྟེན་ནས། སྒྲ་མི་རྟག་རྟོགས་ཀྱི་རྗེས་དཔག་
སྐྱེ་བ་ཡོད་པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར། འདོད་ན། དེ་འདྲའི་
ཐལ་འགྱུར་ཙམ་འཕངས་པ་ལ་བརྟེན་ནས་སྒྲ་རྟག་པར་འདོད་པའི་ལོག་རྟོག་ཁེགས་པའི་
གང་ཟག་ཡིན་ན་ཐལ་འགྱུར་དེ་ཙམ་ལ་བརྟེན་ནས་སྒྲ་མི་རྟག་རྟོགས་ཀྱི་རྗེས་དཔག་རང་
རྒྱུད་ལ་དངོས་སུ་བསྐྱེད་ནུས་ཀྱི་གང་ཟག་ཡིན་དགོས་པར་ཐལ། དམ་བཅའ་དེའི་ཕྱིར།
འདོད་ན། གང་བྱས་ན་མི་རྟག་པས་ཁྱབ། དཔེར་ན་བུམ་པ་བཞིན། སྒྲ་ཡང་བྱས་སོ་
ཞེས་པའི་སྒྲུབ་ངག་ཡང་དག་འགོད་པ་སྐབས་སུ་བབ་པའི་ཕྱིར་རྒོལ་ཡང་དག་ཆོས་ཅན།
དེར་ཐལ། དེའི་ཕྱིར། སོམས་ཤིག ཁ་ཅིག དབུ་མ་ཐལ་རང་གཉིས་མྱུ་གུ་རང་
བཞིན་གྱིས་ཡོད་མེད་རྩོད་པའི་ཚེ་ཆོས་ཅན་མཐུན་སྣང་བ་མེད་ཅེས་ཟེར་བ་མི་འཐད་
དེ༑ ཐལ་རང་གཉིས་མྱུ་གུ་རང་བཞིན་གྱིས་ཡོད་མེད་རྩོད་པ་མེད་པའི་ཕྱིར། དེར་
ཐལ། སློབ་དཔོན་སངས་རྒྱས་བསྐྱངས་དང་ལེགས་ལྡན་འབྱེད་གཉིས་མྱུ་གུ་རང་བཞིན་
གྱིས་ཡོད་མེད་རྩོད་པ་མེད་པའི་ཕྱིར། དེར་ཐལ། ལེགས་ལྡན་གྱིས་སངས་རྒྱས་བསྐྱངས་
མྱུ་གུ་རང་བཞིན་གྱིས་མེད་པར་བཞེད་པ་མ་དགོངས་པའི་ཕྱིར། ཡང་ཁ་ཅིག དབུ་
མ་པ་དང་དངོས་སྨྲ་བ་གཉིས་མྱུ་གུ་དོན་དམ་པར་གྲུབ་མ་གྲུབ་རྩོད་པའི་ཚེ་ཆོས་ཅན་
མཐུན་སྣང་བ་ཡོད་དེ། དེའི་ཚེ་གཉིས་ཀས་ཆོས་ཅན་མྱུ་གུ་ཁས་ལེན་པའི་ཕྱིར་དང་།
དེའི་ཚེ་ཆོས་ཅན་ཚད་མས་གྲུབ་ཚུལ་དེ་མཐུན་སྣང་བ་ཡོད་པའི་ཕྱིར་ཏེ། དེའི་ཚེ་གཉིས་
ཀས་མྱུ་གུ་ཚད་མའི་གཞལ་བྱར་ཁས་ལེན་པའི་ཕྱིར། ཞེས་ཟེར། ཤེས་བྱ་ཆོས་ཅན།
དེ་ལྟར་རྩོད་པའི་ཚེ་ཆོས་ཅན་ཚད་མས་གྲུབ་ཚུལ་མཐུན་སྣང་བ་མེད་པར་ཐལ། རང་



2st
དབུ་མ་མཐའ་དཔྱོད།
རྒྱུད་པ་མན་ཆད་ཀྱི་ལུགས་ལ་ཆོས་དེ་ལ་ཚད་མར་སོང་ན། དེ་ལ་མ་འཁྲུལ་དགོས་
པར་བཞེད། ལུགས་འདི་ལ་ཆོས་དེ་ལ་འཁྲུལ་བ་དང་ཆོས་དེ་ལ་ཚད་མར་སོང་བ་མི་
འགལ་བའི་ཕྱིར་དང་། དབུ་མ་པ་དང་གྲངས་ཅན་གཉིས་མིག་སོགས་བདག་སྐྱེ་ཡིན་
མིན་རྩོད་པའི་ཚེ་ཆོས་ཅན་ཚད་མས་གྲུབ་ཚུལ་མཐུན་སྣང་བ་མེད་པའི་ཕྱིར། དེར་
ཐལ། དབུ་མ་པས་གྲངས་ཅན་གྱི་ངོར་མིག་སོགས་བདག་ལས་མི་སྐྱེ་བར་སྒྲུབ་པའི་
ཚེ་རྒོལ་ཕྱི་རྒོལ་གཉིས་ཀ་ལ་ཆོས་ཅན་ཚད་མས་གྲུབ་ཚུལ་མཐུན་སྣང་བ་མེད་པའི་ཕྱིར།
དེར་ཐལ། དེ་མེད་པར་ཡབ་སྲས་ཀྱི་གསུང་རབ་རྣམས་ལས་གསུངས་པའི་ཕྱིར།
ཐལ་བཟློག་ཞེས་གྲགས་དཀའ་བ་ཡི། །
གནས་འདི་གསལ་བར་ཕལ་ཆེར་ནི། །
ལུང་སྐམ་མེ་ཁྱེར་སྦར་མོད་ཀྱི། །
ཁོ་བོ་རིགས་པའི་ཉིན་བྱེད་སྤྲོ། །
༈ དངོས་ཀུན་ཡང་དག་བརྫུན་པ་མཐོང་བ་ཡིས། །ཞེས་སོགས་རྐང་པ་བཞི་
ལ༑ ངག་དོན་ནི། ཁོ་ན་རེ། གཞན་སྐྱེ་འཇིག་རྟེན་པའི་མངོན་སུམ་གྱིས་གྲུབ་པར་
ཐལ། འཇིག་རྟེན་པའི་མངོན་སུམ་དེ་རང་གི་གཞལ་བྱ་འཇལ་བྱེད་སྟོབས་ལྡན་ཡིན་
པའི་ཕྱིར། འདོད་ན་གཞན་སྐྱེ་བཀག་པ་ལ་འཇིག་རྟེན་པའི་མངོན་སུམ་གྱིས་གནོད་
པར་ཐལ། གཞན་སྐྱེ་འཇིག་རྟེན་པའི་མངོན་སུམ་གྱིས་གྲུབ་པའི་ཕྱིར། འདོད་ན། གཞན་
སྐྱེ་འགོག་མི་རིགས་པར་ཐལ་ལོ། །ཞེ་ན། མྱུ་གུ་ཆོས་ཅན། ཁྱོད་ཀྱི་ངོ་བོ་ལ་བདེན་
པ་གཉིས་ཡོད་དེ། ཁྱོད་ཀྱི་ངོ་བོ་ལ་མཐར་ཐུག་དཔྱོད་པའི་རིགས་ཤེས་ཚད་མ་མཐར་
ཐུག་དཔྱོད་པའི་རིགས་ཤེས་སུ་སོང་བའི་རྙེད་དོན་དང་། ཐ་སྙད་དཔྱོད་བྱེད་ཀྱི་ཚད་



299
དབུ་མ་མཐའ་དཔྱོད།
མ་ཐ་སྙད་དཔྱོད་བྱེད་དུ་སོང་བའི་རྙེད་དོན་གཉིས་ཡོད་པ་གང་ཞིག སྔ་མ་དོན་དམ་
བདེན་པའི་མཚན་ཉིད་དང་། ཕྱི་མ་ཀུན་རྫོབ་བདེན་པའི་མཚན་ཉིད་ཡིན་པའི་ཕྱིར།
མཚན་ཉིད་འདི་ལྟར་བཞག་པ་ལས་ན། བུམ་པ་ལ་མཐར་ཐུག་དཔྱོད་པའི་རིགས་ཤེས་
དང༌། བུམ་པའི་ཆོས་ཉིད་ལ་ཐ་སྙད་དཔྱོད་བྱེད་ཀྱི་ཚད་མ་མེད་པར་གྲུབ་སྟེ། བུམ་
པ་ལ་ཇི་ལྟ་བ་རྟོགས་པའི་རྣམ་མཁྱེན་དུ་སོང་བ་མེད། བུམ་པའི་ཆོས་ཉིད་ལ་ཇི་སྙེད་
པ་རྟོགས་པའི་རྣམ་མཁྱེན་དུ་སོང་བ་མེད་པའི་ཕྱིར། ཁྱབ་སྟེ། ཇི་ལྟ་བ་རྟོགས་པའི་
རྣམ་མཁྱེན་མཐར་ཐུག་དཔྱོད་པའི་རིགས་ཤེས་ཡིན། ཇི་སྙེད་པ་རྟོགས་པའི་རྣམ་མཁྱེན་
ཐ་སྙད་དཔྱོད་བྱེད་ཀྱི་ཚད་མ་ཡིན་པའི་ཕྱིར། ཡང་ཁ་ཅིག ཡང་དག་ཀུན་རྫོབ་ཡོད་
ཅེས་ཟེར། ཡང་ཁ་ཅིག ལོག་པའི་ཀུན་རྫོབ་མེད་ཅེས་ཟེར། ཡང་ཁ་ཅིག ཀུན་རྫོབ་
ཡིན་ན་ལོག་པའི་ཀུན་རྫོབ་ཡིན་པས་ཁྱབ་ཅེས་ཟེར། དང་པོ་མི་འཐད་དེ། རྣམ་བཤད་
ལས། གལ་ཏེ་ཡང་དག་པའི་ཀུན་རྫོབ་མི་འདོད་པས་ཡང་ལོག་གཉིས་སུ་མི་བྱེད་ཀྱང་།
ཞེས་གསུངས་ཤིང་། རིགས་པས་ཀྱང་མི་འཐད་དེ། སྣང་བ་ལྟར་གྲུབ་པའི་ཀུན་རྫོབ་
མེད་པའི་ཕྱིར་དང་། ཡང་དག་དང་ཀུན་རྫོབ་ཀྱི་གཞི་མཐུན་མེད་པའི་ཕྱིར། དང་
པོ་གྲུབ་སྟེ། སྔོན་པོ་སྣང་བ་ལྟར་མ་གྲུབ་པའི་ཕྱིར་ཏེ། སྔོན་པོ་རྟོག་པ་ལ་སྣང་བ་ལྟར་
མ་གྲུབ་པ་གང་ཞིག རྣམ་མཁྱེན་ལྟ་བུ་ལ་སྣང་བ་ལྟར་གྲུབ་པས་དེ་ལྟར་གྲུབ་པའི་གོ་
མི་ཆོད་པའི་ཕྱིར། དང་པོ་མ་གྲུབ་ན། དེ་བདེན་གྲུབ་ཏུ་ཐལ་ལོ། །ཁོ་ན་རེ། ཀུན་
རྫོབ་བདེན་པ་ཡང་མེད་པར་ཐལ། ཀུན་རྫོབ་དང་བདེན་པའི་གཞི་མཐུན་མེད་པའི་ཕྱིར་
ཞེ་ན། མི་མཚུངས་ཏེ། ཡང་དག་ཀུན་རྫོབ་ཅེས་པའི་ཡང་དག་དང་། ཀུན་རྫོབ་བདེན་
པ་ཞེས་པའི་བདེན་པ་དོན་མི་གཅིག སྔ་མའི་ཀུན་རྫོབ་དང་། ཕྱི་མའི་ཀུན་རྫོབ་དོན་



300
དབུ་མ་མཐའདཔྱོད་
མི་གཅིག་པའི་ཕྱིར། སོམས་ཤིག རྩ་བའི་ལུགས་གཉིས་པ་མི་འཐད་དེ། ཟླ་གཅིག་
ཟླ་གཉིས་སུ་སྣང་བའི་དབང་ཤེས་དང་། དེ་ལ་ཟླ་གཅིག་ཟླ་གཉིས་སུ་སྣང་བ་ལོག་པའི་
ཀུན་རྫོབ་ཡིན་པའི་ཕྱིར་ཏེ། དེ་ཁོ་ན་ཉིད་ལ་བློ་ཁ་མ་ཕྱོགས་པའི་གང་ཟག་གི་རྒྱུད་ཀྱི་
ཐ་སྙད་པའི་ཚད་མས་དབང་ཤེས་དེ་འཁྲུལ་ཤེས་སུ་རྟོགས་ནུས་ཤིང་། དེ་ལ་དེ་སྣང་
བ་ལྟར་མ་གྲུབ་པར་རྟོགས་པའི་ཕྱིར། རྩ་བའི་ལུགས་གསུམ་པ་ཡང་མི་འཐད་དེ། སྔོན་
པོ་བདེན་པར་འཛིན་པའི་བདེན་འཛིན་དེ་ལོག་པའི་ཀུན་རྫོབ་མ་ཡིན་པའི་ཕྱིར་ཏེ། དེ་
ལོག་པའི་ཀུན་རྫོབ་ཏུ་འཇོག་ན་དེ་ཁོ་ན་ཉིད་ལ་བློ་ཁ་མ་ཕྱོགས་པའི་གང་ཟག་གི་རྒྱུད་
ཀྱི་ཐ་སྙད་པའི་ཚད་མས་དེར་འཇོག་དགོས་པ་གང་ཞིག དེར་ཚད་མ་དེ་ཉིད་ཀྱིས་འཇོག་
མི་ནུས་པའི་ཕྱིར། དང་པོ་དེར་ཐལ། ཀུན་རྫོབ་བདེན་པ་འཇོག་པ་ན་ཐ་སྙད་པའི་
ཚད་མས་འཇོག་དགོས་པའི་ཕྱིར། ཕྱི་མ་དེར་ཐལ། བདེན་འཛིན་དེ་ལོག་ཤེས་སུ་དེ་
འདྲའི་གང་ཟག་གི་རྒྱུད་ཀྱི་ཐ་སྙད་པའི་ཚད་མས་འཇོག་མི་ནུས་པའི་ཕྱིར། དེར་ཐལ།
གང་ཟག་དེས་བདེན་འཛིན་དེ་ལོག་ཤེས་སུ་ཚད་མས་མ་རྟོགས་པའི་ཕྱིར་ཏེ། དེས་སྔོན་
པོ་བདེན་མེད་དུ་ཚད་མས་མ་རྟོགས་པའི་ཕྱིར་དང་། རྣམ་བཤད་ལས། མ་རིག་པས་
བསླད་པའི་ཡུལ་དང་ཡུལ་ཅན་རྣམས་ལོག་པའི་ཀུན་རྫོབ་ཏུ་ཅིའི་ཕྱིར་མི་འཇོག་ཅེ་ན།
ཀུན་རྫོབ་ནི་ཐ་སྙད་པའི་ཚད་མས་འཇོག་དགོས་པའི་ཕྱིར། ལོག་པའི་ཀུན་རྫོབ་འཇོག་
ན་ཡང་དེ་ལ་ལྟོས་ནས་འཇོག་དགོས་ན་མ་རིག་པའི་བག་ཆགས་ཀྱིས་བསླད་པ་ནི་འཁྲུལ་
པར་ཐ་སྙད་པའི་ཚད་མས་མི་འགྲུབ་པའི་ཕྱིར་རོ། །ཞེས་གསུངས་པས་གྲུབ་པའི་ཕྱིར།
འདི་སྐད་སྨྲ་བར་བྱ་ཡི་བདེན་འཛིན་ལོག་ཤེས་སུ་ཐ་སྙད་པའི་ཚད་མས་མི་འགྲུབ་པའི་
དོན་དུ་བྱེད་པ་ནི་བཞད་གད་ཀྱི་གནས་སོ། །དེ་ལ་ཁོ་ན་རེ། དབུ་མ་རང་རྒྱུད་པས་



301
དབུ་མ་མཐའ་དཔྱོད་
སྔོན་པོ་བདེན་འཛིན་ལོག་ཤེས་སུ་ཚད་མས་མ་རྟོགས་པར་ཐལ། དེས་སྔོན་པོ་བདེན་
མེད་དུ་ཚད་མས་མ་རྟོགས་པའི་ཕྱིར། ཁྱབ་པ་ཁས། འདོད་མི་ནུས་ཏེ། དེས་སྔོན་པོ་
བདེན་འཛིན་འཁྲུལ་ཤེས་སུ་ཚད་མས་རྟོགས་པའི་ཕྱིར་ཏེ། དེས་སྔོན་པོ་བདེན་འཛིན་
ལ་སྣང་བ་སྣང་བ་ལྟར་མ་གྲུབ་པར་ཚད་མས་རྟོགས་པའི་ཕྱིར་ཏེ། སྔོན་པོ་བདེན་འཛིན་
ལ་སྔོན་པོ་བདེན་གྲུབ་དང་། དེའི་དོན་སྤྱི་གཅིག་ཏུ་སྣང་བ་གང་ཞིག རང་རྒྱུད་པས་
དེ་ལྟར་སྣང་བ་སྣང་བ་ལྟར་དུ་མ་གྲུབ་པར་ཚད་མས་རྟོགས་པའི་ཕྱིར་ཞེ་ན། འདིར་
མ་ཁྱབ་སྟེ། འོ་ན། རང་རྒྱུད་པས་སྔོན་པོ་བདེན་མེད་དུ་ཚད་མས་རྟོགས་པར་ཐལ།
དེས་སྔོན་པོ་བདེན་གྲུབ་དང་དེའི་དོན་སྤྱི་གཅིག་མ་ཡིན་པར་ཚད་མས་རྟོགས་པའི་ཕྱིར།
ཁྱབ་པ་ཁས། ཡང་ཁ་ཅིག ལམ་རིམ་ཆུང་བའི་དགོངས་པར་བསམས་ནས་འཇིག་
རྟེན་པའི་ཤེས་ངོ་ལ་ལྟོས་པའི་ཡང་དག་ཀུན་རྫོབ་ཡོད་ཅེས་ཟེར། ཡང་ཁ་ཅིག འཇིག་
རྟེན་གྱི་ཤེས་ངོ་ལ་ལྟོས་པའི་ལོག་པའི་ཀུན་རྫོ བ་མེད་ཅེས་ཟེར། ཡང་ཁ་ཅིག སྟོང་
ཐུན་གྱི་གསུང་ལ་རྟེན་ནས་འཇིག་རྟེན་གྱི་ཤེས་ངོ་ཞེས་པའི་ཤེས་པ་ཡིན་ན། འཇིག་
རྟེན་པའི་བློ་ལྷན་སྐྱེས་རང་དགའ་བ་ཡིན་པས་ཁྱབ་ཅེས་ཟེར། དང་པོ་མི་འཐད་དེ། འཇིག་
རྟེན་གྱི་ཤེས་ངོ་ལ་ལྟོས་པའི་ཡང་དག་ཡིན་ན། དེ་ལ་ལྟོས་པའི་ཀུན་རྫོབ་མ་ཡིན་དགོས་
པའི་ཕྱིར་དང་། ལམ་རིམ་གྱི་གསུངས་དེ་སྐབས་འདིར་དྲང་དོན་དུ་བཀྲལ་བས་ཆོག་
པའི་ཕྱིར། ལུགས་གཉིས་པ་མི་འཐད་དེ། ཐ་སྙད་པའི་ཚད་མ་ལ་ལྟོས་པའི་ལོག་པའི་
ཀུན་རྫོབ་ཡོད་པའི་ཕྱིར་ཏེ། ལོག་པའི་ཀུན་རྫོབ་ཐ་སྙད་པའི་ཚད་མས་གྲུབ་པའི་ཕྱིར།
ལུགས་གསུམ་པའང་མི་འཐད་དེ། དེ་ལྟར་ན་འཇིག་རྟེན་པའི་ཤེས་པས་ལོག་པར་རྟོགས་
ན་འཇིག་རྟེན་པའི་བློ་ལྷན་སྐྱེས་རང་དགའ་བས་ལོག་པར་རྟོགས་པས་ཁྱབ་དགོས་པ་ལ་



302
དབུ་མ་མཐའ་དཔྱོད།
དེ་མ་ཁྱབ་པའི་ཕྱིར། མ་གྲུབ་ན། གྲངས་ཅན་གྱིས་ལོག་པར་བཏགས་པའི་སྤྱི་གཙོ་
བོ་སོགས་སྣང་བའི་ཤེས་པ་དང་། སྤྱི་གཙོ་བོ་སོགས་ཆོས་ཅན། དེར་ཐལ། དེའི་
ཕྱིར། རྟགས་དེར་ཐལ། ཐ་སྙད་པའིཚད་མས་ལོག་པར་རྟོགས་པའི་ཕྱིར། ཁྱབ་སྟེ།
རྣམ་བཤད་ལས། ཐ་སྙད་པའི་ཚད་མས་ལོག་པར་རྟོགས་ན་འཇིག་རྟེན་པའི་ཤེས་པས་
ལོག་པར་རྟོགས་པ་ཡིན་ནོ། །ཞེས་གསུངས་པའི་ཕྱིར། རྩ་རྟགས་དེར་ཐལ། དེ་ཁོ་
ན་ཉིད་ལ་བློ་ཁ་མ་ཕྱོགས་པའི་གང་ཟག་གི་རྒྱུད་ཀྱི་ཐ་སྙད་པའི་ཚད་མས་ལོག་པར་རྟོགས་
པའི་ཕྱིར་ཏེ། དེ་འདྲའི་ཐ་སྙད་པའི་ཚད་མས་གྲངས་ཅན་གྱིས་བཏགས་པའི་སྤྱི་གཙོ་
བོ་སོགས་མེད་པར་རྟོགས་པའི་ཕྱིར། རྩ་བར་འདོད་མི་ནུས་ཏེ། རྣམ་བཤད་ལས། གྲུབ་
མཐའ་ངན་པས་བཏགས་པ་ནི་གྲུབ་མཐས་བློ་བསྒྱུར་བ་ཁོ་ནས་བཏགས་པའི་གཙོ་བོ་སོགས་
ཡིན་ལ། དེ་དག་ཕྱིན་ཅི་ལོག་ཏུ་འཇིག་རྟེན་པའི་བློ་རང་དགའ་བས་མི་རྟོགས་ཀྱང་།
ཞེས་གསུངས་པའི་ཕྱིར། དེས་ན་སྟོང་ཐུན་དུ། འཇིག་རྟེན་གྱི་ཤེས་ངོ་ཞེས་པའི་ཤེས་
པ་ལ་འཇིག་རྟེན་པའི་བློ་ལྷན་སྐྱེས་རང་དགའ་བ་ཡིན་པས་ཁྱབ་པར་མཛད་ཀྱང་། རྣམ་ ་
བཤད་ལས་དྲངས་མ་ཐག་པ་ལྟར་ཤེས་པ དེ་ལ་འཇིག་རྟེན་པའི་བློ་ལྷན་སྐྱེས་རང་དགའ་
བ་དང་ཐ་སྙད་པའི་ཚད་མ་གཉིས་གསུངས་པའི་གནད་ངེས་པར་བྱའོ། །དེ་ལྟར་བྱས་
ན་འཇིག་རྟེན་གྱི་ཤེས་ངོ་ལ་ལྟོས་ནས་ཡང་དག་ཡིན་ན་ཡང་དག་ཡིན་པས་མ་ཁྱབ་པ་
དང༌། དེ་ཡིན་ན་ཡོད་པས་ཀྱང་མ་ཁྱབ་པར་བྱ་དགོས་ཏེ། སྐྱེས་བུའི་བྱད་བཞིན་དེ་
ལ་ལྟོས་ནས་ཡང་དག་ཡིན་པ་གང་ཞིག བདེན་འཛིན་ལྷན་སྐྱེས་ཀྱི་ཞེན་ཡུལ་ཡང་
དེ་ལ་ལྟོས་ནས་ཡང་དག་ཡིན་པའི་ཕྱིར། གཉིས་ཀ་དེར་ཐལ། བྱད་བཞིན་དེ་རྒན་པོ་
བརྡ་བྱུང་གི་ཤེས་ངོ་ལ་ལྟོས་ནས་ཡང་དག་ཡིན་པ་གང་ཞིག བདེན་འཛིན་ལྷན་སྐྱེས་



303
དབུ་མ་མཐའ་དཔྱོད།
ཀྱི་ཞེན་ཡུལ་ཡང་འཇིག་རྟེན་པའི་བློ་ལྷན་སྐྱེས་རང་དགའ་བ་ལ་ལྟོས་ནས་ཡང་དག་ཡིན་
པའི་ཕྱིར། ཡང་འཇིག་རྟེན་གྱི་ཤེས་ངོ་ལ་ལྟོས་ནས་ལོག་པ་ཡིན་ན་ཡོད་པས་མ་ཁྱབ་
པ་དང་། དེ་ཡིན་ན་མེད་པས་མ་ཁྱབ་པའི་གནད་ཀྱང་ངེས་དགོས་ཏེ། སྤྱི་གཙོ་བོ་སོགས་
དེ་ལ་ལྟོས་ནས་ལོག་པ་ཡིན་པ་གང་ཞིག བྱད་བཞིན་གྱི་གཟུགས་བརྙན་ཀྱང་དེ་ལ་
ལྟོས་ནས་ལོག་པ་ཡིན་པའི་ཕྱིར། དང་པོ་དེར་ཐལ། དེ་ཐ་སྙད་པའི་ཚད་མ་ལ་ལྟོས་
ནས་ལོག་པ་ཡིན་པའི་ཕྱིར་ཏེ། ཐ་སྙད་པའི་ཚད་མས་སྤྱི་གཙོ་བོ་སོགས་མེད་པར་རྟོགས་
པའི་ཕྱིར། གཉིས་པ་དེར་ཐལ། དེ་རྒན་པོ་བརྡ་བྱང་གི་ཤེས་པ་ལ་ལྟོས་ནས་ལོག་པ་
ཡིན་པའི་ཕྱིར། དེས་ན་འཇིག་རྟེན་ཉིད་ལས་བདེན་ཡིན་ལྷག་མ་ནི། །འཇིག་རྟེན་ཉིད་
ལས་ལོག་པར་རྣམ་པར་གཞག །ཅེས་འབྱུང་བ་ལས་འཕྲལ་གྱི་འཁྲུལ་རྒྱུས་མ་བསླད་
པའི་ཤེས་པ་ཡུལ་དང་བཅས་པ་འཇིག་རྟེན་གྱི་ཤེས་ངོ་ལ་ལྟོས་ནས་ཡང་དག་དང་།
འཕྲལ་གྱི་འཁྲུལ་རྒྱུས་བསླད་པའི་ཤེས་པ་ཡུལ་དང་བཅས་པ། དེ་ལ་ལྟོས་ནས་ལོག་
པར་ཁས་བླང་བར་བྱའོ། །སྐབས་འདིར་རྣམ་བཤད་ལས། བུམ་པ་ཀུན་རྫོབ་བདེན་
པར་ཚད་མས་རྟོགས་པ་ལ་བུམ་པ་བདེན་མེད་དུ་ཚད་མས་རྟོགས་པ་སྔོན་དུ་འགྲོ་དགོས་
པར་གསུངས་པའི་དོན་གང་ཡིན་ཞེ་ན། བུམ་པ་ཀུན་རྫོབ་བདེན་པར་ཚད་མས་རྟོགས་
པའི་གང་ཟག་ཡིན་ན་བུམ་པ་བདེན་མེད་དུ་ཚད་མས་རྟོགས་པའི་གང་ཟག་ཡིན་དགོས་
པ་ལ་རྩོད་པ་མེད་ཀྱང་། བུམ་པ་བདེན་མེད་དུ་ཚད་མས་རྟོགས་པའི་གང་ཟག་ཡིན་
ན་བུམ་པ་ཀུན་རྫོབ་བདེན་པར་ཚད་མས་རྟོགས་པའི་གང་ཟག་ཡིན་པས་མ་ཁྱབ་པ་ལ་
འདི་ལྟར་དོགས་ཏེ། དེ་ཁྱབ་པར་ཐལ། དེ་ཡིན་ན་བུམ་པ་ཀུན་རྫོབ་ཏུ་ཡོད་པར་ཚད་
མས་རྟོགས་པའི་གང་ཟག་ཡིན་དགོས་པའི་ཕྱིར་ཏེ། དེ་ཡིན་ན་བུམ་པ་བརྫུན་པར་ཡོད་



དབུམ་མཐའ་དཔྱོད།
304
པར་ཚད་མས་རྟོགས་པའི་གང་ཟག་ཡིན་དགོས་པའི་ཕྱིར་ཏེ། བུམ་པ་བདེན་པར་ཡོད་
པ་མ་ཡིན་པར་ཚད་མས་རྟོགས་པའི་གང་ཟག་ཡིན་ན། དེ་བརྫུན་པར་ཡོད་པར་ཚད་
མས་རྟོགས་པའི་གང་ཟག་ཡིན་དགོས་པའི་ཕྱིར་ཏེ། བརྫུན་པར་ཡོད་པ་བདེན་པར་ཡོད་
པ་དང་དངོས་འགལ་ཡིན་པའི་ཕྱིར་སྙམ་དུ་སེམས་ཏེ་དཔྱད་གཞིའོ། །ཡང་ཁ་ཅིག གཟུང་
འཛིན་རྫས་གཞན་གྱིས་སྟོང་པ་སྟོང་ཉིད་མ་ཡིན་ཀྱང་། དེས་སྟོང་པའི་སྟོང་ཉིད་སྟོང་
ཉིད་ཡིན་ཏེ། དེས་སྟོང་པའི་ཆོས་ཉིད་དོན་དམ་བདེན་པ་ཡིན་པའི་ཕྱིར། མ་གྲུབ་ན་
དེས་སྟོང་པ་ཆོས་ཅན། ཁྱོད་ཀྱི་ཆོས་ཉིད་དོན་དམ་བདེན་པ་ཡིན་པར་ཐལ། ཁྱོད་
གཞི་གྲུབ་པའི་ཕྱིར་ཞེ་ན། རྟགས་བསལ་ལ་ལྟོས་པའི་ཆོས་ཅན་སྐྱོན་ཅན་ཡིན་ཏེ། འོ་
ན༑ ཤེས་བྱ་ཆོས་ཅན། སེམས་ཙམ་པས་འདོད་པའི་སྟོང་ཉིད་སྟོང་ཉིད་ཡིན་པར་
ཐལ། གཟུང་འཛིན་རྫས་གཞན་གྱིས་སྟོང་པའི་སྟོང་ཉིད་སྟོང་ཉིད་ཡིན་པའི་ཕྱིར། འདོད་
ན༑ དེ་ཡིན་ན་སྟོང་ཉིད་ཡིན་དགོས་པར་ཐལ་ལོ། །འདོད་ན། གཟུང་འཛིན་རྫས་
གཞན་གྱིས་སྟོང་པ་ཆོས་ཅན། དེར་ཐལ། དེའི་ཕྱིར། དེར་ཐལ། སེམས་ཙམ་པས་
སྟོང་ཉིད་དུ་འདོད་པའི་ཕྱིར། འདི་ལ་བརྟེན་ནས་གང་ཟག་རང་རྐྱ་ཐུབ་པའི་རྫས་ཡོད་
བཀག་པའི་སྟོང་ཉིད་སྟོང་ཉིད་མ་ཡིན་པ་ཡང་ཤེས་པར་བྱའོ། །
མིག་ནི་རབ་རིབ་ཅན་གྱིས་དམིགས་པ་ཡིས། །ཞེས་སོགས་རྐང་པ་བཞི་ལ།
ངག་དོན་ནི། གཞན་སྐྱེ་བཀག་པ་ལ་འཇིག་རྟེན་པའི་མངོན་སུམ་གྱིས་མི་གནོད་དེ། ཟག་
པ་མེད་པའི་ཡེ་ཤེས་ཀྱི་ཡུལ་ལ་མ་རིག་པས་བསླད་པའི་ཤེས་པས་མི་གནོད་པའི་ཕྱིར།
ཁོ་ན་རེ། གཞན་སྐྱེ་འཕགས་པའི་མཉམ་བཞག་གི་གཟིགས་ངོ་ལ་ལྟོས་ནས་བཀག་པ་
ཡིན་གྱི། འཇིག་རྟེན་གྱི་མངོན་སུམ་གྱི་ཤེས་ངོ་ལ་ལྟོས་ནས་བཀག་པ་མ་ཡིན་ནོ། །ཞེ་



305
དབུ་མ་མཐའ་དཔྱོད།
ན་དེ་མི་འཐད་པར་ཐལ། གཞན་སྐྱེ་མེད་པ་དོན་དམ་བདེན་པ་མ་ཡིན་པའི་ཕྱིར། དེར་
ཐལ། མྱུ་གུ་མཐའ་བཞི་གང་རུང་ལས་མི་སྐྱེ་བ་དོན་དམ་བདེན་པ་མ་ཡིན་པའི་ཕྱིར།
མ་གྲུབ་ན། ཤེས་བྱ་ཆོས་ཅན། མྱུ་གུ་མཐའ་བཞི་གང་རུང་ལས་མི་སྐྱེ་བར་ཚད་མས་
གྲུབ་པའི་གང་ཟག་ཡིན་ན། མྱུ་གུ་བདེན་མེད་དུ་ཚད་མས་གྲུབ་པའི་གང་ཟག་ཡིན་དགོས་
པར་ཐལ། མ་གྲུབ་པ་དེའི་ཕྱིར། འདོད་ན། མཐའ་བཞི་གང་རུང་ལས་མི་སྐྱེ་བའི་
རྟགས་ཀྱིས་མྱུ་གུ་བདེན་མེད་དུ་སྒྲུབ་པ་སྐབས་སུ་བབ་པའི་ཕྱི་རྒོལ་རྣམ་དག་ཆོས་ཅན།
དེར་ཐལ། དེའི་ཕྱིར། །
གཏི་མུག་རང་བཞིན་སྒྲིབ་ཕྱིར་ཀུན་རྫོབ་སྟེ། །ཞེས་སོགས་རྐང་པ་བཞི་ལ་ངག་
དོན་ནི། བདེན་འཛིན་དུ་གྱུར་པའི་མ་རིག་པ་ཆོས་ཅན། ཁྱོད་ལ་ཀུན་རྫོབ་ཞེས་བརྗོད་
པའི་རྒྱུ་མཚན་ཡོད་དེ། དེ་ཁོ་ན་ཉིད་མཐོང་བ་ལ་སྒྲིབ་པའི་རྒྱུ་མཚན་གྱིས་དེ་ལྟར་བརྗོད་
པའི་ཕྱིར། གཟུགས་སོགས་ཆོས་ཅན། ཁྱོད་ཀུན་རྫོབ་ཙམ་དུ་གསུངས་པའི་རྒྱུ་མཚན་
ཡོད་དེ། ཉན་རང་དགྲ་བཅོམ་དང་། དག་པ་སར་གནས་ཀྱི་སེམས་དཔའ་རྣམས་ཀྱིས་
ཁྱོད་ཀུན་རྫོབ་ཙམ་དུ་འཛིན་གྱི། བདེན་པར་མི་འཛིན་པའི་རྒྱུ་མཚན་གྱིས་དེ་ལྟར་བརྗོད་
པའི་ཕྱིར། དེ་ཆོས་ཅན། ཁྱོད་ཀུན་རྫོབ་བདེན་པར་གསུངས་པའི་རྒྱུ་མཚན་ཡོད་དེ།
ཁྱོད་ཀུན་རྫོབ་པ་བདེན་འཛིན་གྱི་ངོར་བདེན་པའི་རྒྱུ་མཚན་གྱིས་དེ་ལྟར་གསུངས་པའི་
ཕྱིར། ཁ་ཅིག གཟུགས་སོགས་བདེན་པར་སྣང་བའི་དག་སའི་སེམས་དཔའི་རྒྱུད་ཀྱི་
བློ་མེད་ཟེར་བ་མི་འཐད་དེ། དག་སའི་རྗེས་ཐོབ་ལ་གནས་པའི་སེམས་དཔའི་རྒྱུད་ལ་
གཟུགས་འཛིན་རྟོག་པ་ཡོད་པ་གང་ཞིག དེ་ལ་ངེས་པར་གཟུགས་བདེན་གྲུབ་ཏུ་སྣང་
བའི་ཕྱིར། ཁ་ཅིག གང་ཟག་གི་བདག་འཛིན་དུ་གྱུར་པའི་མ་རིག་པ་དང་ཆོས་ཀྱི་



306
དབུ་མ་མཐའ་དཔྱོད།
བདག་འཛིན་དུ་གྱུར་པའི་མ་རིག་པ་གཉིས་རྟེན་འབྲེལ་བཅུ་གཉིས་ཀྱི་ནང་ཚན་གྱི་མ་
རིག་པར་བྱེད་པ་མི་འཐད་དེ། དེའི་ནང་ཚན་དུ་གྱུར་པའི་མ་རིག་པ་ཡིན་ན་རང་རྒྱུད་
ལྡན་གྱི་འཕགས་པ་མེད་དགོས་པའི་ཕྱིར། རང་གི་ལུགས་ནི། སོ་སོ་སྐྱེ་བོའི་རྒྱུད་ཀྱིས་
བསྡུས་པའི་གང་ཟག་གི་བདག་འཛིན་དུ་གྱུར་པའི་མ་རིག་པ་དང་། ཆོས་ཀྱི་བདག་འཛིན་
དུ་གྱུར་པའི་མ་རིག་པ་གཉིས་རྟེན་འབྲེལ་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་
པའམ་འཁོར་བའི་རྩ་བར་གྱུར་པའི་མ་རིག་པར་འཇོག འདི་ལ་སྒོམ་སྤངས་མ་གཏོགས་
མཐོང་སྤངས་མེད་པ་ཕར་ཕྱིན་གྱི་སྐབས་སུ་བཤད་ཟིན་པ་ལྟར་རོ། །ཁ་ཅིག སོ་སྐྱེའི་
རྒྱུད་ཀྱིས་བསྡུས་པའི་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་མ་རིག་པ་དེ་
འཁོར་བའི་རྩ་བར་གྱུར་པའི་མ་རིག་པ་ཡིན་ཞེས་ཟེར། འོ་ན། ཤེས་བྱ་ཆོས་ཅན། འཁོར་
བའི་རྩ་བ་འཛིན་སྟངས་མི་མཐུན་པ་གཉིས་ཡོད་པར་ཐལ། དམ་བཅའ་གང་ཞིག སོ་
སྐྱེའི་རྒྱུད་ཀྱིས་བསྡུས་པའི་གང་ཟག་རང་ངོས་ནས་གྲུབ་པར་འཛིན་པའི་མ་རིག་པ་ཡང་
འཁོར་བའི་རྩ་བར་གྱུར་པའི་མ་རིག་པ་ཡིན་པའི་ཕྱིར། ཁྱབ་སྟེ། མ་རིག་པ་དེ་གཉིས་
འཛིན་སྟངས་མི་མཐུན་པའི་ཕྱིར། །
རབ་རིབ་མཐུ་ཡིས་སྐྲ་ཤད་ལ་སོགས་པ། །ཞེས་སོགས་རྐང་པ་བཞི་ལ། ངག་
དོན་ནི། ཤེས་བྱ་ཆོས་ཅན། མ་རིག་པས་བསླད་པའི་ཤེས་པ་ལ་ཕུང་སོགས་བདེན་
གྲུབ་ཏུ་སྣང་ཡང་། མ་རིག་པའི་བག་ཆགས་སྤངས་པའི་ཤེས་པས་ཕུང་སོགས་ཀྱི་གནས་
ལུགས་གཟིགས་པའི་ངོར་ཕུང་སོགས་བདེན་གྲུབ་བཀག་ཙམ་དེ་ཉིད་དོན་དམ་བདེན་པ་
ཡིན་ཏེ། མིག་རབ་རིབ་ཀྱིས་བསླད་པའི་མཐུས་སྐྲ་ཤད་ལ་སོགས་པ་མཐོང་ཡང་། མིག་
དག་པས་དེ་དག་མ་མཐོང་བ་ལྟ་བུ་ཡིན་པའི་ཕྱིར། ཡང་ན་མཐར་ཐུག་དཔྱོད་པའི་



307
དབུ་མ་མཐའ་དཔྱོད།
རིགས་ཤེས་ཚད་མ་མཐར་ཐུག་དཔྱོད་པའི་རིགས་ཤེས་སུ་སོང་བའི་རྙེད་དོན་ཆོས་ཅན།
དོན་དམ་བདེན་པའི་མཚན་ཉིད་ཡིན་ཏེ། དེའི་འཇོག་བྱེད་ཡིན་པའི་ཕྱིར། ཞེས་པའོ།།
སངས་རྒྱས་ཀྱི་མཁྱེན་པས་ཤེས་བྱ་མཁྱེན་ཚུལ་ལ་གཉིས་ལས། དོན་དམ་བདེན་པའི་
ཤེས་བྱ་མཁྱེན་ཚུལ་ཡོད་དེ། དེ་གཉིས་སྣང་ནུབ་པའི་ཚུལ་གྱིས་མཁྱེན་པའི་ཕྱིར་ཏེ།
དོན་དམ་བདེན་པ་ལ་གཉིས་སྣང་དང་བཅས་པའི་སངས་རྒྱས་ཀྱི་མཁྱེན་པ་མེད་པའི་ཕྱིར།
ཁ་ཅིག དོན་དམ་བདེན་པ་ལ་གཉིས་སྣང་དང་བཅས་པའི་བློ་མེད་ཅེས་ཟེར་བ་མི་
འཐད་དེ། དེ་འཛིན་པའི་རྟོག་པ་དེ་དེ་ལ་གཉིས་སྣང་དང་བཅས་པའི་ཕྱིར་ཏེ། དེ་ལ་
དེ་དང་དེའི་དོན་སྤྱི་གཅིག་ཏུ་སྣང་བའི་ཕྱིར། སངས་རྒྱས་ཀྱི་མཁྱེན་པས་ཀུན་རྫོབ་བདེན་
པའི་ཤེས་བྱ་མཁྱེན་ཚུལ་ཡོད་དེ། དེ་གཉིས་སྣང་དང་བཅས་པའི་ཚུལ་གྱིས་མཁྱེན་
པའི་ཕྱིར་ཏེ། དེས་ཀུན་རྫོབ་བདེན་པ་སྣང་ནས་མཁྱེན་པ་གང་ཞིག ཀུན་རྫོབ་བདེན་
པ་ལ་གཉིས་སྣང་ནུབ་པའི་བློ་མེད་པའི་ཕྱིར། དང་པོ་དེར་ཐལ། དེའི་མཁྱེན་པས་
མཁྱེན་ན་དེ་ལ་སྣང་དགོས་པའི་ཕྱིར་ཏེ། དེའི་མཁྱེན་པ་ལ་ཤུགས་རྟོགས་མེད་པའི་ཕྱིར་
ཏེ༑ ཊིཀ་ཆེན་ལས། སངས་རྒྱས་ཀྱི་མངོན་སུམ་ལ་ཤུགས་རྟོགས་མི་རུང་བས་སྣང་
ནས་མཁྱེན་དགོས་སོ། །ཞེས་གསུངས་པའི་ཕྱིར། དེ་ཡང་རྒྱལ་ཚབ་རིན་པོ་ཆེའི་ཐུགས་
བཞེད་ཀྱི་གཙོ་བོ་བརྗོད་ན། ཤེས་བྱ་ཆོས་ཅན། རྣམ་མཁྱེན་གྱིས་རྣམ་མཁྱེན་དངོས་
སུ་མ་རྟོགས་པར་ཐལ། རྣམ་མཁྱེན་གྱིས་རྣམ་མཁྱེན་རང་ལ་སྣང་བའི་སྒོ་ནས་མ་རྟོགས་
པའི་ཕྱིར། དེར་ཐལ། དེས་དེ་གཉིས་སྣང་དང་བཅས་པའི་སྒོ་ནས་མ་རྟོགས་པ་གང་
ཞིག དེས་དེ་གཉིས་སྣང་ནུབ་པའི་ཚུལ་གྱིས་ཀྱང་མ་རྟོགས་པའི་ཕྱིར། རྟགས་དང་
པོ་དེར་ཐལ། རྣམ་མཁྱེན་རྣམ་མཁྱེན་ལ་གཉིས་སུ་མི་སྣང་བའི་ཕྱིར། དེར་ཐལ། རྣམ་



308
་མ་མཐའ་དཔྱོད་
ཁྱེན་རྣམ་མཁྱེན་ལ་རྣམ་མཁྱེན་ལས་གཉིས་སུ་སྣང་བ་མ་ཡིན་པའི་ཕྱིར། དེར་ཐལ་
མ་མཁྱེན་རྣམ་མཁྱེན་ལ་རྣམ་མཁྱེན་ལས་ཐ་དད་དུ་སྣང་བ་མ་ཡིན་པའི་ཕྱིར། མ་
བ་ན། རྣམ་མཁྱེན་ཆོས་ཅན། ཁྱོད་རྣམ་མཁྱེན་ལས་ཐ་དད་ཡིན་པར་ཐལ། ཁྱོད་
མ་མཁྱེན་ལ་རྣམ་མཁྱེན་ལས་ཐ་དད་དུ་སྣང་བ་གང་ཞིག རྣམ་མཁྱེན་དེ་རང་གི་
ང་ཡུལ་ལ་མ་འཁྲུལ་བའི་ཤེས་པ་ཡིན་པའི་ཕྱིར། ཞེས་གསུངས་ན་ཡང་ཐལ་འགྱུར་
སུམ་པ་ལ་མ་ཁྱབ་པར་ཐལ། རྣམ་མཁྱེན་རྣམ་མཁྱེན་ལ་ཐ་དད་དུ་མི་སྣང་ཞིང་།
དེ་ལ་གཉིས་སུ་མི་སྣང་ཡང་། དེ་ལ་དེའི་ཡུལ་ཡུལ་ཅན་ཐ་དད་པ་གཉིས་སྣང་བའི་
ར། གཞན་ཡང་། རྣམ་མཁྱེན་གྱིས་རྣམ་མཁྱེན་གཉིས་སྣང་དང་བཅས་པའི་ཚུལ་
ས་རྟོགས་པར་ཐལ། རྣམ་མཁྱེན་གྱིས་རྣམ་མཁྱེན་ཀུན་རྫོབ་པའི་སྣང་བ་དང་བཅས་
འི་ཚུལ་གྱིས་རྟོགས་པ་གང་ཞིག སྐབས་འདིའི་གཉིས་སྣང་ཞེས་པ་ཀུན་རྫོབ་པའི་
ང་བ་ལ་བྱེད་རིགས་པའི་ཕྱིར། རྟགས་དང་པོ་དེར་ཐལ། རྣམ་མཁྱེན་ལ་རྣམ་མཁྱེན་
ང་བ་དེ་ཀུན་རྫོབ་པའི་སྣང་བ་ཡིན་པའི་ཕྱིར། དེར་ཐལ། རྣམ་མཁྱེན་ལ་རྣམ་མཁྱེན་
ར་བ་གང་ཞིག རྣམ་མཁྱེན་ཀུན་རྫོབ་ཡིན་པའི་ཕྱིར། དང་པོ་དེར་ཐལ། རྣམ་
ཤད་ཀྱི་ལུང་སྔར་དྲངས་པ་ལྟར་དང་། མི་སྣང་ཡང་རྟོགས་པའི་ཤུགས་རྟོགས་སངས་
ས་ལ་བཞག་ཏུ་མི་རུང་བའི་ཕྱིར་སྣང་ནས་མཁྱེན་དགོས་པས་ཇི་སྙེད་པ་མཁྱེན་པའི་
ཤེས་དེའི་ངོར་ཡུལ་དང་ཡུལ་ཅན་བ་ཉིས་སུ་སྣང་བའི་ཚུལ་གྱིས་མཁྱེན་པའོ། །ཞེས་
སུངས་པས་ལེགས་པར་གྲུབ་པའི་ཕྱིར། གཞན་ཡང་། ཤེས་བྱ་ཆོས་ཅན། སྐབས་
དའི་གཉིས་སྣང་ནུབ་ཅེས་པ་ཐ་དད་ཀྱི ་སྣང་བ་ནུབ་པ་ལ་བྱེད་རིགས་པར་ཐལ། གཉིས་
ང་དང་བཅས་ཞེས་པ་ཐ་དད་པའི་སྣང་བ་ལ་བྱེད་རིགས་པའི་ཕྱིར། རྟགས་ཞལ་གྱིས་



309
དབུ་མ་མཐའ་དཔྱོད།
བཞེས། འདོད་ན། རྣམ་མཁྱེན་དོན་དམ་བདེན་པ་ལ་གཉིས་སྣང་མ་ནུབ་པར་ཐལ།
རྣམ་མཁྱེན་རྣམ་མཁྱེན་ལ་དོན་དམ་བདེན་པ་དང་ཐ་དད་དུ་སྣང་བའི་ཕྱིར། ཁྱབ་པ་
ཁས། རྟགས་དེར་ཐལ། རྣམ་མཁྱེན་དོན་དམ་བདེན་པ་དང་ཐ་དད་ཡིན་པའི་ཕྱིར།
ཡང་། མཁས་གྲུབ་རིན་པོ་ཆེའི་ཐུགས་བཞེད་ཀྱི་གཙོ་བོ་བརྗོད་ན། རྣམ་མཁྱེན་གྱིས་
རྣམ་མཁྱེན་གཉིས་སྣང་ནུབ་པའི་ཚུལ་གྱིས་དངོས་སུ་རྟོགས་ཀྱང་། རྣམ་མཁྱེན་ལ་
རྣམ་མཁྱེན་གྱི་རྣམ་པ་མ་ཤར་བར་བཞེད་དོ། །དེ་ནི་མི་ལེགས་ཏེ། རྣམ་མཁྱེན་ལ་
གཉིས་སྣང་ནུབ་པའི་སངས་རྒྱས་ཀྱི་མཁྱེན་པ་མེད་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། ཁྱོད་ལ་གཉིས་སྣང་ནུབ་པའི་བློ་མེད་པའི་ཕྱིར། དེར་ཐལ། ཁྱོད་
ཀུན་རྫོབ་བདེན་པ་ཡིན་པའི་ཕྱིར། གཞན་ཡང་། རྣམ་མཁྱེན་རྣམ་མཁྱེན་ལ་གཉིས་
སྣང་མ་ནུབ་པར་ཐལ། རྣམ་མཁྱེན་རྣམ་མཁྱེན་ལ་ཀུན་རྫོབ་པའི་སྣང་བ་མ་ནུབ་པའི་
ཕྱིར། དེར་ཐལ། རྣམ་མཁྱེན་རྣམ་མཁྱེན་ལ་སྣང་བ་མ་ནུབ་པ་གང་ཞིག རྣམ་མཁྱེན་
སྣང་བའི་སྣང་བ་དེ་ཀུན་རྫོབ་པའི་སྣང་བ་ཡིན་པའི་ཕྱིར། དང་པོ་དེར་ཐལ། རྣམ་
མཁྱེན་ལ་རྣམ་མཁྱེན་སྣང་བའི་ཕྱིར། རྟགས་ཞལ་གྱིས་བཞེས། གཞན་ཡང་། རྣམ་
མཁྱེན་རྣམ་མཁྱེན་དང་གཅིག་ཡིན་པའི་རྒྱུ་མཚན་གྱིས་དེ་དེ་ལ་གཉིས་སྣང་ནུབ་པ་ཡིན་
པར་ཐལ། དེ་དེ་ལ་གཉིས་སྣང་ནུབ་པའི་རྒྱུ་མཚན་ཞིག་ཡོད་པའི་ཕྱིར། རྟགས་ཞལ་
གྱིས་བཞེས། འདོད་ན། རྣམ་མཁྱེན་བུམ་པ་དང་ཐ་དད་ཡིན་པའི་རྒྱུ་མཚན་གྱིས་
རྣམ་མཁྱེན་བུམ་པ་ལ་གཉིས་སྣང་དང་བཅས་པར་ཐལ། འདོད་པ་དེའི་ཕྱིར། འདོད་
ན༑ རྣམ་མཁྱེན་གྱིས་གཉིས་སྣང་བཅས་ནུབ་ཀི་སྒོ་ནས་ཤེས་བྱ་མཁྱེན་ཚུལ་དེ། གཅིག་
ཐ་དད་གཉིས་ཀྱི་ཤེས་བྱ་མཁྱེན་ཚུལ་ལ་བྱེད་རིགས་པར་ཐལ། འདོད་ལན་སྔ་ཕྱིར་



དབུ་མ་མཐའ་དཔྱོད།
3i0
མཛད་པ་དེའི་ཕྱིར། འདོད་ན། རྣམ་མཁྱེན་གྱིས་གཉིས་སྣང་བཅས་ནུབ་ཀྱི་སྒོ་ནས་
ཤེས་བྱ་མཁྱེན་ཚུལ་དེ། ཇི་ལྟ་ཇི་སྙེད་ཀྱི་ཤེས་བྱ་མཁྱེན་ཚུལ་དུ་ཊིཀ་ཆེན་ལས་གསུངས་
པ་མི་འཐད་པར་ཐལ། འདོད་པ་དེའི་ཕྱིར། གཞན་ཡང་། རྩ་བའི་ཐུགས་ཀྱི་བཞེད་
པ་དེ་མི་འཐད་པར་ཐལ། རྣམ་མཁྱེན་གྱིས་རྣམ་མཁྱེན་དངོས་སུ་མཁྱེན་ན། རྣམ་
མཁྱེན་ལ་རྣམ་མཁྱེན་གྱི་རྣམ་པ་ངེས་པར་ཤར་དགོས་པའི་ཕྱིར། དེར་ཐལ། ཊིཀ་
ཆེན་ལས། དེ་ཡང་རྣམ་པ་མ་ཤར་བར་མཁྱེན་པ་འདིའི་ལུགས་མིན་པ་ནི་རིག་པ་དྲུག་
ཅུ་པའི་འགྲེལ་པ་ལས་གསལ་བར་བཤད་དོ། །ཞེས་གསུངས་པས་ལེགས་པར་གྲུབ་པའི་
ཕྱིར། འོ་ན། རྣམ་མཁྱེན་རྣམ་མཁྱེན་དང་འདྲ་བར་ཐལ། དེ་ལ་དེའི་རྣམ་པ་ཤར་
བའི་ཕྱིར་ཞེ་ན། མ་ཁྱབ་བོ། །བདག་ལྟས་རྒྱལ་ཚབ་རྣམ་གཉིས་ལ། །ཐལ་འགྱུར་
འཕང་བ་མི་འོས་ཀྱང་། །རྣམ་བཤད་དགོངས་པ་འདི་ཡིན་ཞེས། །སྒྲུབ་པའི་མཆོད་
པར་བསམས་ནས་ཕུལ། །ཡང་ན་རྒྱལ་དང་རྒྱལ་ཚབ་དག །མཁྱེན་པའི་རྒྱུན་ནི་གཅིག་
པའི་ཕྱིར། །སྣང་ཙམ་བླ་མའི་རི་མོ་ལ། །འཁྲུལ་ནས་རྩོད་པ་མཐོལ་ལོ་བཤགས། །
འོ་ན། འགྲེལ་པར། དངོས་པོ་བྱས་པ་ཅན་ལ་མ་རེག་པར་རང་བཞིན་འབའ་
ཞིག་མངོན་སུམ་དུ་མཛད་པས་དེ་ཉིད་ཐུགས་སུ་ཆུད་པའི་ཕྱིར་སངས་རྒྱས་ཞེས་བརྗོད་
དོ༑ རྣ་ཞེས་གསུངས་པ་དང་། འོན་ཀྱང་མ་གཟིགས་པའི་ཚུལ་གྱིས་དེ་དག་གིས་དེ་
གཟིགས་སོ་ཞེས་བརྗོད་དོ། །ཞེས་གསུངས་པ་རྣམས་ཀྱི་དོན་གང་ཡིན་ཞེ་ན། ཁ་ཅིག
ཇི་ལྟ་བ་མཁྱེན་པའི་རྣམ་མཁྱེན་གྱིས་ཕུང་སོགས་མ་གཟིགས་པའི་ཚུལ་གྱིས་ཕུང་སོགས་
ཀྱི་དེ་ཁོ་ན་ཉིད་གཟིགས་པའི་དོན་དུ་འཆད་པ་མི་འཐད་དེ། དེས་ཕུང་སོགས་གཟིགས་
པའི་ཕྱིར། ཡང་ཁ་ཅིག ཇི་ལྟ་བ་མཁྱེན་པའི་རྣམ་མཁྱེན་གྱིས་ཕུང་སོགས་བདེན་གྲུབ་



i
དབུ་མ་མཐའ་དཔྱོད།
ད་ཡང་བ་ལ་མ་རེག་པར་བདེན་འཛིན་གྱི་བག་ཆགས་སྤངས་པའི་སྒོ་ནས་ཕུང་སོགས་
དེ་ཁོ་ན་ཉིད་འབའ་ཞིག་གཟིགས་པའི་དོན་དུ་འཆད་པ་ཡང་མི་རིགས་ཏེ། ཕུང་སོགས་
དེ་ཁོ་ན་ཉིད་འབའ་ཞིག་གཟིགས་ཞེས་པའི་འབའ་ཞིག་གི་སྒྲ་གསུངས་པ་ཕུང་སོགས་
བདེན་གྲུབ་ཏུ་གཟིགས་པ་བཅད་པའི་ཕྱིར་དུ་གསུངས་པ་མ་ཡིན་པའི་ཕྱིརཏེ། དེ་ཙམ་
དོགས་པ་ཤིན་ཏུ་ཆུང་བའི་ཕྱིར། རང་གི་ལུགས་ནི། འགྲེལ་ཚིག་གཉིས་ཀྱི་དོན་བཤད་
དུཡོད་དེ། རྣམ་མཁྱེན་གྱིས་ཕུང་སོགས་གཉིས་སྣང་དང་བཅས་པའི་ཚུལ་གྱིས་གཟིགས་
དེ་ལྟར་དེའི་དེ་ཁོ་ན་ཉིད་མ་གཟིགས་པར་གཉིས་སྣང་ནུབ་པའི་ཚུལ་གྱིས་གཟིགས་
ཞེས་པའམ། རྣམ་མཁྱེན་གྱིས་ཇི་ལྟ་བ་གཟིགས་པའི་ངོར་ཇི་སྙེད་པ་མ་གཟིགས་པའི་
ཚུལ་གྱིས་དེའི་ངོར་ཇི་ལྟ་བ་གཟིགས་ཞེས་པའི་དོན་ཡིན་པའི་ཕྱིར། ཁོ་ན་རེ། ཡོད་
ན་རྣམ་མཁྱེན་ལ་སྣང་བས་ཁྱབ་པར་ཐལ། རྣམ་མཁྱེན་རང་རྣམ་མཁྱེན་ལ་སྣང་བའི་
ཕྱིར། རྟགས་ཁས། འདོད་ན། ཕུང་སོགས་བདེན་པར་སྣང་བ་ཆོས་ཅན། དེར་ཐལ།
དེའི་ཕྱིར། འདོད་ན། སངས་རྒྱུས་ཀྱི་ཡེ་ཤེས་ལ་ཕུང་སོགས་བདེན་པར་སྣང་བར་
ཐལ། འདོད་པ་དེའི་ཕྱིར་ཞེ་ན། མ་ཁྱབ་སྟེ། ཊིཀ་ཆེན་ལས། སངས་རྒྱས་ཀྱིས་ཇི་
རྙེད་པ་མཁྱེན་པ་དེ་མ་རིག་པའི་བག་ཆགས་ཀྱིས་བསླད་ནས་ཕུང་སོགས་སྣང་བ་མིན་
ཀྱང་། གང་ཟག་གཞན་གྱི་ཤེས་པ་མ་རིག་པས་བསླད་པ་ལ་སྣང་བ་སངས་རྒྱས་ལ་
སྣང་དགོས་ཏེ། སྣང་བ་དེ་མེད་པར་མི་རུང་ལ་ཀུན་རྫོབ་དེ་ཡོད་ན་ཇི་སྙེད་པ་མཁྱེན་
བས་དམིགས་དགོས་པའི་ཕྱིར་རོ། །ཞེས་གསུངས་པའི་ཕྱིར། ཡང་ཁོ་ན་རེ། རྣམ་
མཁྱེན་གྱིས་ཕུང་སོགས་ཀྱི་ཆོས་ཉིད་གཟིགས་པའི་གཟིགས་ངོར་ཕུང་སོགས་མེད་པར་
ཐལ། དེར་ཕུང་སོགས་མ་གཟིགས་པའི་ཕྱིར། འདོད་ན། རྣམ་མཁྱེན་གྱིས་དེ་གཟིགས་



དབུ་མ་མཐའ་དཔྱོད།
312
པའི་གཟིགས་ངོར་ཇི་སྙེད་པ་མེད་པར་ཐལ། འདོད་པ་དེའི་ཕྱིར། འདོད་ན། རྣམ་
མཁྱེན་གྱིས་ཕུང་སོགས་བདེན་མེད་ཀྱི་ཆོས་ཉིད་གཟིགས་པའི་གཟིགས་ངོར་ཕུང་སོགས་
བདེན་མེད་མེད་པར་ཐལ། འདོད་པ་དེའི་ཕྱིར། འདོད་མི་ནུས་ཏེ། དེར་ཕུང་སོགས་
བདེན་གྲུབ་མེད་པའི་ཕྱིར་ཞེ་ན། མ་ཁྱབ་སྟེ། འོ་ན། རྣམ་མཁྱེན་གྱིས་སྒྲ་རྟག་སྟོང་
གི་ཆོས་ཉིད་གཟིགས་པའི་གཟིགས་ངོར་སྒྲ་རྟག་སྟོང་ཡོད་པར་ཐལ། དེར་སྒྲ་རྟག་པ་
མེད་པའི་ཕྱིར། ཁྱབ་པ་ཁས། ཡང་ན་ཐལ་འགྱུར་གསུམ་པ་ལ་ཁྱབ་མེད་ཀྱི་ལན་བྱའོ།།
ཡང་ཁོ་ན་རེ། རྣམ་མཁྱེན་གྱིས་ཕུང་སོགས་ཀྱི་ཆོས་ཉིད་གཟིགས་པའི་གཟིགས་ངོའི་
ཇི་སྙེད་པ་ཡོད་པར་ཐལ། དེར་ཕུང་སོགས་མེད་པ་ཡོད་པའི་ཕྱིར་ཞེ་ན་མ་ཁྱབ་སྟེ། དེར་
ཕུང་སོགས་མེད་པ་ཇི་ལྟ་བ་ཡིན་པའི་ཕྱིར་ཏེ། དེ་ཕུང་སོགས་ཀྱི་དེ་ཁོ་ན་ཉིད་ཡིན་པའི་
ཕྱིར་ཏེ། ཊིཀ་ཆེན་ལས། ཇི་ལྟ་བ་མཁྱེན་པའི་ཡེ་ཤེས་དེས་ཕུང་སོགས་ཀྱི་དེ་ཁོ་ན་
ཉིད་མངོན་སུམ་དུ་གཟིགས་པའི་ཕྱིར་དང་། ཕུང་སོགས་རྣམས་གཟིགས་ངོ་དེར་མ་
གྲུབ་པ་དེ་དག་གི་དེ་ཁོ་ན་ཉིད་ཡིན་པའི་ཕྱིར། ཞེས་གསུངས་པའི་ཕྱིར། །
རྣམ་མཁྱེན་གྱིས་དུས་གསུམ་མཁྱེན་ཚུལ་ལ་ཁ་ཅིག རྣམ་མཁྱེན་གྱིས་དེ་
རིང་གི་དུས་སུ་ཁ་སང་མཁྱེན་ཞེས་ཟེར་བ་མི་འཐད་དེ། ཊིཀ་ཆེན་ལས། འདི་ཡང་
ཉི་མ་དེ་རིང་ལྟ་བུའི་དུས་ད་ལྟ་བ་འདིའི་དུས་སུ་དེ་ལ་ལྟོས་པའི་འདས་མ་འོངས་གཉིས་
མེད་པས་དུས་དེར་དེ་གཉིས་མ་གཞལ་ཡང་། ཞེས་གསུངས་པའི་ཕྱིར། དེས་ན་དེ་
རིང་གི་དུས་མཁྱེན་པའི་རྣམ་མཁྱེན་གྱིས་དེ་རིང་། ཁ་སང་། སང་ཉིན་གསུམ་ཀ་
མངོན་སུམ་དུ་མཁྱེན་པ་ཡིན་ཏེ། ས་བོན་གྱིས་ས་བོན་གྱི་དུས་ཀྱི་མྱུ་གུ་མི་བསྐྱེད་ཀྱང་
སྤྱིར་མྱུ་གུ་བསྐྱེད་པ་ལྟ་བུ་ཡིན་པའི་ཕྱིར་ཏེ། ཊིཀ་ཆེན་ལས། དེ་རིང་གི་དུས་མཁྱེན་



313
དབུ་མ་མཐའ་དཔྱོད།
པའི་ཡེ་ཤེས་དེ་ཉིད་ཀྱིས་འདས་མ་འོངས་ཐམས་ཅད་མཁྱེན་པ་མི་འགལ་ཏེ། ཞེས་སོགས་
གསུངས་པའི་ཕྱིར། ཁ་ཅིག རྣམ་མཁྱེན་གྱིས་ཁ་སང་དེ་རིང་སང་ཉིན་གསུམ་དུས་
གཅིག་ཏུ་མཁྱེན་ཞེས་ཟེར་བ་མི་འཐད་དེ། དེ་གསུམ་དུས་གཅིག་ཏུ་མེད་པའི་ཕྱིར་ཏེ།
ཁ་སང་དེ་རིང་གི་རྒྱུ་དང་། དེ་རིང་སང་ཉིན་གྱི་རྒྱུ་ཡིན་པའི་ཕྱིར། ཁ་ཅིག རྣམ་
མཁྱེན་གྱིས་དེ་རིང་གི་དུས་སུ་ཁ་སང་མ་གཞལ་ཡང་། དེ་རིང་གི་དུས་སུ་རྣམ་མཁྱེན་
གྱིས་ཁ་སང་མཁྱེན་ཞེས་ཟེར། འོ་ན། ཁ་སང་དེ་རིང་གི་དུས་སུ་རྣམ་མཁྱེན་གྱི་གཞལ་
བྱ་ཡིན་པར་ཐལ། དམ་བཅའ་དེའི་ཕྱིར། འདོད་ན། ཁ་སང་ཆོས་ཅན། དེ་རིང་གི་
དུས་སུ་ཡོད་པར་ཐལ། དེ་རིང་གི་དུས་སུ་རྣམ་མཁྱེན་གྱི་གཞལ་བྱ་ཡིན་པའི་ཕྱིར། ཡང་
ཁ་ཅིག དེ་རིང་གི་དུས་སུ་རྣམ་མཁྱེན་གྱིས་ཁ་སང་མ་གཞལ་ཡང་། དེ་རིང་གི་དུས་
ཀྱི་རྣམ་མཁྱེན་གྱིས་ཁ་སང་གཞལ་ཞེས་ཟེར། འོ་ན། ཁ་སང་ཆོས་ཅན། དེ་རིང་གི་
དུས་ཀྱི་རྣམ་མཁྱེན་གྱི་གཞལ་བྱ་ཡིན་པར་ཐལ། དེ་རིང་གི་དུས་ཀྱི་རྣམ་མཁྱེན་གྱིས་
ཁྱོད་གཞལ་བའི་ཕྱིར། འདོད་ན། དེ་རིང་གི་དུས་ཀྱི་ཡོད་པ་ཡིན་པར་ཐལ། འདོད་
པ་དེའི་ཕྱིར། ཁོ་ན་རེ། འདིར་མ་ཁྱབ་སྟེ། དེ་རིང་གི་དུས་ཀྱི་རྣམ་མཁྱེན་ཆོས་ཅན།
ཁྱོད་ཀྱིས་ཁ་སང་གཞལ་བར་ཐལ། ཁྱོད་ཀྱིས་ཆོས་ཐམས་ཅད་གཞལ་བ་གང་ཞིག ཁ་
སང་དེ་ཆོས་ཐམས་ཅད་ཀྱི་ནང་ཚན་ཡིན་པའི་ཕྱིར། དང་པོ་དེར་ཐལ། ཁྱོད་ཀུན་
མཁྱེན་ཡེ་ཤེས་ཡིན་པའི་ཕྱིར། ཞེས་ཟེར་ན། འོ་ན། དེ་རིང་གི་དུས་སུ་རྣམ་མཁྱེན་
ཆོས་ཅན། ཁྱོད་ཀྱིས་ཁ་སང་གཞལ་བར་ཐལ། ཁྱོད་ཀྱིས་ཆོས་ཐམས་ཅད་གཞལ་
བ་གང་ཞིག ཁ་སང་དེ་ཆོས་ཐམས་ཅད་ཀྱི་ནང་ཚན་ཡིན་པའི་ཕྱིར། དང་པོ་དེར་
ཐལ། ཁྱོད་ཀུན་མཁྱེན་ཡེ་ཤེས་ཡིན་པའི་ཕྱིར། རིམ་གྱིས་ཁས་བླངས། ཆོས་ཅན་



དབུ་མ་མཐའ་དཔྱོད། 314
བློན་ཅན་ཡིན་ནོ་ཞེ་ན། ཁྱེད་རང་གི་ཆོས་ཅན་ལ་ཡང་མཚུངས་སོ། །ཡང་ཁ་ཅིག
ད་རིང་གི་དུས་སུ་ཁ་སང་འཇལ་བའི་ཚད་མ་མེད་ཀྱང་། རྣམ་མཁྱེན་དེ་རིང་གི་དུས་
ཕུ་ཁ་སང་འཇལ་བའི་ཚད་མར་ཁས་བླང་དགོས་ཏེ། རྣམ་མཁྱེན་གྱིས་དེ་རིང་གི་དུས་
ཕུ་ཁ་སང་མཁྱེན་པའི་ཕྱིར། མ་གྲུབ་ན། རྣམ་མཁྱེན་ཆོས་ཅན། དེར་ཐལ། དེ་རིང་
བ་སང་གཉིས་ཅིག་ཅར་དུ་མཁྱེན་པའི་ཕྱིར། དེར་ཐལ། ཆོས་ཐམས་ཅད་ཅིག་ཅར་
དུ་མཁྱེན་པའི་ཕྱིར། ཞེ་ན་མ་ཁྱབ་སྟེ། དེ་རིང་ཁ་སང་གཉིས་ཅིག་ཅར་དུ་མེད་པར་
བཤད་ཟིན་པའི་ཕྱིར། འོ་ན། རྣམ་མཁྱེན་གྱིས་དུས་གསུམ་ཅིག་ཅར་དུ་མཁྱེན་པར་
གསུངས་པ་མི་འཐད་པར་ཐལ་ལོ། །ཞེ་ན་སྐྱོན་མེད་དེ། སྔར་བཤད་པ་ལྟར་དང་།
རྣམ་མཁྱེན་གྱིས་ཁ་སང་མཁྱེན་པའི་དུས་དེར་དེ་རིང་མཁྱེན་ཞེས་པའི་དོན་ཡིན་པའི་
དར།
གང་ཕྱིར་རང་བཞིན་གྱིས་དེ་མི་འགག་པ། །ཞེས་སོགས་རྐང་པ་བཞི་ལ། ངག་
ན་ནི། ཁོ་ན་རེ། ལས་འགགས་པའི་རྗེས་སུ་ལས་ཀྱི་འབྲས་བུ་སྐྱེས་པ་མི་འཐད་པར་
[ལ། ལས་འགགས་པའི་རྗེས་སུ་ལས་ཀྱི་རྒྱུན་མེད་པའི་ཕྱིར་ཏེ། ཀུན་གཞིའི་རྣམ་
།ས་མེད་པའི་ཕྱིར་ཞེ་ན། ཤེས་བྱ་ཆོས་ཅན། ཀུན་གཞིའི་རྣམ་ཤེས་མེད་ན་ལས་འགགས་
འི་རྗེས་སུ་ལས་ཀྱི་རྒྱུན་མེད་པའི་རྒྱུ་མཚན་གྱིས་ལས་འགགས་པའི་རྗེས་སུ་ལས་ཀྱི་འབྲས་
སྐྱེས་པ་མི་སྲིད་པའི་སྐྱོན་མེད་དེ། ཀུན་གཞིའི་རྣམ་ཤེས་མེད་ཀྱང་སྤྱིར་ལས་འགགས་
འི་རྗེས་སུ་ལས་ཀྱི་རྒྱུན་ཡོད་ཅིང་། ཁྱད་པར་ལས་འགགས་པའི་རྗེས་སུ་རང་འབྲས་
[ས་ཀྱི་འབྲས་བུ་སྐྱེད་བྱེད་ཀྱི་ལས་ཀྱི་རྒྱུན་ཡོད་པའི་ཕྱིར། དང་པོ་གྲུབ་སྟེ། ལས་
གགས་པ་ལས་ཀྱི་རྒྱུན་ཡིན་པའི་ཕྱིར་ཏེ། ལས་འགགས་པ་རང་བཞིན་གྱིས་མ་གྲུབ་



315
དབུ་མ་མཐའ་དཔྱོད།
པའི་ཕྱིར་ཏེ། ལས་རང་བཞིན་གྱིས་མ་སྐྱེས་པའི་ཕྱིར། རྟགས་ཕྱི་མ་གྲུབ་སྟེ། ཀུན་
གཞིའི་རྣམ་ཤེས་མེད་ཀྱང་། ལས་འགགས་པའི་རྗེས་སུ་ལས་ཀྱི་བག་ཆགས་སེམས་
རྒྱུད་ལ་བསྒོས་པའི་སྟོབས་ཀྱིས་རང་འབྲས་ལས་ཀྱི་འབྲས་བུ་སྐྱེད་བྱེད་ཡོད་པའི་ཕྱིར།
ཁ་ཅིག ལས་འགགས་པ་དེ་ལས་ཀྱི་འབྲས་བུ་སྐྱེད་བྱེད་ཡིན་ཞེས་ཟེར། དེ་མི་འཐད་
པར་ཐལ། དེ་ལས་ཀྱི་འབྲས་བུ་དང་ངོ་བོ་གཅིག་ཡིན་པའི་ཕྱིར། དེར་ཐལ། དེ་
ལས་ཀྱི་འབྲས་བུའི་བྱེ་བྲག་ཡིན་པའི་ཕྱིར། དེར་ཐལ། དེ་ལས་ཀྱི་འབྲས་བུ་ཡིན་པའི་
ཕྱིར། དེར་ཐལ། དེ་དངོས་པོ་ཡིན་པའི་ཕྱིར། དེས་ན་ལས་འགགས་པས་རང་འབྲས་
ལས་ཀྱི་འབྲས་བུ་བསྐྱེད་ཅེས་བྱའོ། །དེ་ལ་ཁོ་ན་རེ། འོ་ན་དགེ་བའི་ལས་ཀྱི་ཞིག་པས་
རང་འབྲས་རྣམ་སྨིན་བདེ་བ་དང་། མི་དགེ་བའི་ལས་ཀྱི་ཞིག་པས་རང་འབྲས་རྣམ་
སྨིན་སྡུག་བསྔལ་འབྱིན་པར་ཐལ། དམ་བཅའ་དེའི་ཕྱིར། འདོད་ན། དགེ་བའི་ལས་
ཀྱི་ཞིག་པ་ཆོས་ཅན། དགེ་བ་ཡིན་པར་ཐལ། རང་འབྲས་རྣམ་སྨིན་བདེ་བ་འབྱིན་
བྱེད་ཡིན་པའི་ཕྱིར། མི་དགེ་བའི་ལས་ཀྱི་ཞིག་པ་ཆོས་ཅན། མི་དགེ་བ་ཡིན་པར་ཐལ།
རང་འབྲས་རྣམ་སྨིན་སྡུག་བསྔལ་འབྱིན་བྱེད་ཡིན་པའི་ཕྱིར་ཞེ་ན། སྔ་ཕྱི་གཉིས་ཀ་
ལ་མ་ཁྱབ་སྟེ། དེ་འདྲ་ནི་ཞིག་པ་དངོས་མེད་དུ་ཁས་ལེན་པའི་གྲུབ་མཐའ་ཡིན་པའི་
ཕྱིར། ཡང་ཁོ་ན་རེ་ཁ་སང་གི་ལས་ཀྱི་ཞིག་པས་དེ་རིང་གི་དུས་སུ་འབྲས་བུ་དངོས་
སུ་འབྱིན་པ་ཡོད་པར་ཐལ། དགེ་མི་དགེའི་ལས་ཀྱི་ཞིག་པས་ལས་དེ་བྱས་ནས་བསྐལ་
བ་བརྒྱ་ལོན་པའི་འོག་ཏུ་འབྲས་བུ་དངོས་སུ་འབྱིན་པ་ཡོད་པའི་ཕྱིར་ཞེ་ན། རྟགས་མ་
གྲུབ་སྟེ། རྒྱུས་རང་གི་བརྒྱུད་འབྲས་དངོས་སུ་བསྐྱེད་པ་མི་འཐད་པའི་ཕྱིར་ཏེ། བུད་
ཤིང་གིས་དུ་བ་དངོས་སུ་བསྐྱེད་པ་མི་འཐད་པའི་ཕྱིར། ཁ་ཅིག འདོད་ལན་བྱེད་པ་



དབུ་མ་མཐའ་དཔྱོད།
316
མི་འཐད་དེ། ཁ་སང་གི་ལས་ཀྱི་ཞིག་པ་དེ་རིང་གི་དུས་སུ་མེད་པའི་ཕྱིར། དེར་ཐལ།
ཁ་སང་གི་ལས་ཀྱི་ཞིག་པ་དེ་དེ་རིང་གི་དུས་སུ་ཞིག་པའི་ཕྱིར། དེར་ཐལ། དེ་རང་
གྲུབ་དུས་ཀྱི་སྐད་ཅིག་གཉིས་པར་ཞིག་པའི་ཕྱིར་ཏེ། དེ་དངོས་པོ་ཡིན་པའི་ཕྱིར། ཁོ་
ན་རེ། དེ་རིང་གི་དུས་སུ་ཁ་སང་གི་ལས་ཀྱི་ཞིག་པ་ཡོད་པར་ཐལ། དེ་རིང་གི་དུས་
སུ་ཁ་སང་གི་ལས་ཞིག་པའི་ཕྱིར་ན། མ་ཁྱབ་བོ། །ཡང་ཁོ་ན་རེ། དགེ་བའི་ལས་ཀྱི་
ཞིག་པ་ཡིན་ན། རང་འབྲས་རྣམ་སྨིན་འབྱིན་བྱེད་ཡིན་དགོས་པར་ཐལ། དེས་རང་
འབྲས་རྣམ་སྨིན་འབྱིན་པའི་ཕྱིར། རྟགས་ཁས། འདོད་ན། རྣམ་སྨིན་བྱུང་ཟིན་པའི་
དགེ་བའི་ལས་ཀྱི་ཞིག་པ་ཆོས་ཅན། དེར་ཐལ། དེའི་ཕྱིར་ཞེ་ན། མ་གྲུབ་སྟེ། རྣམ་
སྨིན་བྱུང་ཟིན་པའི་དགེ་བའི་ལས་ཞིག་པའི་རྒྱུན་ཡོད་ཀྱང་། དེ་འདྲའི་ཞིག་པ་བཞག་
དཀའ་བའི་ཕྱིར། དེར་ཐལ། རྣམ་སྨིན་བྱུང་ཟིན་པའི་དགེ་བའི་ལས་བཞག་དཀའ་
བའི་ཕྱིར། དེར་ཐལ། དགེ་བའི་ལས་ཡིན་ན། ཁོང་ཁྲོ་ལྟ་བུས་མ་བཅོམ་ན་རང་
འབྲས་རྣམ་སྨིན་བདེ་བ་འབྱིན་པས་ཁྱབ་པའི་ཕྱིར། མཁས་པ་ཁ་ཅིག ཀུན་གཞིའི་
རྣམ་ཤེས་མེད་པ་དང་། རང་རིག་མེད་པ་དང་། རང་རྒྱུད་ཀྱི་རྟགས་ཡང་དག་མེད་
པ་དང་། ཕྱི་དོན་ཡོད་པ་དང་། ཆོས་ཀྱི་བདག་འཛིན་ཉོན་སྒྲིབ་ཡིན་པ་དང་། ཉན་
རང་འཕགས་པ་ལ་ཆོས་ཀྱི་བདག་མེད་རྟོགས་པ་ཡོད་པ་དང་། འདས་མ་འོངས་དངོས་
པོ་ཡིན་པ་རྣམས་ཐལ་འགྱུར་བའི་ཐུན་མོང་མ་ཡིན་པའི་ཁས་ལེན་ཡིན་ཟེར་བ་མི་འཐད་
དེ༑ ཕྱི་རོལ་པ་དང་བྱེ་བྲག་སྨྲ་བ་རྣམས་ཀྱིས་ཀུན་གཞིའི་རྣམ་ཤེས་དང་རང་རིག་མི་
འདོད། རྒྱང་འཕེན་གྱིས་རང་རྒྱུད་ཀྱི་རྟགས་ཡང་དག་མི་འདོད། བྱེ་བྲག་སྨྲ་བས་
ཞིག་པ་དངོས་པོ་འདོད་པ་སོགས་ཡིན་པའི་ཕྱིར། རང་གི་ལུགས་ནི། ཆོས་རྣམས་རང་



317
དབུ་མ་མཐའ་དཔྱོད།
གི་མཚན་ཉིད་ཀྱིས་མ་གྲུབ་ཅིང་། བརྟེན་ནས་བཏགས་པ་ཙམ་ཡིན་པའི་རྒྱུ་མཚན་གྱིས་
ཀུན་གཞིའི་རྣམ་ཤེས་མེད་པར་ཁས་ལེན་པ་སོགས་ཀྱི་གྲུབ་མཐའ་ཐལ་འགྱུར་བའི་ཐུན་
མོང་མ་ཡིན་པའི་གྲུབ་མཐའ་ཡིན་ནོ། །དེ་ལ་ཀུན་གཞི་འདོད་པ་རྣམས་ན་རེ། ཐེག་
ཆེན་གྱི་མཐོང་ལམ་བར་ཆད་མེད་ལམ་པ་ལྟ་བུའི་རྒྱུད་ཀྱི་སྒོམ་སྤངས་ཀྱི་བག་ཆགས་
ཀྱི་རྟེན་མེད་པར་ཐལ། དེའི་རྒྱུད་ཀྱི་ཡིད་ཀྱི་རྣམ་པར་ཤེས་པ་ནི་གཉིས་སྣང་འཁྲུལ་
པའི་བག་ཆགས་ཀྱིས་མ་བསླད་པའི་མཉམ་གཞག་ཟག་མེད་ཡིན། དབང་ཤེས་དེའི་
རྟེན་དུ་མེད། ཀུན་གཞིའི་རྣམ་ཤེས་ཁྱེད་མི་འདོད་པའི་ཕྱིར་ཞེ་ན། མ་ཁྱབ་སྟེ། ཐེག་
ཆེན་གྱི་མཐོང་ལམ་བར་ཆད་མེད་ལམ་དེ་ཉིད་གདགས་གཞིར་བྱས་ནས་རྟོག་པས་སེམས་
དཔའ་དེར་བཏགས་པའི་ང་ཙམ་དེ་བག་ཆགས་ཀྱི་རྟེན་ཡིན་པའི་ཕྱིར། ཞེས་ཊིཀ་ཆེན་
ལས་བཤད། འདི་ལྟར་འབྱུང་བཞིན་དུ། ཁ་ཅིག ཐེག་ཆེན་གྱི་མཐོང་ལམ་བར་
ཆད་མེད་ལམ་ལ་གནས་པའི་སེམས་དཔའི་རྒྱུད་ལ་རྟོག་བློ་ཡོད་པར་འདོད་པ་ནང་འགལ་
བ་ཡིན་ཏེ། ཤེས་བྱ་ཆོས་ཅན། དེའི་རྒྱུད་ལ་རྟོག་བློ་མེད་པར་ཐལ། དེའི་རྒྱུད་ཀྱི་
རྟོག་བློ་དེ་ཡིད་ཀྱི་ཤེས་པ་མ་ཡིན་པའི་ཕྱིར། དེར་ཐལ། དེའི་རྒྱུད་ཀྱི་ཡིད་ཀྱི་ཤེས་
པ་ཐེག་ཆེན་གྱི་མཐོང་ལམ་བར་ཆད་མེད་ལམ་ཡིན་པའི་ཕྱིར། དེར་ཐལ། དེའི་རྒྱུད་
ཀྱི་ཡིད་ཀྱི་ཤེས་པ་དེ་གཉིས་སྣང་འཁྲུལ་པའི་བག་ཆགས་ཀྱིས་མ་བསླད་པའི་མཉམ་གཞག་
ཟག་མེད་ཡིན་པའི་ཕྱིར། ལན་མེད་དོ། །ཁོ་ན་རེ། དབུ་མ་རང་རྒྱུད་པའི་ལུགས་ལ་
སེམས་དཔའ་དེའི་སྒོམ་སྤངས་ཀྱི་བག་ལ་ཉལ་གྱི་རྟེན་མེད་པར་ཐལ། སྔར་བཀོད་པའི་
རྟགས་རྣམས་གང་ཞིག དེའི་ལུགས་ལ་བར་ཆད་མེད་ལམ་ཉིད་གདགས་གཞིར་བྱས་
ནས་རྟོག་པས་སེམས་དཔའ་དེར་བཏགས་པའི་ང་ཙམ་མི་འཐད་པའི་ཕྱིར་ཞེ་ན། འདི་



318
དབུ་མ་མཐའ་དཔྱོད།
ལ་སྟོང་ཐུན་ཆེན་མོར་འདོད་ལན་མཛད་ཀྱང་རང་ལུགས་ཁྱབ་པ་མ་ངེས་པར་སེམས་
ཏེ༑ མཐོང་ལམ་བར་ཆད་མེད་ལམ་ལ་གནས་པའི་སེམས་དཔའ་རང་ལྡོག་དེ་ཉིད་རང་
རྒྱུད་ཀྱི་སྒོམ་སྤངས་ཀྱི་བག་ལ་ཉལ་གྱི་རྟེན་ཡིན་པའི་ཕྱིར། དཔེར་ན། གང་ཟག་གི་
མཚན་གཞི་རྫས་ཡོད་དུ་འཇོག་ཀྱང་། གང་ཟག་རང་ལྡོག་བཏགས་ཡོད་དུ་འདོད་པ་
བཞིན་ནོ། །ཐལ་འགྱུར་བའི་ལུགས་ལ་བར་ཆད་མེད་ལམ་པ་དེའི་རྒྱུད་ཀྱི་ཡིད་ཀྱི་ཤེས་
པ་དང་། ཡིད་ཀྱི་རྣམ་པར་ཤེས་པ་གཉིས་ཀ་མཉམ་གཞག་ཟག་མེད་ཡིན་ཀྱང། རང་
རྒྱུད་པའི་སྐབས་སུ་ཡིད་ཤེས་དེ་ལྟར་མི་རུང་སྟེ། རང་རིག་མངོན་སུམ་བཞག་དགོས་
པའི་ཕྱིར། ཁ་ཅིག དངོས་པོ་དེའི་འདས་པ་ཡིན་ན་དངོས་པོ་དེའི་དུས་སུ་ཐལ་ཟིན་
པས་ཁྱབ། དངོས་པོ་དེའི་མ་འོངས་པ་ཡིན་ན། དངོས་པོ་དེའི་དུས་སུ་ཕྱིན་མ་ཟིན་
པས་ཁྱབ་ཅེས་ཟེར། འོ་ན། མྱུ་གུའི་ཞིག་པ་ཆོས་ཅན། ཁྱབ་པ་སྔ་མ་དེར་ཐལ། དེའི་
ཕྱིར། མ་གྲུབ་ན། མྱུ་གུ་ཆོས་ཅན། ཁྱོད་ཀྱི་ཞིག་པ་ཁྱོད་ཀྱི་འདས་པ་ཡིན་པར་ཐལ།
ཁྱོད་དངོས་པོ་ཡིན་པའི་ཕྱིར། འདོད་ན། དེ་ཆོས་ཅན། དེ་མ་ཡིན་པར་ཐལ། མྱུ་
གུའི་དུས་སུ་འདས་པ་མ་ཡིན་པའི་ཕྱིར། དེར་ཐལ། དེ་མྱུ་གུའི་དུས་སུ་མ་འོངས་པ་
ཡིན་པའི་ཕྱིར། དེར་ཐལ། དེ་མྱུ་གུའི་འབྲས་བུ་ཡིན་པའི་ཕྱིར། མ་གྲུབ་ན། མྱུ་གུ་
ཆོས་ཅན། ཁྱོད་ཀྱི་ཞིག་པ་ཁྱོད་ཀྱི་འབྲས་བུ་ཡིན་པར་ཐལ། ཁྱོད་དངོས་པོ་ཡིན་པའི་
ཕྱིར། ཁྱབ་པ་ཕྱི་མ་ལ། མྱུ་གུའི་མ་འོངས་པ་ཆོས་ཅན། མྱུ་གུའི་དུས་སུ་ཕྱིན་མ་
ཟིན་པར་ཐལ། མྱུ་གུའི་མ་འོངས་པ་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ།
མྱུ་གུའི་དུས་སུ་འདས་པ་ཡིན་པའི་ཕྱིར། དེར་ཐལ། མྱུ་གུའི་རྒྱུ་ཡིན་པའི་ཕྱིར། མ་
གྲུབ་ན། མུ་གུ་ཆོས་ཅན། ཁྱོད་ཀྱི་མ་འོངས་པ་ཁྱོད་ཀྱི་རྒྱུ་ཡིན་པར་ཐལ། ཁྱོད་དངོས་



319
དབུ་མ་མཐའ་དཔྱོད།
པོ་ཡིན་པའི་ཕྱིར། དེ་ལ་ཁ་ཅིག བུམ་པའི་འདས་པ་བུམ་པ་ལ་ལྟོས་ཏེ་འདས་པ་དང་།
བུམ་པའི་མ་འོངས་པ་དེ་ལ་ལྟོས་ཏེ་མ་འོངས་པ་ཡིན་ཟེར་བ་ཁེགས་ཏེ། བུམ་པ་ལ་ལྟོས་
ཏེ་འདས་པ་ཡིན་ན། བུམ་པའི་དུས་སུ་འདས་པ་ཡིན་དགོས། དེ་ལ་ལྟོས་ཏེ་མ་འོངས་
པ་ཡིན་ན། དེའི་དུས་སུ་མ་འོངས་པ་ཡིན་དགོས་པའི་ཕྱིར། ཁ་ཅིག བུམ་པའི་འདས་
པ་ཡིན་ན། མ་ཡིན་དགག་ཡིན་པས་ཁྱབ། དེའི་མ་འོངས་པ་ཡིན་ན་ཡང་མ་ཡིན་དགག་
ཡིན་པས་ཁྱབ་ཟེར། སྔ་མ་ལ། བུམ་པའི་འབྲས་བུ་ཆོས་ཅན། དེར་ཐལ། དེའི་ཕྱིར།
མ་གྲུབ་ན། ཤེས་བྱ་ཆོས་ཅན། དེ་དེར་ཐལ། དེ་བུམ་པའི་འདས་མ་འོངས་ད་ལྟ་བ་
གསུམ་པོ་གང་རུང་གང་ཞིག ཕྱི་མ་གཉིས་གང་ཡང་མ་ཡིན་པའི་ཕྱིར། གཞན་ཡང་།
བུམ་པའི་འབྲས་བུ་བུམ་པའི་འདས་པ་ཡིན་པར་ཐལ། ལས་ཀྱི་འབྲས་བུ་ལས་ཀྱི་འདས་
པ་ཡིན་པ་གང་ཞིག བུམ་པ་ཡོད་པའི་ཕྱིར། དང་པོ་དེར་ཐལ། ལས་ཀྱི་འབྲས་བུ་
ལས་ཀྱི་འགགས་པ་ཡིན་པའི་ཕྱིར། དེར་ཐལ། ལས་ཀྱི་འབྲས་བུ་ལས་འགགས་པ་
ཡིན་པའི་ཕྱིར། དེར་ཐལ། ལས་ཀྱི་བརྒྱུད་འབྲས་ཀྱི་དུས་སུ་ལས་འགགས་ནས་ཡུན་
རིང་ལོན་པའི་ཕྱིར། གཞན་ཡང་། ལས་ཀྱི་འབྲས་བུ་ལས་འགགས་པ་ཡིན་པར་ཐལ།
ལས་ཀྱི་འབྲས་བུ་སྐྱེས་པའི་དུས་དེ་ལས་འགགས་པའི་དུས་ཡིན་པའི་ཕྱིར། དེར་ཐལ།
ལས་ཀྱི་འབྲས་བུ་སྐྱེས་པ་དང་ལས་འགགས་པ་དུས་མཉམ་པའི་ཕྱིར། རྩ་བའི་ཁྱབ་པ་
གཉིས་པ་ལ། བུམ་པའི་རྒྱུ་ཆོས་ཅན། མ་ཡིན་དགག་ཡིན་པར་ཐལ། བུམ་པའི་མ་
འོངས་པ་ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན། དེ་དེར་ཐལ། བུམ་པའི་
རྒྱུའི་དུས་སུ་བུམ་པ་མ་འོངས་པ་ཡིན་པའི་ཕྱིར། རྟགས་སླ། ཡང་ཞིག་པ་དངོས་པོ་
ཡིན་པ་ལ་སྐྱོན་འཕེན་པ་ཁ་ཅིག ཞིག་པ་ཆོས་ཅན། རང་དུས་སུ་ཁྱོད་ཁྱོད་རང་ཡིན་



དབུ་མ་མཐའ་དཔྱོད།
320
པར་ཐལ། ཁྱོད་ཁྱོད་རང་གང་ཞིག ཁྱོད་དངོས་པོ་ཡིན་པའི་ཕྱིར། འདིར་མ་ཁྱབ།
འདོད་ན། ཞིག་པ་ཞིག་པའི་དུས་སུ་ཞིག་པར་ཐལ། འདོད་པ་དེའི་ཕྱིར། འདོད་མི་
ནུས་ཏེ། ཞིག་པ་ཞིག་པའི་དུས་སུ་ད་ལྟར་བ་ཡིན་པའི་ཕྱིར། མ་གྲུབ་ན། དེ་ཆོས་
ཅན། རང་དུས་ན་ད་ལྟར་བ་ཡིན་པར་ཐལ། དངོས་པོ་ཡིན་པའི་ཕྱིར། རྟགས་ཁས་
སོ༑ ༑ཞེ་ན། མ་ཁྱབ་མཚམས་ལ། སྐྱེ་བཞིན་པ་ཆོས་ཅན། དེར་ཐལ། དེའི་ཕྱིར།
འདོད་ན། དེ་ཆོས་ཅན། རང་དུས་སུ་མེད་པར་ཐལ། རང་དུས་སུ་སྐྱེ་བཞིན་པ་ཡིན་
པའི་ཕྱིར། ཁྱབ་སྟེ། གལ་ཏེ་སྐྱེ་བཞིན་པ་ནི་སྐྱེ་ལ་ཕྱོགས་པས་ཡོད་མིན་ཞིང་། །ཞེས་
གསུངས་པའི་ཕྱིར། གཞན་ཡང་། དེ་ཆོས་ཅན། རང་དུས་སུ་སྐྱེ་བཞིན་པ་མ་ཡིན་
པར་ཐལ། རང་དུས་སུ་འཇིག་བཞིན་པ་ཡིན་པའི་ཕྱིར་ཏེ། རང་དུས་སུ་འགག་བཞིན་
པ་ཡིན་པའི་ཕྱིར། ཁྱབ་སྟེ། འགག་བཞིན་པ་ནི་ཡོད་ཀྱང་འཇིག་ལ་ཕྱོགས་པར་འདོད་
གྱུར་པ། །ཞེས་གསུངས་པའི་ཕྱིར། གཞན་ཡང་། ཞིག་པ་དངོས་པོ་ཡིན་པ་དེ་འགོག་
པ་མི་འཐད་པར་ཐལ། འགགས་པ་དངོས་པོ་ཡིན་པའི་ཕྱིར། དེར་ཐལ། ལས་འགགས་
པ་དངོས་པོ་ཡིན་པའི་ཕྱིར། དེར་ཐལ། ལས་འགགས་པ་དེས་རང་འབྲས་ལས་ཀྱི་
འབྲས་བུ་བསྐྱེད་པའི་ཕྱིར་ཏེ། ལ་ལར་ལས་འགགས། ཞེས་སོགས་ཀྱི་གཞུང་དོན་གྲུབ་
པའི་ཕྱིར། གཞན་ཡང་། ཞིག་པ་དངོས་པོ་ཡིན་པར་ཐལ། ཤི་བ་དངོས་པོ་ཡིན་པའི་
ཕྱིར། དེར་ཐལ། རྒ་ཤི་དངོས་པོ་ཡིན་པའི་ཕྱིར། དེར་ཐལ། རྟེན་འབྲེལ་ཡན་ལག་
བཅུ་གཉིས་ཀྱི་ནང་ཚན་དུ་གྱུར་པའི་རྒ་ཤི་དངོས་པོ་ཡིན་པའི་ཕྱིར། དེར་ཐལ། དེའི་
ནང་ཚན་དུ་གྱུར་པའི་སྐྱེ་བ་ལས་དེའི་ནང་ཚན་དུ་གྱུར་པའི་རྒ་ཤི་འབྱུང་བའི་ཕྱིར། དེར་
ཐལ། སྐྱེ་བའི་རྐྱེན་གྱིས་རྒ་ཤི། ཞེས་མདོ་ལས་གསུངས་པའི་ཕྱིར། གཞན་ཡང་།



321
དབུ་མ་མཐའ་དཔྱོད།
ཞིག་པ་དངོས་པོ་ཡིན་པར་ཐལ། ཞིག་པ་ལ་རྒྱུ་ཡོད་པའི་ཕྱིར། དེར་ཐལ། དངོས་
པོ་ཞིག་པ་ལ་རྒྱུ་ཡོད་པའི་ཕྱིར། དེར་ཐལ། དངོས་པོ་རྒྱུ་མེད་དུ་མི་འཇིག་པའི་ཕྱིར།
ཡང་། སྟོང་ཐུན་ཆེན་མོའི་གསུང་ཟིན་ལ་བརྟེན་ནས་ཁ་སང་གི་བུམ་པ་དེ་རིང་གི་དུས་
སུ་འདས་ཀྱང་། དེ་རིང་གི་དུས་སུ་འདས་པ་མ་ཡིན་པ་དང་། དེ་རིང་གི་དུས་སུ་ཞིག་
ཀྱང་། དེ་རིང་གི་དུས་སུ་ཞིག་པ་མ་ཡིན་པ་དང་། སང་ཉིན་གྱི་བུམ་པ་དེ་རིང་གི་
དུས་སུ་མ་འོངས་ཀྱང་། དེ་རིང་གི་དུས་སུ་མ་འོངས་པ་མ་ཡིན་ནོ་ཞེས་གསུངས། འོ་
ན༑ ཁ་སང་གི་བུམ་པ་ཆོས་ཅན། དེ་རིང་གི་དུས་སུ་མ་འདས་པར་ཐལ། དེ་རིང་གི་
དུས་སུ་མ་འདས་པ་ཡིན་པའི་ཕྱིར། དེར་ཐལ། དེ་རིང་གི་དུས་སུ་འདས་པ་དང་། དེ་
རིང་གི་དུས་སུ་མ་འདས་པ་གང་རུང་ཡིན་པ་གང་ཞིག དེ་རིང་གི་དུས་སུ་འདས་པ་
མ་ཡིན་པའི་ཕྱིར། རྟགས་ཕྱི་མ་དངོས། དང་པོ་དེར་ཐལ། གཞི་གྲུབ་པའི་ཕྱིར། ཁྱབ་
སྟེ༑ དེ་རིང་གི་དུས་སུ་འདས་པ་དང་། དེ་རིང་གི་དུས་སུ་མ་འདས་པ་གཉིས་དངོས་
འགལ་ཡིན་པའི་ཕྱིར། གཞན་ཡང་། དེ་ཆོས་ཅན། དེ་རིང་གི་དུས་སུ་མ་ཞིག་པར་
ཐལ། དེ་རིང་གི་དུས་སུ་མ་ཞིག་པ་ཡིན་པའི་ཕྱིར། དེར་ཐལ། དེ་རིང་གི་དུས་སུ་
ཞིག་པ་དང་། དེ་རིང་གི་དུས་སུ་མ་ཞིག་པ་གང་རུང་ཡིན་པ་གང་ཞིག དེ་རིང་གི་
དུས་སུ་ཞིག་པ་མ་ཡིན་པའི་ཕྱིར། རྟགས་ཕྱི་མ་དངོས། གཞན་ཡང་། སང་ཉིན་
ཆོས་ཅན། དེ་རིང་གི་དུས་སུ་མ་འོངས་པ་ཡིན་པར་ཐལ། དེ་རིང་གི་འབྲས་བུ་ཡིན་
པའི་ཕྱིར། དེ་ལ་ཁོ་ན་རེ། དེ་རིང་གི་དུས་སུ་འོངས་པ་དང་། དེ་རིང་གི་དུས་སུ་མ་
འོངས་པ་གཉིས་དངོས་འགལ་ཡིན་པར་ཐལ། དེ་རིང་གི་དུས་སུ་ཞིག་པ་དང་། དེ་
རིང་གི་དུས་སུ་མ་ཞིག་པ་གཉིས་དངོས་འགལ་ཡིན་པའི་ཕྱིར། འདོད་ན། གཞི་གྲུབ་



དབུ་མ་མཐའ་དཔྱོད། ་ 322
ན༑ དེ་རིང་གི་དུས་སུ་འོངས་པ་དང་། དེ་རིང་གི་དུས་སུ་མ་འོངས་པ་གང་རུང་ཡིན་
དགོས་པར་ཐལ། འདོད་པ་དེའི་ཕྱིར། འདོད་ན། ཁ་སང་ཆོས་ཅན། དེར་ཐལ།
དེའི་ཕྱིར། འདོད་ན། དེ་རིང་གི་དུས་སུ་འོངས་པ་ཡིན་པར་ཐལ། འདོད་པ་གང་
ཞིག དེ་རིང་གི་དུས་སུ་མ་འོངས་པ་མ་ཡིན་པའི་ཕྱིར། འདོད་ན། དེ་རིང་གི་དུས་སུ་
སླེབས་པ་ཡིན་པར་ཐལ། འདོད་པ་དེའི་ཕྱིར། འདོད་ན། དེ་རིང་གི་དུས་སུ་སླེབ་
བཞིན་པ་ཡིན་པར་ཐལ། འདོད་པ་དེའི་ཕྱིར། འདོད་མི་ནུས་ཏེ། དེ་རིང་གི་དུས་སུ་
ཐལ་ཟིན་པ་ཡིན་པའི་ཕྱིར་ཞེ་ན། ཚིག་ལ་བརྟེན་པའི་འཁྲི་ཚུལ་ཡིན་ཏེ། འོ་ན། ཤེས་
བྱ་ཆོས་ཅན། འོངས་པ་དང་མ་འོངས་པ་དངོས་འགལ་ཡིན་པར་ཐལ། འདས་པ་དང་
མ་འདས་པ་དངོས་འགལ་ཡིན་པའི་ཕྱིར། འདོད་ན། གང་ཟག་གི་བདག་མེད་ཡིན་
ན་འོངས་པ་དང་མ་འོངས་པ་གང་རུང་ཡིན་པས་ཁྱབ་པར་ཐལ། འདོད་པ་དེའི་ཕྱིར།
ཁྱབ་སྟེ། འདས་མ་འདས་གཉིས་དངོས་འགལ་ཡིན་ན་གང་ཟག་གི་བདག་མེད་ཡིན་
ན་དེ་གཉིས་གང་རུང་ཡིན་པས་ཁྱབ་པ་ཡོད་དགོས་པའི་ཕྱིར། འདོད་ན། གང་ཟག་
གི་བདག་ཆོས་ཅན། དེར་ཐལ། དེའི་ཕྱིར། འདོད་ན། འོངས་པ་ཡིན་པར་ཐལ།
འདོད་པ་གང་ཞིག མ་འོངས་པ་མ་ཡིན་པའི་ཕྱིར། ཕྱི་མ་མ་གྲུབ་ན། འདས་མ་འོངས་
ད་ལྟ་གསུམ་པོ་གང་རུང་ཡིན་པར་ཐལ། མ་གྲུབ་པ་དེའི་ཕྱིར། འདོད་ན། ཡོད་པར་
ཐལ། འདོད་པ་དེའི་ཕྱིར། རྟགས་བསལ་རྣམས་རིམ་པ་བཞིན་དུ་མཚུངས་སོ། །ཡང་
ཁ་ཅིག འདས་མ་འོངས་ད་ལྟ་བ་གསུམ་དང་། དེ་གསུམ་གྱི་དུས་གསུམ་ཡིན་ཁྱབ་
མཉམ་ཡིན་ཟེར་བ་མི་འཐད་དེ། ད་ལྟ་བ་ཡིན་ན་ད་ལྟ་བའི་དུས་ཡིན་པས་མ་ཁྱབ་པའི་
ཕྱིར། དེར་ཐལ། དུས་ཡིན་ན་ལྡན་མིན་འདུ་བྱེད་ཡིན་པས་ཁྱབ་པའི་ཕྱིར། རྟགས་



320
དབུ་མ་མཐའ་དཔྱོད་
འབུད། གཞན་ཡང་། དབུ་མ་རང་རྒྱུད་པས་དེ་རྣམས་ཡིན་ཁྱབ་མཉམ་དུ་འདོད་པར་
ཐལ། ཐལ་འགྱུར་བའི་སྐབས་འདིར་དེ་ལྟར་ཡིན་པ་གང་ཞིག མཚུངས་པའི་ཕྱིར།
འདོད་མི་ནུས་ཏེ། རང་རྒྱུད་པའི་ལུགས་ལ་བུམ་པའི་ཞིག་པ་འདས་པའི་དུས་མ་ཡིན་
པའི་ཕྱིར། དེར་ཐལ། དུས་ཡིན་ན་དངོས་པོ་ཡིན་པས་ཁྱབ་པ་གྲུབ་མཐའ་སྨྲ་བ་བཞི་
ཀའི་སྤྱི་སྐད་ཡིན་པའི་ཕྱིར། རང་ལུགས་ནི། སྐྱེས་ལ་འགགས་པ་འདས་པའི་མཚན་
ཉིད། དུས་གསུམ་གྱི་གཙོ་བོ་དང་སྐྱེས་ལ་མ་འགགས་པའི་གཞི་མཐུན་ད་ལྟར་བའི་མཚན་
ཉིད། དུས་གསུམ་གྱི་ནང་ཚན་ཡང་ཡིན། ད་ལྟ་བ་མ་ཡིན་པ་དང་མ་འགགས་པའི་
གཞི་མཐུན་མ་འོངས་པའི་མཚན་ཉིད་ཡིན་ནོ། །
ཀུན་གཞི་ཡོད་ཅིང་གང་ཟག་ཉིད་ཡོད་ལ། །ཞེས་སོགས་ལ། ངག་དོན་ནི།
ཁོ་ན་རེ། ལང་གཤེགས་སོགས་ལས་ཀུན་གཞིའི་རྣམ་ཤེས་སོགས་གསུངས་པ་མི་འཐད་
པར་ཐལ། ཀུན་གཞིའི་རྣམ་ཤེས་མེད་པའི་ཕྱིར་ཞེ་ན། མ་ཁྱབ་སྟེ། དགོངས་གཞི་
སྟོང་ཉིད་ལ་དགོངས་ནས་ཀུན་གཞིའི་རྣམ་ཤེས་སྟོན་པའི་མདོ་དང་། ལས་འབྲས་ཀྱི་
རྟེན་དུ་གྱུར་པའི་བདག་ཡོད་པ་ལ་དགོངས་ནས་གང་ཟག་དང་ཕུང་པོ་བདེན་གྲུབ་ཏུ་སྟོན་
པའི་མདོ་གསུངས་པའི་ཕྱིར། ཁ་ཅིག ཐལ་འགྱུར་བའི་ལུགས་ལ་ཀུན་གཞིའི་རྣམ་
ཤེས་ཐ་སྙད་དུ་ཡོད་དོ་ཞེས་ཟེར། འོ་ན། གང་ཟག་ལྷས་བྱིན་གྱི་རྒྱུད་ཀྱི་ཀུན་གཞིའི་
རྣམ་ཤེས་ལྷས་བྱིན་གྱི་གང་ཟག་ཡིན་པར་ཐལ། དམ་བཅའ་དེའི་ཕྱིར། འདོད་ན།
གང་ཟག་ལྷས་བྱིན་ཐ་སྙད་བཏགས་པའི་བཏགས་དོན་བཙལ་བའི་ཚེ་རྙེད་པར་ཐལ།
འདོད་པ་དེའི་ཕྱིར། འདོད་ན། དེ་རང་གི་མཚན་ཉིད་ཀྱིས་གྲུབ་པར་ཐལ། འདོད་པ་
དེའི་ཕྱིར། གཞན་ཡང་། ཕྱི་དོན་མེད་པར་ཐལ། ཀུན་གཞིའི་རྣམ་ཤེས་ཡོད་པ་གང་



324
དབུ་མ་མཐའ་དཔྱོད།
ཞིག ཕྱི་དོན་ཁས་ལེན་པའི་གྲུབ་མཐའ་སྨྲ་བའི་སངས་རྒྱས་པའི་གང་ཟག་ཡིན་ན།
ཀུན་གཞི་ཁས་མི་ལེན་པས་ཁྱབ་པའི་ཕྱིར། །
རབ་རིབ་དང་ལྡན་དབང་པོ་ཅན་མཚུངས་པ། །ཆུ་འབབ་ཀླུང་ལ་ཡི་དྭགས་
རྣག་བློ་ཡང་། །ཞེས་པ་རྐང་པ་གཉིས་ལ། ངག་དོན་ནི། ཁོ་ན་རེ། ཕྱི་དོན་མེད་ཀྱང་
ཕྱི་རོལ་དོན་སྣང་གི་ཤེས་པ་བདེན་པར་གྲུབ་སྟེ། སྐྲ་ཤད་མེད་ཀྱང་སྐྲ་ཤད་སྣང་བའི་
ཤེས་པ་སྐྱེ་བའི་ཕྱིར་ཞེ་ན། རྟགས་དེའི་རྒྱུ་མཚན་གྱིས་བསལ་བ་དེ་ལྟར་མི་འགྲུབ་སྟེ།
སྐྲ་ཤད་མཛག་སྣང་གི་ཤེས་པ་དང་། ཆུ་ཀླུང་རྣག་འཛིན་གྱི་བློ་བདེན་པར་གྲུབ་པ་རིགས་
པས་འགོག་པའི་ཕྱིར། མཐའ་དཔྱད་པ་ལ། ཁ་ཅིག ས་གཞི་ཀེང་རུས་ཀྱིས་གང་
བར་གསལ་བར་སྣང་བ་གཟུགས་ཀྱི་སྐྱེ་མཆེད་ཡིན་ཞེས་ཟེར། ཡང་ཁ་ཅིག མིག་
ཤེས་ལ་སྐྲ་ཤད་སྣང་བ་དང་ཡི་དྭགས་ཀྱི་མིག་ཤེས་ལ་ཆུ་ཀླུང་རྣག་ཁྲག་ཏུ་སྣང་བ་
གཟུགས་ཀྱི་སྐྱེ་མཆེད་ཡིན་ཞེས་ཟེར། དང་པོ་མི་འཐད་དེ། དེ་ཆོས་ཀྱི་སྐྱེ་མཆེད་པའི་
གཟུགས་ཡིན་པའི་ཕྱིར་ཏེ། དེ་སོ་སྐྱེའི་མིག་ཤེས་དང་ཡིད་ཤེས་གཉིས་ཀྱི་ནང་ནས་ཡིད་
ཤེས་ལ་སྣང་བའི་གཟུགས་ཡིན་པའི་ཕྱིར། གཉིས་པ་མི་འཐད་དེ། སྐྲ་ཤད་སྣང་བའི་
མིག་ཤེས་ལ་སྐྲ་ཤད་སྣང་བ་དང་། ཆུ་ཀླུང་རྣག་ཁྲག་ཏུ་སྣང་བའི་ཡི་དྭགས་ཀྱི་མིག་
ཤེས་ལ་ཆུ་ཀླུང་རྣག་ཁྲག་ཏུ་སྣང་བ་ཁས་ལེན་གྱི། སྤྱིར་མིག་ཤེས་གཉིས་ལ་དེ་ལྟར་
སྣང་ན་མིག་ཤེས་གཉིས་པོ་ལོག་ཤེས་སུ་ཐལ་བའི་སྐྱོན་འཇུག་པའི་ཕྱིར། ཡང་ཁ་ཅིག
བརླན་ཞིང་གཤེར་བ་ཕོར་པ་གང་ལ་ལྷ་མི་ཡི་དྭགས་གསུམ་གྱིས་ཅིག་ཅར་དུ་བལྟས་པའི་
ཚེ༑ ལྷའི་མིག་ཤེས་ལ་ཕོར་གང་པོ་བདུད་རྩི་དང་། མིའི་མིག་ཤེས་ལ་ཆུ་རང་དགའ་
བ་དང་། ཡི་དྭགས་ཀྱི་མིག་ཤེས་ལ་རྣམ་ཁྲག་ཏུ་སྣང་ཟེར་བ་མི་འཐད་དེ། མིག་ཤེས་



325
དབུ་མ་མཐའ་དཔྱོད།
ཐོག་མཐའ་གཉིས་ལོག་ཤེས་སུ་ཐལ་བའི་སྐྱོན་སྔར་བཞིན་འཇུག་པའི་ཕྱིར། རང་ལུགས་
ནི༑ འགྲོ་བ་གསུམ་གྱིས་དེ་ལ་ཅིག་ཅར་བལྟས་པའི་ཚེ། ལྷའི་མིག་ཤེས་ཀྱིས་བརླན་
ཞིང་གཤེར་བ་ཕོར་པ་གང་བོ་དེའི་ཆ་ཤས་སུ་གྱུར་པའི་བདུད་རྩི་དང་། མིའི་མིག་ཤེས་
ཀྱིས་དེའི་ཆ་ཤས་སུ་གྱུར་པའི་ཆུ་རང་དགའ་བ་དང་། ཡི་དྭགས་ཀྱི་མིག་ཤེས་ཀྱིས་
དེའི་ཆ་ཤས་སུ་གྱུར་པའི་རྣག་ཁྲག་གསུམ་གཞལ་བ་ཡིན་ནོ། །དེ་ལ་ཆོས་རྗེ་རོང་ཆེན་
པ་སོགས་ན་རེ། གཟུགས་ཅན་གྱི་དངོས་པོ་རྣམས་རང་གི་གོ་སར་གཟུགས་ཅན་གཞན་
འབྱུང་བའི་གོ་འགེགས་བྱེད་མ་ཡིན་པར་ཐལ། དམ་བཅའ་དེའི་ཕྱིར་ཞེ་ན། མ་ཁྱབ་
སྟེ༔ དེའི་ཚེ་བདུད་རྩི་དང་། ཆུ་རང་དགའ་བ་དང་། རྣག་ཁྲག་གསུམ་རེ་རེ་ནས་
ཕོར་ཚད་དུ་ལོངས་པ་ཡོད་ན། དེ་ལྟར་བདེན་ཀྱང་། ཆ་ཤས་གསུམ་ཀ་བསྡོམས་པས་
ཕོར་གང་གི་ཚད་དུ་ལོངས་པ་མ་གཏོགས། རེ་རེ་ནས་ཕོར་ཚད་དུ་ལོངས་པ་མེད་པའི་
ཕྱིར། ཁོ་ན་རེ། དེ་མི་འཐད་དེ། དེའི་ཚེ་རྣག་ཁྲག་ཕོར་ཚད་དུ་ལོངས་པ་ཡོད་པ་
གང་ཞིག གཞན་གཉིས་ཡོད་པའི་ཕྱིར། དང་པོ་གྲུབ་སྟེ། དེའི་ཚེ་རྣག་ཁྲག་ཕོར་ཚད་
དུ་ལོངས་པའི་དུས་ཡོད་པའི་ཕྱིར་ཞེ་ན། མ་ཁྱབ་སྟེ། བལྟ་བྱ་ཐུན་མོང་བ་དེ་ཉིད་ཡི་
དྭགས་ཀྱི་ལག་ཏུ་བླངས་ནས་ཁར་འཐུངས་པ་ན་ཆུ་ཐམས་ཅད་རྣག་ཁྲག་གི་རྣམ་པ་ཅན་
དུ་སྐྱེ་བའི་ཕྱིར་ཏེ། དེའི་ཚེ་དེ་ཉིད་ཡི་དྭགས་ཁོ་ནའི་སྤྱོད་ཡུལ་དུ་གྱུར་པའི་ཕྱིར། དེས་
བདུད་རྩི་དང་ཆུ་རང་དགའ་བ་ལ་རིགས་འགྲོ། ཡང་ཁོ་ན་རེ། འགྲོ་བ་གསུམ་གྱིས་
སྔར་ལྟར་བལྟས་པའི་ཚེ། བདུད་རྩི་སོགས་གསུམ་རེ་རེ་ནས་ཕོར་ཚད་དུ་ལོངས་པ་ཡོད་
པར་ཐལ། ཆ་ཅན་རི་རབ་གཅིག་གི་གོ་སར་དུས་འཁོར་ནས་བཤད་པ་ལྟར་གྱི་རི་རབ་
ཟླུམ་པོ་དང་། མངོན་པ་ནས་བཤད་པ་ལྟར་གྱི་རི་རབ་གྲུ་བཞི་གཉིས་ཡོད་པའི་ཕྱིར་



326
དབུ་མ་མཐའ་དཔྱོད།
ཏེ༑ དུས་འཁོར་གྱི་ཆེད་དུ་བྱ་བའི་གདུལ་བྱ་དང་། མངོན་པའི་ཆེད་དུ་བྱ་བའི་གདུལ་
བྱས་རི་རབ་གཅིག་ལ་ཅིག་ཅར་བལྟས་པའི་ཚེ། རི་རབ་གཅིག་པོ་དེའི་ཆ་ཤས་སུ་གྱུར་
པའི་རི་རབ་ཟླུམ་པོ་དང་། གྲུ་བཞི་གཉིས་ཡོད་པའི་ཕྱིར། ཞེ་ན། ཐལ་བ་དང་པོ་ལ་
མ་ཁྱབ་སྟེ། སྟོང་ཐུན་དང་བྱང་ས་བདག་པོའི་དྲིས་ལན་གུང་བསྒྲིགས་པ་ལས་ཐོན་པར་
འགྱུར་པའི་ཕྱིར། ཡང་ཁ་ཅིག ལྷ་མི་ཡི་དྭགས་གསུམ་གྱིས་བརླན་ཞིང་གཤེར་བ་
ཕོར་གང་ལ་ཅིག་ཅར་བལྟས་པའི་ཚེ། ལྷའི་མིག་ཤེས་ལ་བདུད་རྩིར་སྣང་བ་དང་། མིའི་
མིག་ཤེས་ལ་ཆུ་རང་དགའ་བར་སྣང་བ་སོགས་མི་འཐད་པར་ཐལ། བདུད་རྩི་ཆུ་རྣག་
ཁྲག་གསུམ་པོ་གང་རུང་ཡིན་ན་རེག་བྱའི་སྐྱེ་མཆེད་ཡིན་དགོས་པའི་ཕྱིར། ཞེ་ན། མ་
ཁྱབ་སྟེ། འགྲོ་བ་གསུམ་གྱིས་སྔར་ལྟར་བལྟས་པའི་ཚེ་དེ་གསུམ་གྱི་ཁ་དོག་ལ་བལྟས་
པ་མ་གཏོགས། རེག་བྱའི་སྐྱེ་མཆེད་ལ་མ་བལྟས་པས་ཁྱོད་ཀྱི་རྩོད་པ་དེ་ཞེ་འདོད་ལ་
མ་སྙོགས་ཤིང་། ནན་གྱིས་རྒོལ་ན་འགྲོ་བ་གསུམ་གྱིས་བརླན་ཞིང་གཤེར་བ་ཕོར་གང་
གི་ཁ་དོག་ལ་ཅིག་ཅར་བལྟས་པའི་ཚེ། ལྷའི་མིག་ཤེས་ཀྱིས་ཕོར་གང་པོ་དེའི་ཆ་ཤས་
སུ་གྱུར་པའི་བདུད་རྩིའི་ཁ་དོག་དང་། མིའི་མིག་ཤེས་ཀྱིས་དེའི་ཆ་ཤས་སུ་གྱུར་པའི་
ཆུ་རང་དགའ་བའི་ཁ་དོག་དང་། ཡི་དྭགས་ཀྱི་མིག་ཤེས་ཀྱིས་དེའི་ཆ་ཤས་སུ་གྱུར་པའི་
རྣག་ཁྲག་གི་ཁ་དོག་གཞལ་ཞེས་ཁས་བླངས་ཆོག་པའི་ཕྱིར། དེ་ལྟར་བྱས་ན། རྣམ་
བཤད་ལས། ཡི་དྭགས་ལ་ཆུ་ཀླུང་རྣག་ཁྲག་ཏུ་སྣང་བ་ནི་དེའི་མིག་ཤེས་ལ་སྣང་བ་ཡིན་
པས་གཟུགས་ཀྱི་སྐྱེ་མཆེད་དུ་བཞག་དགོས་སོ། །ཞེས་གསུངས་པ་ཡང་རྣག་ཁྲག་གི་
ཁ་དོག་སྣང་བ་ལ་གོ་ནུས་སོ། །རྩོད་པ་དེའི་ལན་ལ་ཁ་ཅིག ཇི་སྐད་བཤད་པའི་སྐྱོན་
མེད་དེ། ལུགས་འདི་ལ་ཆོས་གང་འཇོག་བཏགས་དོན་མ་བཙལ་བར་མིང་ཙམ་གྱིས་



37
དབུ་མ་མཐའ་དཔྱོད།
འཇོག་པས་རྒྱུའི་ཁ་དོག་མཐོང་བ་ལ་ཆུ་མཐོང་བར་འཇོག་དགོས་པའི་ཕྱིར་ཞེ་ན། རྟགས་
མ་གྲུབ་སྟེ། ཆུའི་ཁ་དོག་ཆུ་མ་ཡིན་པའི་ཕྱིར་ཏེ། སའི་ཁ་དོག་ས་མ་ཡིན་པའི་ཕྱིར་
ཏེ༑ སའི་ཁ་དོག་ས་ཡིན་པ་གསུང་རབ་ལ་མ་གྲགས་པའི་ཕྱིར་ཏེ། འཇིག་རྟེན་གྱི་ནི་
ཐ་སྙད་དུ། །ཁ་དོག་དབྱིབས་ལ་ས་ཞེས་བརྗོད། །ཅེས་མངོན་པ་ནས་འབྱུང་བའི་ཕྱིར།
ཡང་ཁ་ཅིག་ན་རེ། ཆུ་བོ་གངྒཱ་སྐམས་པར་སྣང་བའི་ཡི་དྭགས་ཀྱི་མིག་ཤེས་ལ་དེ་ལྟར་
སྣང་བའི་ཚེ་ཆུ་བོ་གངྒཱ་སྐམས་པ་དང་། འབྲས་ལྡན་ཤིང་གི་འབྲས་བུ་མེད་པར་སྣང་
བའི་ཡི་དྭགས་ཀྱི་མིག་ཤེས་ལ་དེ་ལྟར་སྣང་བའི་ཚེ། དེ་ལ་འབྲས་བུ་མེད་པར་ཐལ།
འགྲོ་བ་གསུམ་གྱིས་བརླན་ཞིང་གཤེར་བ་ཕོར་པ་གང་ལ་ཅིག་ཅར་བལྟས་པའི་ཚེ། གཞི་
དེས་རྣག་ཁྲག་དང་བདུན་རྩི་མཚན་ཉིད་པ་ཡོད་པའི་ཕྱིར་ཞེ་ན། མ་ཁྱབ་སྟེ། མིག་
ཤེས་གཉིས་པོ་ལ་དེ་ལྟར་སྣང་བའི་ཚེ། མིག་ཤེས་དེ་གཉིས་ཀྱིས་ཆུ་བོ་གངྒཱ་དང་། ལྗོན་
ཤིང་གི་འབྲས་བུ་མ་མཐོང་བ་ཡིན་གྱི་མེད་པར་མ་གཞལ་བའི་ཕྱིར། ཁ་ཅིག མིག་
ཤེས་དེ་གཉིས་རིམ་པ་བཞིན་ཆུ་བོ་གངྒཱའི་འོག་གཞིའི་གྲམ་པ་དང་། ལྗོན་ཤིང་གི་ཡལ་
ག་ལ་ཚད་མར་སོང་། ཞེས་འདོད་པ་མི་འཐད་དེ། དེ་གཉིས་རང་ཡུལ་གྱི་གཙོ་བོ་
ལ་ཚད་མར་མ་སོང་བའི་ཕྱིར་ཏེ། དེ་གཉིས་ལོག་ཤེས་ཡིན་པའི་ཕྱིར་དང་། གངྒཱའི་
འོག་གཞི་གྲམ་པ་དང་ལྗོན་ཤིང་གི་ཡལ་ག་ལ་ཚད་མར་སོང་བའི་ཡི་དྭགས་ཀྱི་མིག་ཤེས་
དེ༑ མིག་ཤེས་སྔ་མ་གཉིས་ལས་གཞན་དུ་བཞག་དགོས་པའི་ཕྱིར། ཇི་སྐད་བཤད་
པ་འདི་རྣམས་ལ་བརྟེན་ནས་ཕ་རོལ་པོས། འུག་པའི་མིག་དབང་གི་རྟེན་ལ་ཉི་འོད་འཕོག་
པའི་ཚེ་ཉི་མའི་སྟེང་དུ་མུན་པ་ཡོད་པར་ཐལ་བའི་སྐྱོན་ཡང་ཁེགས་ཏེ། དེ་ལ་ཉི་འོད་
འཕོག་པའི་ཚེ་ལས་དབང་གིས་དེའི་མིག་མི་གསལ་བས་གཟུགས་མ་མཐོང་བ་ཡིན་གྱི།



དབུ་མ་མཐའ་དཔྱོད།
328
ཉི་མའི་སྟེང་དུ་མུན་པ་ཡོད་མི་དགོས་ཞེས་ལན་བཏབ་པས་ཆོག་པའི་ཕྱིར། ཡང་ཁ་
ཅིག ཡི་དྭགས་རྣམས་ལ་སོས་ཀའི་དུས་སུ་ནི། །ཟླ་བའང་ཚ་ལ་དགུན་ནི་ཉི་མའང་
གྲང་། །ཞེས་གསུངས་པ་ལས། ཉི་མའི་འོད་ཀྱི་རེག་བྱ་ལ་ཚ་བའི་རེག་བྱ་དང་གྲོང་
བའི་རེག་བྱ་གཉིས་དང་། ཟླ་བའི་འོད་ཀྱི་རེག་བྱ་ལ་ཡང་དེ་གཉིས་སུ་ཡོད་དེ། རྣམ་
བཤད་ལས། གཉིས་ཀའང་ཟླ་ཉི་གཅིག་གི་འོད་ཀྱི་རེག་བྱར་འཇོག་པའི་ཕྱིར། ཞེས་
གསུངས་པའི་ཕྱིར། ཞེས་ཟེར་ཞིང་། དེ་བཞིན་དུ་རྣམ་བཤད་ལས། དེ་ལྟ་ན་མི་བསྲེག་
པ་དང་བསྲེག་པའི་རེག་བྱ་གཉིས་ཀ་ལྕགས་གོང་གཅིག་པུ་དེའི་རེག་བྱར་ནི་བྱ་དགོས་
ལ༑ ཞེས་གསུངས་པས། མེས་བསྲེགས་པའི་ལྕགས་གོང་དམར་འབར་བའི་རེག་བྱ་
ལ་གྲང་བའི་རེག་བྱ་དང་ཚ་བའི་རེག་བྱ་གཉིས་ཡོད་ཅིང་། མེས་བསྲེགས་པའི་ལྕགས་
གོང་དམར་འབར་བ་ལ་རེག་ཀྱང་མི་འཚིག་པའི་རིགས་སྔགས་དང་ལྡན་པའི་སྐྱེས་བུའི་
ལུས་ཤེས་ཀྱིས་མེས་བསྲེགས་པའི་ལྕགས་གོང་དམར་འབར་བའི་རེག་བྱ་མྱོང་ཞེས་ཟེར།
འོ་ན། ཤེས་བྱ་ཆོས་ཅན། ལུས་ཤེས་དེས་ལྕགས་གོང་དེའི་ཚ་བའི་རེག་བྱ་མྱོང་བར་
ཐལ། དམ་བཅའ་གང་ཞིག་དེའི་རེག་བྱ་དང་དེའི་ཚ་བའི་རེག་བྱ་དོན་གཅིག་པའི་ཕྱིར།
ཕྱི་མ་དེར་ཐལ། ཚ་བའི་ལྕགས་གོང་དམར་འབར་བའི་རེག་བྱ་དང་། ཚ་བའི་ལྕགས་
གོང་དམར་འབར་བའི་ཚ་བའི་རེག་བྱ་གཉིས་དོན་གཅིག་པའི་ཕྱིར་ཏེ། ཚ་བའི་ལྕགས་
གོང་དམར་འབར་བའི་རེག་བྱ་ཡིན་ན་ཚ་བའི་རེག་བྱ་ཡིན་དགོས་པའི་ཕྱིར་ཏེ། དེ་ཡིན་
ན་གྲང་བའི་ལྕགས་གོང་དམར་འབར་བའི་རེག་བྱ་མ་ཡིན་དགོས་པའི་ཕྱིར་དང་། མེའི་
རེག་བྱ་ཡིན་ན་ཚ་བའི་རེག་བྱ་ཡིན་དགོས་པའི་ཕྱིར་ཏེ། མེ་ཡིན་ན་ཚ་ཤིང་སྲེག་པ་
ཡིན་དགོས་པ་གང་ཞིག མེ་དང་མེའི་རེག་བྱ་དོན་གཅིག་པའི་ཕྱིར། ཕྱི་མ་དེར་ཐལ།



329
དབུ་མ་མཐའ་དཔྱོད།
མེ་ཡོད། མེའི་ཁ་དོག་མེ་མ་ཡིན་པའི་ཕྱིར། རྩ་བར་འདོད་མི་ནུས་ཏེ། ལྕགས་གོང་
དེའི་རེག་བྱ་ཚ་བས་སྐྱེས་བུ་དེའི་ལུས་མི་བསྲེག་པའི་ཕྱིར། གཞན་ཡང་། ཉི་མའི་འོད་
ཀྱི་རེག་བྱ་དང་གྲང་བའི་རེག་བྱའི་གཞི་མཐུན་མི་འཐད་པར་ཐལ། ཉི་འོད་ཀྱི་རེག་
བྱ་ཡིན་ན་ཚ་བའི་རེག་བྱ་ཡིན་དགོས་པའི་ཕྱིར་ཏེ། ཚ་བའི་ཉི་འོད་ཀྱི་རེག་བྱ་ཡིན་ན་
ཚ་བའི་རེག་བྱ་ཡིན་དགོས་པའི་ཕྱིར། མ་ཁྱབ་ན། དགུན་དུས་ཚ་བའི་ཉི་འོད་ཀྱིས་
ཡི་དྭགས་ཀྱི་ལུས་ལ་རེག་པའི་ཚེ་གྲང་བའི་རྣམ་པ་ཅན་དུ་སྐྱེས་པའི་རེག་བྱ་དེ། ཚ་
བའི་ཉི་འོད་དེའི་རེག་བྱ་མ་ཡིན་པར་ཐལ། མ་ཁྱབ་པ་དེའི་ཕྱིར། འདོད་ན་སོང་། དགུན་
དུས་ཉི་འོད་ཀྱིས་ཡི་དྭགས་ཀྱི་ལུས་ལ་རེག་པའི་ཚེ་གྲང་བའི་རྣམ་པ་ཅན་དུ་སྐྱེས་པའི་
རེག་བྱ་དེ། ཉི་འོད་དེའི་རེག་བྱ་མ་ཡིན་པར་ཐལ་ལོ། །འདོད་ན་སོང་། ཉི་འོད་ཀྱི་
རེག་བྱ་ཡིན་ན་གྲང་བའི་རེག་བྱ་མ་ཡིན་དགོས་པར་ཐལ་ལོ། །རྩ་བའི་རྟགས་མ་གྲུབ་
ན༑ དེར་ཐལ། དེ་ཡིན་ན་གྲང་བའི་རེག་བྱ་མ་ཡིན་དགོས་པའི་ཕྱིར་ཏེ། དེ་ཡིན་ན་
གྲང་བའི་ཉི་འོད་ཀྱི་རེག་བྱ་མ་ཡིན་དགོས་པའི་ཕྱིར། ཟླ་བའི་འོད་ལ་དཔྱད་པ་འདིས་
རིགས་འགྲེ། འོ་ན། རྣམ་བཤད་ཀྱི་ལུང་སྔ་ཕྱིའི་དོན་གང་ཡིན་ཞེ་ན། བཤད་དུ་ཡོད་
དེ༑ ལུང་སྔ་མའི་དོན་དགུན་དུས་ཉི་འོད་ཀྱིས་ཡི་དྭགས་ཀྱི་ལུས་ལ་འཐོག་པའི་ཚེ་གྲང་
བའི་རྣམ་པ་ཅན་དུ་སྐྱེས་པའི་རེག་བྱ་དེ། རང་རྒྱུ་ཉི་འོད་ལས་བྱུང་བའི་རེག་བྱ་ཡིན་
པ་ལ་དགོངས་པ་དང་། ལུང་ཕྱི་མའི་དོན་མེས་བསྲེག་པའི་ལྕགས་གོང་དམར་འབར་
བལ་རེག་ཀྱང་མི་འཚིག་པའི་སྐྱེས་བུའི་ལུས་ཤེས་ཀྱིས་མྱོང་བའི་ལྕགས་གོང་རང་མཚན་
པའི་རེག་བྱ་དེ། རང་རྒྱུ་ལྕགས་གོང་དམར་འབར་བའི་རེག་བྱ་ལས་བྱུང་བ་ལ་དགོངས་
པའི་ཕྱིར། གང་ལྟར་ཀྱང་ཞིབ་ཏུ་དཔྱོད་ཅིག



330
དབུ་མ་མཐའ་དཔྱོད།
༈ གང་ཕྱིར་གང་གི་ཡུལ་མྱོང་གྱུར་དེ་ལས། །ཞེས་སོགས་རྐང་པ་བཞི་
ལ༑ ངག་དོན་ནི། ཁོ་ན་རེ། དྲན་པའི་རྟགས་ཀྱིས་རང་རིག་འགྲུབ་བོ་ཞེ་ན། དེ་མི་
འཐད་དེ། རང་རིག་སྒྲུབ་བྱེད་ཀྱི་རྟགས་ཡང་དག་ཏུ་གྱུར་པའི་དྲན་པ་མི་སྲིད་པའི་ཕྱིར་
ཏེ༑ རྟགས་སུ་བཀོད་པའི་དྲན་པར་བདེན་པར་གྲུབ་མ་གྲུབ་དཔྱད་པའི་ཚེ། རང་རིག་
སྒྲུབ་བྱེད་ཀྱི་རྟགས་ཡང་དག་ཏུ་གྱུར་པའི་དྲན་པ་མི་སྲིད་པའི་ཕྱིར། དཔེར་ན། སྒྲ་
མི་རྟག་པར་སྒྲུབ་པ་ལ་མིག་ཤེས་ཀྱི་གཟུང་བྱ་རྟགས་སུ་བཀོད་པ་བཞིན། གཞན་ཡང་།
སྔོ་འཛིན་དབང་མངོན་གྱི་རྗེས་སུ་དེ་དྲན་པའི་དྲན་ཤེས་སྐྱེས་པ་མི་སྲིད་པར་ཐལ། སྔོ་
འཛིན་དབང་མངོན་དང་དེ་དྲན་པའི་དྲན་ཤེས་གཉིས་རང་བཞིན་གྱིས་གྲུབ་པའི་གཞན་
ཡིན་པའི་ཕྱིར། དཔེར་ན། བྱམས་པས་བྱས་པའི་ལས་ཉེར་སྦས་ཀྱི་རྒྱུད་ལ་དྲན་པ་
མི་འབྱུང་བ་བཞིན། ཁོ་ན་རེ། དཔེ་དོན་མི་མཚུངས་ཏེ། རྒྱུད་གཅིག་དང་ཐ་དད་ཀྱི་
ཁྱད་པར་ཡོད་པའི་ཕྱིར་ཞེ་ན། སྔོ་འཛིན་དབང་མངོན་དང་དེ་དྲན་པའི་དྲན་ཤེས་ཆོས་
ཅན། རྒྱུད་གཅིག་མ་ཡིན་པར་ཐལ། རང་བཞིན་གྱིས་གྲུབ་པའི་གཞན་ཡིན་པའི་ཕྱིར།
ཁོ་ན་རེ། སྔོ་འཛིན་དབང་མངོན་གྱི་རྗེས་སུ་དེ་དྲན་པའི་དྲན་ཤེས་སྐྱེས་པ་མི་སྲིད་པར་
ཐལ། དེ་གཉིས་རང་བཞིན་གྱིས་གྲུབ་པའི་གཞན་ཡིན་པའི་ཕྱིར། ཞེས་པའི་ཐལ་འགྱུར་
དེ་ཁྱོད་རང་ལ་ཡང་གནོད་བྱེད་དུ་འཇུག་གོ །ཞེ་ན། དེ་འདྲའི་ཐལ་འགྱུར་ཆོས་ཅན།
དཔལ་ལྡན་ཟླ་བ་ལ་གནོད་བྱེད་ཀྱི་ཐལ་འགྱུར་ཡང་དག་མ་ཡིན་པར་ཐལ། དེས་ཁྱོད་
ལ་རྟགས་མ་གྲུབ་ཀྱི་ལན་དོན་མཐུན་ཐེབས་པའི་ཕྱིར། སྔོ་འཛིན་དབང་མངོན་གྱི་རྗེས་
སུ་དེ་དྲན་པའི་དྲན་ཤེས་སྐྱེས་པ་ཆོས་ཅན། བརྟེན་ནས་བཏགས་པ་ཙམ་དུ་གྲུབ་སྟེ། ཡོད་
པ་གང་ཞིག ཐ་སྙད་བཏགས་པའི་བཏགས་དོན་བཙལ་བའི་ཚེ་ན་མི་རྙེད་པའི་ཕྱིར། ཚད་



331
དབུ་མ་མཐའ་དཔྱོད།
མའི་མཚན་གཞི་ལ་དཔྱད་ན། སྟོང་ཐུན་ཆུང་བར། རྟོག་པ་ཡིན་ན་ཚད་མ་ཡིན་པས་
མ་ཁྱབ་ཀྱང་། རྟོག་མེད་ཀྱི་ཤེས་པ་ཡིན་ན་ཚད་མ་ཡིན་པས་ཁྱབ་པར་བྱ་དགོས་པ་
འདྲ་སྟེ། སྒྲ་རྟག་འཛིན་རྟོག་པ་ཚད་མ་མ་ཡིན། ཟླ་གཅིག་ཟླ་གཉིས་སུ་སྣང་བའི་དབང་
ཤེས་ཚད་མ་ཡིན་པའི་ཕྱིར་ཏེ། སྔ་མ་རང་ཡུལ་གྱི་གཙོ་བོ་སྒྲ་རྟག་པ་ལ་ཚད་མར་མ་
སོང་། ཕྱི་མ་རང་ཡུལ་གྱི་གཙོ་བོ་རང་ལ་ཟླ་གཅིག་ཟླ་གཉིས་སུ་སྣང་བ་ལ་ཚད་མར་
སོང་བའི་ཕྱིར། ཞེས་གསུངས་པ་མི་ལེགས་ཏེ། སྒྲ་རྟག་པ་སྒྲ་རྟག་འཛིན་རྟོག་པའི་
ཡུལ་གྱི་གཙོ་བོ་ཡིན་པ་བཞིན་དུ་ཟླ་གཅིག་ཟླ་གཉིས་ཡིན་པ་ཟླ་གཅིག་ཟླ་གཉིས་སུ་སྣང་
བའི་དབང་ཤེས་ཀྱི་ཡུལ་གྱི་གཙོ་བོར་བཞག་དགོས་པའི་ཕྱིར་དང་། དབང་ཤེས་དེ་ཚད་
མིན་གྱི་བློ་ཡིན་པའི་ཕྱིར་ཏེ། དེ་ལོག་ཤེས་ཡིན་པའི་ཕྱིར་ཏེ། དེ་རྟོག་མེད་ལོག་ཤེས་
ཡིན་པའི་ཕྱིར་ཏེ། དེ་ཡོད་པ་གང་ཞིག སྤྱིར་རྟོག་མེད་ལོག་ཤེས་ཡོད་པའི་ཕྱིར། ཕྱི་
མ་གྲུབ་སྟེ། རྟོག་པ་ལོག་ཤེས་ཡོད་པ་གང་ཞིག རྒྱུ་མཚན་མཚུངས་པའི་ཕྱིར། དང་
པོ་ཁས་བླངས། མཚན་ཉིད་ལ་དཔྱད་ན། ཁ་ཅིག གསར་དུ་མི་སླུ་བའི་ཤེས་པ་ཚད་
མའི་མཚན་ཉིད་ཡིན་ཞེས་ཟེར། དེ་མི་འཐད་དེ། སོ་སྐྱེའི་རྒྱུད་ཀྱི་སྔོ་འཛིན་མངོན་
སུམ་སྐད་ཅིག་གཉིས་པ་མཚན་ཉིད་དེ་མ་ཡིན་ཞིང་། མཚོན་བྱ་དེ་ཡིན། སྔོ་འཛིན་
མངོན་སུམ་གྱི་རྗེས་སུ་སྐྱེས་པའི་སྔོན་པོ་ངེས་པའི་ངེས་ཤེས་ཀྱང་མཚན་ཉིད་དེ་མ་ཡིན་
ཞིང་། མཚོན་བྱ་དེ་ཡིན་པའི་ཕྱིར། དང་པོ་དེར་ཐལ། དེ་རང་ཡུལ་གྱི་གཙོ་བོ་སྔོན་
པོ་རྟོགས་ཟིན་རྟོགས་པའི་དཔྱད་ཤེས་ཚད་མ་ཡིན་པའི་ཕྱིར་ཏེ། སོ་སྐྱེའི་རྒྱུད་ཀྱི་སྔོ་
འཛིན་མངོན་སུམ་སྐད་ཅིག་དང་པོ་སྔོན་པོ་གསར་དུ་རྟོགས་པའི་ཚད་མ་ཡིན་པའི་ཕྱིར།
རྩ་བའི་རྟགས་གཉིས་པ་དེར་ཐལ། ངེས་ཤེས་དེ་རང་ཡུལ་གྱི་གཙོ་བོ་སྔོན་པོ་ལ་ཚད་



332
དབུ་མ་མཐའ་དཔྱོད།
མར་བཞག་དགོས་ཀྱང་། དེ་གསར་དུ་མ་རྟོགས་པའི་ཕྱིར་ཏེ། དེ་དེ་ལ་དཔྱད་ཤེས་
ཡིན་པའི་ཕྱིར་ཏེ། དེ་དེ་ལ་རྟོགས་ཟིན་རྟོགས་པའི་བློ་ཡིན་པའི་ཕྱིར། དེ་ལ་ཁོ་ན་རེ།
རྣམ་མཁྱེན་སྐད་ཅིག་གཉིས་པ་སྟོང་ཉིད་ལ་དཔྱད་ཤེས་སུ་ཐལ། དེ་སྟོང་ཉིད་རྟོགས་
ཟིན་རྟོགས་པའི་བློ་ཡིན་པའི་ཕྱིར། ཁྱབ་པ་ཁས། འདོད་ན། རྣམ་མཁྱེན་སྐད་ཅིག་
དང་པོ་ཡང་སྟོང་ཉིད་ལ་དཔྱད་ཤེས་སུ་ཐལ། འདོད་པ་གང་ཞིག རྒྱུན་མཐའི་བར་
ཆད་མེད་ལམ་སྟོང་ཉིད་རྟོགས་པའི་བློ་ཡིན་པའི་ཕྱིར། འདོད་ན། ཐེག་ཆེན་འཕགས་
པའི་རྒྱུད་ཀྱི་སྟོང་ཉིད་རྟོགས་པའི་མཁྱེན་པ་ཡིན་ན་སྟོང་ཉིད་ལ་དཔྱད་ཤེས་ཡིན་དགོས་
པར་ཐལ། འདོད་པ་དེའི་ཕྱིར། འདོད་ན། བྱང་ཆུབ་སེམས་དཔའི་རྒྱུད་ཀྱི་སྟོང་ཉིད་
རྟོགས་པའི་མཁྱེན་པ་ཡིན་ན་སྟོང་ཉིད་ལ་དཔྱད་ཤེས་ཡིན་དགོས་པར་ཐལ། འདོད་
པ་དེའི་ཕྱིར་ཞེ་ན། མ་ཁྱབ་སྟེ། བྱང་སེམས་ཚོགས་ལམ་པ་དབང་རྟུལ་གྱིས་སྟོང་
ཉིད་དང་པོར་རྟོགས་པའི་བློ་དེ་སྟོང་ཉིད་ལ་དཔྱད་ཤེས་མ་ཡིན་པའི་ཕྱིར་ཏེ། དེ་སྟོང་
ཉིད་གསར་དུ་རྟོགས་པའི་བློ་ཡིན་པའི་ཕྱིར་ཏེ། སྟོང་ཉིད་ལ་གསར་དུ་མི་བསླུ་བའི་ཤེས་
པ་ཅིག་ཡོད་པའི་ཕྱིར་ཏེ། སྤྱིར་གསར་དུ་མི་བསླུ་བའི་ཤེས་པ་ཅིག་ཡོད་པའི་ཕྱིར་ཏེ།
དེ་མེད་ན། དཔྱད་ཤེས་ལ་ཚད་མས་ཁྱབ་པ་བཞིན་དུ་ཚད་མ་ལ་ཡང་དཔྱད་ཤེས་ཀྱིས་
ཁྱབ་པར་ཁས་བླང་དགོས་ན། དེ་འདྲ་བཞེད་པའི་གྲུབ་མཐའ་སྨྲ་བ་བཞི་པོ་གང་ཡང་
མེད་པའི་ཕྱིར། དེ་ལ་ཁོ་ན་རེ། རྣམ་མཁྱེན་སྐད་ཅིག་དང་པོ་ཆོས་ཅན། ཁྱོད་ཀྱིས་
གསར་དུ་རྟོགས་པའི་ཆོས་མེད་པར་ཐལ། ཁྱོད་དཔྱད་ཤེས་ཡིན་པའི་ཕྱིར། འདོད་
མི་ནུས་ཏེ། ཁྱོད་ཀྱིས་བདེན་གཉིས་དུས་ཅིག་ཅར་དུ་མངོན་སུམ་དུ་གསར་དུ་རྟོགས་
པའི་ཕྱིར། མ་གྲུབ་ན། དེ་དེར་ཐལ། དེས་བདེན་གཉིས་དུས་ཅིག་ཅར་དུ་མངོན་



333
དབུ་མ་མཐའ་དཔྱོད།
སུམ་དུ་རྟོགས་པ་གང་ཞིག རྒྱུན་མཐའི་བར་ཆད་མེད་ལམ་གྱིས་བདེན་གཉིས་དུས་
ཅིག་ཅར་དུ་མངོན་སུམ་དུ་མ་རྟོགས་པའི་ཕྱིར་ཞེ་ན། མ་ཁྱབ་སྟེ། འོ་ན། བྱང་སེམས་
ཀྱི་མཐོང་ལམ་བར་ཆད་མེད་ལམ་གྱིས་སྟོང་ཉིད་མངོན་སུམ་དུ་གསར་དུ་རྟོགས་པར་
ཐལ། དེས་སྟོང་ཉིད་མངོན་སུམ་དུ་རྟོགས་པ་གང་ཞིག བར་ཆད་མེད་ལམ་དེའི་ཉེར་
ལེན་དུ་གྱུར་པའི་བྱང་སེམས་ཀྱི་སྦྱོར་ལམ་གྱིས་སྟོང་ཉིད་མངོན་སུམ་དུ་མ་རྟོགས་པའི་
ཕྱིར། ཁྱབ་པ་ཁས། འདོད་མི་ནུས་ཏེ། དེས་སྟོང་ཉིད་གསར་དུ་མ་རྟོགས་པའི་ཕྱིར་
ཏེ༑ དེ་སྟོང་ཉིད་རྟོགས་ཟིན་རྟོགས་པའི་བློ་ཡིན་པའི་ཕྱིར་ཏེ། བྱང་སེམས་ཀྱི་མཐོང་
ལམ་རྣམ་གྲོལ་ལམ་སྟོང་ཉིད་རྟོགས་ཟིན་རྟོགས་པའི་བློ་ཡིན་པ་གང་ཞིག རྒྱུ་མཚན་
མཚུངས་པའི་ཕྱིར། དང་པོ་དེར་ཐལ། དེ་སྟོང་ཉིད་ལ་དཔྱད་ཤེས་ཡིན་པའི་ཕྱིར་
ཏེ༑ བྱང་སེམས་འཕགས་པའི་རྒྱུད་ཀྱི་སྟོང་ཉིད་རྟོགས་པའི་མཁྱེན་པ་ཡིན་ན་སྟོང་ཉིད་
ལ་དཔྱད་ཤེས་མ་ཡིན་མི་དགོས་པའི་ཕྱིར། རྩ་ཁྱབ་དེ་ལ། གཞན་ཡང་། བྱང་སེམས་
ཀྱི་མཐོང་ལམ་རྣམ་གྲོལ་ལམ་གྱིས་བྱང་སེམས་ཀྱི་མཐོང་ལམ་བར་ཆད་མེད་ལམ་གྱི་
ངོས་སྐལ་གྱི་སྤང་བྱར་གྱུར་པའི་མཐོང་སྤངས་བདེན་འཛིན་སྤངས་པའི་སྤངས་པ་མངོན་
སུམ་དུ་གསར་དུ་རྟོགས་པར་ཐལ། དེས་དེ་མངོན་སུམ་དུ་རྟོགས་པ་གང་ཞིག བྱང་
སེམས་ཀྱི་མཐོང་ལམ་བར་ཆད་མེད་ལམ་གྱིས་དེ་མངོན་སུམ་དུ་མ་རྟོགས་པའི་ཕྱིར།
ཁྱབ་པ་ཁས། འདོད་ན། རྣམ་གྲོལ་ལམ་དེས་གསར་དུ་རྟོགས་པའི་ཆོས་ཡོད་པར་ཐལ་
ལོ༑ ༑འདོད་ན། དེ་དཔྱད་ཤེས་མ་ཡིན་པར་ཐལ་ལོ། །གཞན་ཡང་། སྔོ་འཛིན་
མངོན་སུམ་གྱི་རྗེས་སུ་སྐྱེས་པའི་སྔོན་པོ་ངེས་པའི་ངེས་ཤེས་ཀྱིས་རང་དང་དུས་མཉམ་
དུ་གྱུར་པའི་སྔོན་པོ་གསར་དུ་རྟོགས་པར་ཐལ། དེས་རང་དང་དུས་མཉམ་དུ་གྱུར་པའི་



334
དབུ་མ་མཐའ་དཔྱོད།
སྔོན་པོ་རྟོགས་པ་གང་ཞིག སྔོ་འཛིན་མངོན་སུམ་གྱིས་དེ་མ་རྟོགས་པའི་ཕྱིར། ཁྱབ་
པ་ཁས། ཕྱི་མ་དེར་ཐལ། སྔོ་འཛིན་མངོན་སུམ་སྐད་ཅིག་དང་བོས་སྔོ་འཛིན་མངོན་
སུམ་སྐད་ཅིག་གཉིས་པ་དང་དུས་མཉམ་དུ་གྱུར་པའི་སྔོན་པོ་མ་རྟོགས་པའི་ཕྱིར་ཏེ། སྔོ་
འཛིན་མངོན་སུམ་སྐད་ཅིག་དང་པོ་ལ་སྔོ་འཛིན་མངོན་སུམ་སྐད་ཅིག་གཉིས་པ་དང་
དུས་མཉམ་དུ་གྱུར་པའི་སྔོན་པོ་མི་སྣང་བའི་ཕྱིར། འདིའི་སྐོར་ཅུང་ཟད་ཕྲ་བར་སྣང་
བས། དེང་སང་གི་བཤད་ཉན་པ་ཐོས་བསམ་ལ་བྱ་བྲལ་མི་མཛད་པ་རྣམས་ཀྱིས་ཐུགས་
རྟོག་དེ་ཙམ་འཇུག་པ་ཞུ་ཞེས་སྙན་བསྐུལ་ལོ། །ཡང་ཁ་ཅིག རང་ཡུལ་ལ་མི་བསླུ་
བའི་ཤེས་པ་ཚད་མའི་མཚན་ཉིད་ཅེས་ཟེར། དེ་མི་འཐད་དེ། ཚད་མའི་སྐད་དོད་པྲ་
མཱ་ཎ་ཞེས་པའི་པ་དང་པོ་དང་རབ་ལ་འཇུག་པའི་བཤད་པ་བོར་ནས་གཙོ་བོ་ལ་འཇུག་
པའི་དབང་དུ་མཛད་དེ། རང་ཡུལ་གྱི་གཙོ་བོ་ལ་མི་བསླུ་བའི་ཤེས་པའམ་སྤྱིར་མི་བསླུ་
བའི་ཤེས་པ་ཚད་མའི་མཚན་ཉིད་དུ་འཇོག་པ་དགོངས་པ་ཡིན་པའི་ཕྱིར། ཕྱོགས་སྔའི་
མཚན་ཉིད་དེ་ལ་སྐྱོན་འཕེན་པ་ཁ་ཅིག སྒྲ་རྟག་འཛིན་རྟོག་པ་དང་ཟླ་གཅིག་ཟླ་གཉིས་
སུ་སྣང་བའི་དབང་ཤེས་ཆོས་ཅན། ཚད་མར་ཐལ། རང་ཡུལ་ལ་མི་བསླུ་བའི་ཤེས་
པ་ཡིན་པའི་ཕྱིར། ཁྱབ་པ་དངོས། རྟོགས་དེར་ཐལ། རང་གི་སྣང་ཡུལ་ལ་མི་བསླུ་
བའི་ཤེས་པ་ཡིན་པའི་ཕྱིར། ཟེར་བ་གནོད་བྱེད་དུ་འགྲོ་མི་འགྲོ་དཔྱད་གཞི་སྟེ། འོ་
ན༑ དེ་གཉིས་ཆོས་ཅན། རང་ཡུལ་ལ་ལོག་ཤེས་ཡིན་པར་ཐལ། རང་གི་འཇུག་
ཡུལ་ལ་ལོག་ཤེས་ཡིན་པའི་ཕྱིར། ཁྱབ་པ་ཁས་ཤིང་གཙོའང་ཕྱི་མ་འདི་ཆེ་བར་མངོན་
ནོ༑ ༑ཡང་ཁ་ཅིག རང་གི་གཞལ་བྱ་ལ་མི་བསླུ་བའི་ཤེས་པ་ཚད་མའི་མཚན་ཉིད་
ཅེས་ཟེར། དེ་མི་འཐད་དེ། སྔ་མ་བཀག་པ་དང་རིགས་པ་མཚུངས་པའི་ཕྱིར། གཞན་



335
དབུ་མ་མཐའ་དཔྱོད།
ཡང་། སྒྲ་རྟག་འཛིན་རྟོག་པ་དང་ཟླ་གཅིག་ཟླ་གཉིས་སུ་སྣང་བའི་དབང་ཤེས་ཆོས་
ཅན། ཚད་མར་ཐལ། རང་གི་གཞལ་བྱ་ལ་མི་བསླུ་བའི་ཤེས་པ་ཡིན་པའི་ཕྱིར། མ་
གྲུབ་ན། དེ་དེར་ཐལ། དེ་གཉིས་རང་གི་སྣང་ཡུལ་ལ་མི་བསླུ་བའི་ཤེས་པ་ཡིན་པའི་
ཕྱིར། ཁྱབ་སྟེ། དེ་གཉིས་ཀྱི་སྣང་ཡུལ་དེ་གཉིས་ཀྱི་གཞལ་བྱ་ཡིན་པའི་ཕྱིར་དང་།
དེ་གཉིས་ཀྱི་འཇུག་ཡུལ་དེ་གཉིས་ཀྱི་གཞལ་བྱ་མ་ཡིན་པའི་ཕྱིར། རྟགས་སླ། དབྱེ་
བ་ལ་དཔྱད་ན་ཁ་ཅིག ཚད་མ་ལ་མངོན་རྗེས་གཉིས་སུ་དབྱེ་ཞེས་ཟེར། ཁ་ཅིག མངོན་
སུམ་གྱི་ཚད་མ་ལ་གྲུབ་མཐའ་འོག་མ་བ་འདོད་པ་བཞིན་དུ་བཞི་དང་། རྗེས་སུ་དཔག་
པའི་ཚད་མ་ལ་ཡང་གསུམ་དུ་དབྱེ་ཞེས་ཟེར། ཡང་ཁ་ཅིག མངོན་སུམ་གྱི་ཚད་མ་
ལ་དབང་པོའི་མངོན་སུམ་ཚད་མ་དང་། ཡིད་ཀྱི་མངོན་སུམ་ཚད་མ་གཉིས་སུ་མ་ངེས་
པར་རྣལ་འབྱོར་མངོན་སུམ་ལོགས་སུ་འཇོག་ཅེས་ཟེར། དང་པོ་མི་འཐད་དེ། མངོན་
སུམ་ཚད་མ་མ་ཡིན་པའི་ཕྱིར་ཏེ། མངོན་སུམ་རྟག་པ་ཡིན་པའི་ཕྱིར་ཏེ། མངོན་སུམ་
དུ་གྱུར་པའི་རྟག་པ་དུ་མ་ཡོད་པའི་ཕྱིར་དང་། མངོན་གྱུར་རྟག་པ་ཡིན་པའི་ཕྱིར་ཏེ།
མངོན་གྱུར་དུ་གྱུར་པའི་རྟག་པ་དུ་མ་ཡོད་པའི་ཕྱིར། ལུགས་གཉིས་པ་མི་འཐད་དེ།
གྲགས་པའི་རྗེས་དཔག་གི་གསལ་ཁ་མི་འབྱུང་བའི་ཕྱིར་དང་། རང་རིག་མེད་པའི་ཕྱིར།
ཕྱི་མ་དེར་ཐལ། རྩ་བར། དེ་ཕྱིར་རང་རིག་ཡོད་པ་མ་ཡིན་ན། །ཁྱོད་ཀྱི་གཞན་
དབང་གང་གིས་འཛིན་པར་འགྱུར། །ཞེས་པ་དང་། འགྲེལ་པར། རང་རིག་པ་ཡོད་
པ་མ་ཡིན་པས་དེ་ཉིད་ཀྱིས་དེ་འཛིན་པ་མ་ཡིན་ནོ། །ཞེས་གསུངས་པས་གྲུབ་ཅིང་། ལས་
བྱ་བྱེད་གསུམ་གཅིག་མ་ཡིན་པ་དང་། རལ་གྲི་རང་གིས་རང་གི་སོ་མི་གཅོད་པ་དང་།
སོར་མོ་རང་གིས་རང་ལ་མི་རེག་པ་སོགས་ཀྱི་རིགས་པས་གྲུབ་པའི་ཕྱིར། ཁོ་ན་རེ།



336
དབུ་མ་མཐའ་དཔྱོད།
རྩ་འགྲེལ་དེས་རང་རིག་བདེན་གྲུབ་བཀག་པ་ཡིན་གྱི། ཐ་སྙད་དུ་ཡོད་པ་མི་འགོག་གོ
ཞེ་ན། དེ་ཡང་མི་འཐད་པར་ཐལ། འགྲེལ་པར། འོན་ཏེ་འཇིག་རྟེན་གྱི་ཐ་སྙད་ཀྱི་
དབང་དུ་ཡིན་ན། དེ་ལྟ་ན་ཡང་རང་རིག་པའི་རྒྱུ་ཅན་གྱི་དྲན་པ་མི་སྲིད་པ་ཉིད་དོ། །ཞེས་
གསུངས་པའི་ཕྱིར། ཁོ་ན་རེ། འོ་ན། སྔོ་འཛིན་དབང་མངོན་འགྲུབ་བྱེད་ཀྱི་ཚད་མ་
མེད་པར་ཐལ། རང་རིག་མེད་པའི་ཕྱིར་ཞེ་ན། མ་ཁྱབ་སྟེ། སྔོ་འཛིན་མངོན་སུམ་
དྲན་པའི་དྲན་ཤེས་དེ། དེ་འགྲུབ་བྱེད་ཀྱི་ཚད་མ་ཡིན་པའི་ཕྱིར་ཏེ། སྔོ་འཛིན་དབང་
མངོན་གྱིས་ཡུལ་སྔོན་པོ་གྲུབ་པའི་སྟོབས་ཀྱིས་སྔོན་འཛིན་དབང་མངོན་དྲན་པའི་དྲན་
ཤེས་ཀྱིས་སྔོ་འཛིན་དབང་མངོན་གྲུབ་པའི་ཕྱིར་དང་། སྔོ་འཛིན་དབང་མངོན་ཁོ་རང་
སྔོ་འཛིན་དབང་མངོན་འགྲུབ་བྱེད་ཀྱི་ཚད་མར་མི་རིགས་པའི་ཕྱིར། ཕྱི་མ་དེར་ཐལ།
སྔོ་འཛིན་དབང་མངོན་གྱིས་སྔོ་འཛིན་དབང་མངོན་མ་རྟོགས་པའི་ཕྱིར་ཏེ། ཐེག་ཆེན་
གྱི་མཐོང་ལམ་བར་ཆད་མེད་ལམ་གྱིས་ཐེག་ཆེན་གྱི་མཐོང་ལམ་བར་ཆད་མེད་ལམ་
མ་རྟོགས་པའི་ཕྱིར་ཏེ། དེས་དེ་དངོས་སུ་ཡང་མ་རྟོགས་ཤུགས་ལ་ཡང་མ་རྟོགས་པའི་
ཕྱིར། དང་པོ་དེར་ཐལ། དེས་དེ་གཉིས་སྣང་དང་བཅས་པའི་ཚུལ་གྱིས་ཀྱང་མ་རྟོགས།
གཉིས་སྣང་ནུབ་པའི་ཚུལ་གྱིས་ཀྱང་མ་རྟོགས་པའི་ཕྱིར། རྟགས་གཉིས་ཀ་དེར་ཐལ།
དེ་ལ་ཀུན་རྫོབ་པའི་གཉིས་སྣང་མེད་པའི་ཕྱིར་དང་། ཐེག་ཆེན་གྱི་མཐོང་ལམ་བར་
ཆད་མེད་ལམ་ལ་གཉིས་སྣང་ནུབ་པའི་བློ་མི་སྲིད་པའི་ཕྱིར། རྩ་རྟགས་གཉིས་པ་དེར་
ཐལ། དེས་ཆོས་ཉིད་དངོས་སུ་རྟོགས་པའི་ཤུགས་ལ་ཐེག་ཆེན་གྱི་མཐོང་ལམ་བར་ཆད་
མེད་ལམ་རྟོགས་པ་མི་འཐད་པའི་ཕྱིར་ཏེ། ཆོས་ཉིད་ཅེས་བརྗོད་པའི་སྒྲས་རང་གི་དགག་
བྱ་བཀག་ཤུལ་དུ་ཆོས་གཞན་ཐེག་ཆེན་གྱི་མཐོང་ལམ་བར་ཆད་མེད་ལམ་མི་འཕེན་



337
དབུ་མ་མཐའ་དཔྱོད།
པའི་ཕྱིར་ཏེ། ཆོས་ཉིད་མེད་དགག་ཡིན་པའི་ཕྱིར། ཁོ་ན་རེ། ཐེག་ཆེན་གྱི་མཐོང་
ལམ་བར་ཆད་མེད་ལམ་གྱིས་ཐེག་ཆེན་གྱི་མཐོང་ལམ་བར་ཆད་མེད་ལམ་མ་རྟོགས་
པ་དེ་ལྟ་ཡིན་ན། བར་ཆད་མེད་ལམ་དེའི་གཞལ་བྱ་ཡིན་ན་དོན་དམ་བདེན་པ་ཡིན་
དགོས་པར་འགྱུར་ལ། དེ་འདོད་ན། དེ་ལ་སྣང་བ་དོན་དམ་བདེན་པར་ཐལ་བར་འགྱུར་
ཏེ༑ ཤེས་པ་ཡིན་ན་རང་གི་སྣང་བ་ལ་ཚད་མ་ཡིན་པས་ཁྱབ་པའི་ཕྱིར་ཞེ་ན། འདོད་
ལན་བྱེད་དམ། ཡང་ན་སྟོང་ཐུན་ལས་གསུངས་པ་ལྟར་གཉིས་སྣང་ཅན་གྱི་ཤེས་པ་
ཡིན་ན། རང་གི་སྣང་བ་ལ་ཚད་མ་ཡིན་པས་ཁྱབ་ཅེས་པའི་ཞིབ་ཆ་སྣོན་པ་གང་བདེ་
བྱའོ། །གོང་དུ་ཇི་སྐད་སྨྲས་པ་ལ་ཡང་ཁོ་ན་རེ། སྔོ་འཛིན་དབང་མངོན་རང་དུས་
སུ་སྔོ་འཛིན་དབང་མངོན་འགྲུབ་བྱེད་ཀྱི་ཚད་མ་མེད་པར་ཐལ། སྔོ་འཛིན་དབང་མངོན་
སྔོ་འཛིན་དབང་མངོན་འགྲུབ་བྱེད་ཀྱི་ཚད་མ་མ་ཡིན། རང་རིག་ནི་མེད། སྔོ་འཛིན་
དབང་མངོན་དྲན་པའི་དྲན་ཤེས་སྔོ་འཛིན་དབང་མངོན་གྱི་དུས་སུ་མེད་པའི་ཕྱིར་ཞེ་ན།
མ་ཁྱབ་སྟེ། རྣམ་མཁྱེན་དེ་སྔོ་འཛིན་དབང་མངོན་གྱི་དུས་སུ་སྔོ་འཛིན་དབང་མངོན་
འགྲུབ་བྱེད་ཀྱི་ཚད་མ་ཡིན་པའི་ཕྱིར། སྤྱིར་རང་དུས་སུ་སྔོ་འཛིན་དབང་མངོན་འགྲུབ་
བྱེད་ཀྱི་ཚད་མ་ཡོད་ན། རང་དུས་སུ་སྔོ་འཛིན་དབང་མངོན་ཡོད་པས་ནི་མ་ཁྱབ་སྟེ།
སྔོ་འཛིན་དབང་མངོན་འགྲུབ་བྱེད་ཀྱི་ཚད་མར་གྱུར་པའི་སྔོ་འཛིན་དབང་མངོན་དྲན་
པའི་དྲན་ཤེས་ཀྱིས་མ་ངེས་པའི་ཕྱིར། རྩ་བའི་ལུགས་གསུམ་པ་ཡང་མི་འཐད་དེ། རྣལ་
འབྱོར་མངོན་སུམ་ཡིད་མངོན་ཡིན་པའི་ཕྱིར། མ་གྲུབ་ན། དེར་ཐལ། དེ་རང་གི་
ཐུན་མོང་མ་ཡིན་པའི་བདག་རྐྱེན་དུ་གྱུར་པའི་ཡིད་དབང་ལས་བྱུང་བའི་ཕྱིར་ཏེ། དེ་
རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་གཙོ་བོ་སེམས་ལས་བྱུང་བའི་ཕྱིར་



དབུ་མ་མཐའ་དཔྱོད།
338
ཏེ༔ དེའི་ཐུན་མོང་མ་ཡིན་པའི་བདག་རྐྱེན་དུ་གྱུར་བའི་གཙོ་བོ་སེམས་ཡོད་པའི་ཕྱིར་
ཏེ༑ དེའི་ཐུན་མོང་མ་ཡིན་པའི་བདག་རྐྱེན་དུ་གྱུར་པའིཏིང་ངེ་འཛིན་འཁོར་དུ་ལྡན་
པའི་གཙོ་བོ་སེམས་ཡོད་པའི་ཕྱིར་ཏེ། དེའི་ཐུན་མོང་མ་ཡིན་པའི་བདག་རྐྱེན་དུ་གྱུར་
པའི་ཏིང་ངེ་འཛིན་སེམས་བྱུང་ཡིན་པའི་ཕྱིར། དབྱེ་བ་སོ་སོའི་མཚན་ཉིད་ལ་དཔྱད་
ན༑ ཁ་ཅིག རྟགས་ལ་མ་ལྟོས་པར་རང་གི་འཛིན་སྟངས་ཀྱི་ཡུལ་དུ་གྱུར་པའི་གཞལ་
བྱ་མངོན་སུམ་པ་ལ་མི་བསླུ་བའི་ཤེས་པ་མངོན་སུམ་གྱི་ཚད་མའི་མཚན་ཉིད། རང་
གི་འཛིན་སྟངས་ཀྱི་ཡུལ་དུ་གྱུར་པའི་གཞལ་བྱ་ལྐོག་གྱུར་ལ་མི་བསླུ་བའི་ཤེས་པ་རྗེས་
སུ་དཔག་པའི་ཚད་མའི་མཚན་ཉིད་ཟེར། གཉིས་ཀ་མི་འཐད་དེ། ཐར་པ་འཛིན་པའི་
རྟོག་པ་མཚོན་བྱ་སྔ་མ་ཡིན་ཞིང་མཚན་ཉིད་དེ་མ་ཡིན། མཚན་ཉིད་ཕྱི་མ་ཡིན་ཞིང་
མཚོན་བྱ་དེ་མ་ཡིན་པའི་ཕྱིར། རྟགས་བསྡོམས་པ་དེར་ཐལ། དེ་ཡིད་ཀྱི་མངོན་སུམ་
གྱི་ཚད་མ་གང་ཞིག དེའི་འཛིན་སྟངས་ཀྱི་ཡུལ་དུ་གྱུར་པའི་གཞལ་བྱ་མངོན་སུམ་
པ་མེད་པའི་ཕྱིར། ཕྱི་མ་དེར་ཐལ། དེའི་འཛིན་སྟངས་ཀྱི་ཡུལ་དུ་གྱུར་པའི་གཞལ་
བྱ་མངོན་གྱུར་མེད་པའི་ཕྱིར་ཏེ། དེའི་ཡུལ་གྱི་གཙོ་བོར་གྱུར་པའི་གཞལ་བྱ་མངོན་
གྱུར་མེད་པའི་ཕྱིར་ཏེ། ཐར་པ་མངོན་གྱུར་མ་ཡིན་པའི་ཕྱིར་ཏེ། ཐར་པ་ལྐོག་གྱུར་
ཡིན་པའི་ཕྱིར་ཏེ། དེ་བསྒྲུབ་བྱ་ཡང་དག་ཡིན་པའི་ཕྱིར་ཏེ། དེ་རྟགས་ཡང་དག་ལ་
བརྟེན་ནས་རྟོགས་པར་བྱ་བ་ཡིན་པའི་ཕྱིར། རྩ་རྟགས་གཉིས་པ་བསྡོམས་པ་དེར་ཐལ།
དེ་ཐར་པ་ལ་མི་བསླུ་བའི་ཤེས་པ་ཡིན་ཞིང་། རང་གི་རྟེན་དུ་གྱུར་པའི་རྟགས་ཡང་དག་
ལ་བརྟེན་པ་མ་ཡིན་པའི་ཕྱིར། ཡང་ཁ་ཅིག རང་གི་ཐུན་མོང་མ་ཡིན་པའི་བདག་
རྐྱེན་དུ་གྱུར་པའི་ཡིད་དབང་ལས་དངོས་སུ་སྐྱེས་ཤིང་ཏིང་ངེ་འཛིན་ལ་མ་བརྟེན་པར་



339
དབུ་མ་མཐའ་དཔྱོད།
རང་གི་འཛིན་སྟངས་ཀྱི་ཡུལ་དུ་གྱུར་པའི་གཞལ་བྱ་མངོན་སུམ་པ་ལ་མི་བསླུ་བའི་ཤེས་
པ་ཡིད་ཀྱི་མངོན་སུམ་གྱི་ཚད་མའི་མཚན་ཉིད་ཟེར་བ་མི་འཐད་དེ། རྣལ་འབྱོར་མངོན་
སུམ་ཡིད་མངོན་མ་ཡིན་པ་བཀག་ཟིན་པའི་ཕྱིར་དང་། སྒྲ་མི་རྟག་པར་འཛིན་པའི་རྟོག་
པ་ཡིད་ཀྱི་མངོན་སུམ་གྱི་ཚད་མ་ཡིན། དེའི་འཛིན་སྟངས་ཀྱི་ཡུལ་དུ་གྱུར་པའི་གཞལ་
བྱ་མངོན་སུམ་པ་མེད་པའི་ཕྱིར། གཉིས་པ་དེར་ཐལ། དེ་མངོན་སུམ་གྱི་ཚད་མ་གང་
ཞིག མངོན་སུམ་གྱི་ཚད་མ་གཞན་གཉིས་གང་ཡང་མ་ཡིན་པའི་ཕྱིར། དང་པོ་དེར་
ཐལ། དེ་ཚད་མ་གང་ཞིག དེ་རྗེས་སུ་དཔག་པའི་ཚད་མ་མ་ཡིན་པའི་ཕྱིར། དང་པོ་
དེར་ཐལ། རང་ཡུལ་གྱི་གཙོ་བོ་སྒྲ་མི་རྟག་པ་ལ་མི་བསླུ་བའི་ཤེས་པ་ཡིན་པའི་ཕྱིར།
གཉིས་པ་དེར་ཐལ། དེ་རང་གི་རྟེན་རྟགས་ཡང་དག་ལ་མི་ལྟོས་པའི་ཕྱིར། རྩ་རྟགས་
གསུམ་པ་དེར་ཐལ། དེའི་འཛིན་སྟངས་ཀྱི་ཡུལ་དུ་གྱུར་པའི་མངོན་གྱུར་མེད་པའི་ཕྱིར་
ཏེ༑ དེའི་འཇུག་ཡུལ་དུ་གྱུར་པའི་མངོན་གྱུར་མེད་པའི་ཕྱིར་ཏེ། སྒྲ་མི་རྟག་པ་མངོན་
གྱུར་མ་ཡིན་པའི་ཕྱིར། རྟགས་སླ། རང་གི་ལུགས་ནི། རང་གི་རྟེན་དུ་གྱུར་པའི་
རྟགས་ཡང་དག་ལ་མ་བརྟེན་པའི་མི་བསླུ་བའི་ཞེན་རིག་དང་། རང་ཡུལ་གྱི་གཙོ་བོ་
དེ་རང་ལ་མངོན་དུ་གྱུར་པའི་སྒོ་ནས་དེ་ལ་མི་བསླུ་བ་གང་རུང་དུ་གྱུར་པའི་ཤེས་པ་མངོན་
སུམ་གྱི་ཚད་མའི་མཚན་ཉིད། རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་
དབང་པོ་གཟུགས་ཅན་པ་ལས་བྱུང་ཞིང་། རང་ཡུལ་གྱི་གཙོ་བོ་དེ་རང་ལ་མངོན་དུ་
གྱུར་པའི་སྒོ་ནས་དེ་ལ་མི་བསླུ་བའི་ཤེས་པ་དབང་པོའི་མངོན་སུམ་གྱི་ཚད་མའི་མཚན་
ཉིད། རང་གི་རྟེན་དུ་གྱུར་པའི་རྟགས་ཡང་དག་ལ་མ་བརྟེན་པར་རང་གི་ཐུན་མོང་མ་
ཡིན་པའི་བདག་རྐྱེན་དུ་གྱུར་པའི་ཡིད་དབང་ལས་བྱུང་བའི་ཞེན་རིག་དང་། རང་ཡུལ་



340
དབུ་མ་མཐའ་དཔྱོད།
གྱི་གཙོ་བོ་དེ་རང་ལ་མངོན་དུ་གྱུར་པའི་སྒོ་ནས་དེ་ལ་མི་བསླུ་བ་གང་རུང་དུ་གྱུར་པའི་
ཡིད་བློ། ཡིད་ཀྱི་མངོན་སུམ་གྱི་ཚད་མའི་མཚན་ཉིད། རང་གི་ཐུན་མོང་མ་ཡིན་
པའི་བདག་རྐྱེན་དུ་གྱུར་པའི་ཞི་ལྷག་ཟུང་འབྲེལ་གྱི་ཏིང་ངེ་འཛིན་ལས་བྱུང་ཞིང་། རང་
ཡུལ་གྱི་གཙོ་བོར་གྱུར་པའི་བདེན་པའི་རྣམ་པའམ། བདག་མེད་ཕྲ་རགས་གང་ཡང་
རུང་བ་ལ་དམིགས་པའི་རྟོག་བྲལ་གྱི་མི་བསླུ་བའི་རིག་པ། རྣལ་འབྱོར་མངོན་སུམ་
གྱི་ཚད་མའི་མཚན་ཉིད། རང་གི་རྟེན་དུ་གྱུར་པའི་རྟགས་ཡང་དག་ལ་བརྟེན་ནས་རང་
ཡུལ་གྱི་གཙོ་བོར་གྱུར་པའི་ལྐོག་གྱུར་ལ་མི་བསླུ་བའི་ཞེན་རིག རྗེས་སུ་དཔག་པའི་ཚད་
མའི་མཚན་ཉིད་དུ་བྱ་ལ། དངོས་སྟོབས་རྗེས་དཔག་དང་། ཡིད་ཆེས་རྗེས་དཔག་ལ་
ཡང་རང་གི་རྟེན་དུ་གྱུར་པའི་དངོས་སྟོབས་ཀྱི་རྟགས་ཡང་དག་ལ་བརྟེན་པ་དང་། རང་
གི་རྟེན་དུ་གྱུར་པའི་ཡིད་ཆེས་ཀྱི་རྟགས་ཡང་དག་ལ་བརྟེན་པ་ཞེས་སྦྱར་ནས་མཚན་ཉིད་
སོ་སོར་འཇོག ཡིད་ཆེས་རྗེས་དཔག་ནི། ཚིག་གསལ་ལས་ལུང་ཚད་མ་ཞེས་གསུངས་
པ་དང་དོན་གཅིག་ཏུ་བྱ་དགོས་ཤིང་། དཔེ་ཉེར་འཇལ་གྱི་ཚད་མ་ཞེས་བཤད་པ་ཡང་།
གཙོ་བོར་དངོས་སྟོབས་རྗེས་དཔག་ལས་ལོགས་སུ་ཡོད་པར་མི་སེམས་སོ། །མཚན་
གཞི་ནི། གཟུགས་འཛིན་དབང་མངོན་ལ་ཚད་མ་དང་དཔྱད་ཤེས་གཉིས་སུ་མ་ངེས་
ཏེ༑ ཡིད་སྒྲ་སྙན་ལ་ལྷག་པར་ཆགས་བཞིན་པའི་སོ་སྐྱེའི་རྒྱུད་ཀྱི་གཟུགས་འཛིན་དབང་
མངོན་ལྟ་བུ་སྣང་ལ་མ་ངེས་སུ་བྱ་དགོས་པའི་ཕྱིར། སོ་སྐྱེའི་རྒྱུད་ཀྱི་གཟུགས་འཛིན་
ཡིད་མངོན་ཀྱང་ཚད་མ་པ་ལྟར་དུས་མཐའི་སྐད་ཅིག་མར་མི་བྱ་སྟེ། གཟུགས་རྟོགས་
པའི་རྟོག་པ་དཔྱད་ཤེས་སུ་འདོད་པའི་ཕྱིར། དེ་ཡིན་ན་རྟོག་པ་དཔྱད་ཤེས་ཡིན་པས་
ནི་མ་ཁྱབ་སྟེ། གོང་དུ་སྣང་ལ་མ་ངེས་སུ་བཤད་པའི་གཟུགས་འཛིན་དབང་མངོན་གྱི་



341
དབུ་མ་མཐའ་དཔྱོད།
དེ་མ་ཐག་འབྲས་སུ་གྱུར་པའི་གཟུགས་འཛིན་ཡིད་མངོན་སྣང་ལ་མ་ངེས་སུ་བྱ་དགོས་
པའི་ཕྱིར། སོ་སྐྱེའི་རྒྱུད་ཀྱི་ཡིད་ཀྱི་མངོན་སུམ་གང་ཡིན་རྟོག་པར་ཡང་མ་ངེས་ཏེ། སོ་
སྐྱེའི་རྒྱུད་ཀྱི་ཚོར་བ་བདེ་སྡུག་བཏང་སྙོམས་གསུམ་ཉམས་སུ་མྱོང་བའི་ཡིད་ཤེས་ཡིད་
མངོན་དུ་བཞི་བརྒྱ་པའི་འགྲེལ་པར་གསུངས་པའི་ཕྱིར། ཚད་མ་རྣམས་ཡུལ་གང་ལ་
ཚད་མ་གང་དུ་སོང་དཔྱད་ན། ཁ་ཅིག སྔོ་འཛིན་མངོན་སུམ་སྔོན་པོ་ལ་མངོན་སུམ་
དང་། མངོན་སུམ་ཚད་མ་གཉིས་ཀ་ཡིན་ཞེས་ཟེར། ཡང་ཁ་ཅིག སྒྲ་མི་རྟག་རྟོགས་
ཀྱི་རྗེས་དཔག་དང་། བདག་འཛིན་གཉིས་ལྟ་བུ་མངོན་སུམ་གྱི་ཚད་མར་སོང་བའི་གཞལ་
བྱ་མེད་ཅེས་ཟེར། དང་པོ་མི་འཐད་དེ། སྔོ་འཛིན་མངོན་སུམ་སྔོན་པོ་ལ་མངོན་སུམ་
བཏགས་པ་བ་དང་། མངོན་སུམ་གྱི་ཚད་མ་མཚན་ཉིད་པ་ཡིན་ཞིང་། སྔོན་པོ་སྔ་
འཛིན་མངོན་སུམ་ལ་མངོན་སུམ་མཚན་ཉིད་པ་དང་། མངོན་སུམ་གྱི་ཚད་མ་བཏགས་
པ་བ་ཡིན་པའི་རྣམ་གཞག་ཀྱང་བྱ་དགོས་པའི་ཕྱིར། ལུགས་གཉིས་པ་ཡང་མི་འཐད་
དེ༑ སྒྲ་མི་རྟག་རྟོགས་ཀྱི་རྗེས་དཔག་སྒྲ་མི་རྟག་པའི་དོན་སྤྱིའམ་རང་གི་སྣང་བ་ལ་མངོན་
སུམ་གྱི་ཚད་མ་ཡིན། བདག་འཛིན་གཉིས་ཀྱང་བདག་གཉིས་ཀྱི་དོན་སྤྱིའམ་རང་གི་
སྣང་བ་ལ་མངོན་སུམ་གྱི་ཚད་མར་སོང་བའི་ཕྱིར། དང་པོ་གྲུབ་སྟེ། སྒྲ་མི་རྟག་པའི་
དོན་སྤྱིའམ་རྗེས་དཔག་དེའི་སྣང་ཡུལ་རྗེས་དཔག་དེ་ལ་མངོན་སུམ་ཡིན་པའི་ཕྱིར་ཏེ།
རྣམ་བཤད་ལས། ཤེས་པ་གང་ལ་གང་གི་རྣམ་པ་སྣང་བའི་སྣང་བ་ཐམས་ཅད་ཤེས་
པ་དེའི་ཡུལ་མངོན་སུམ་ཡིན་ན་སྣང་བ་དེ་ཤེས་པ་དེ་ལ་མངོན་གྱུར་ཡིན་ཞིང་། དེ་
ཡང་དེ་ལ་མི་བསླུ་བའི་ཤེས་པ་ཡིན་ན་འཇིག་རྟེན་ན་མི་བསླུ་བའི་ཤེས་པ་ལ་ཚད་མར་
གྲགས་པས་ཚད་མར་འགྱུར་བ་ཅིག་འོང་ངོ་། །ཞེས་གསུངས་པའི་ཕྱིར། རྩ་རྟགས་



དབུ་མ་མཐའ་དཔྱོད།
32
གཉིས་པ་དེར་ཐལ། བདག་གཉིས་ཀྱི་དོན་སྤྱིའམ་བདག་འཛིན་གཉིས་ཀྱི་སྣང་ཡུལ་
བདག་འཛིན་གཉིས་ལ་མངོན་སུམ་དུ་འཆར་བའི་ཕྱིར་ཏེ། རྣམ་བཤད་ལས། དེའི་
ཕྱིར་བདག་གཉིས་ལྟ་བུ་ལ་ཡང་བདག་གཉིས་ཀྱི་སྣང་བ་མངོན་སུམ་དུ་འཆར་ལ། དེའི་
ཚེ་གཞལ་བྱ་སྣང་བ་མངོན་གྱུར་དེ་ཡུལ་ཅན་དེས་འགྲུབ་པ་སོགས་སྔར་དང་འདྲ་སྟེ།
དེས་ཞེན་ཡུལ་འཁྲུལ་བ་གཞན་ཡང་ཤེས་པར་བྱའོ། །ཞེས་གསུངས་པའི་ཕྱིར། ཐལ་
འགྱུར་བའི་ལུགས་ཀྱི་ཚད་མའི་དོགས་དཔྱོད་རགས་པ་ཙམ་ཞིག་ཐལ་ལོ། །
ཇི་ལྟར་ཁྱོད་ཀྱི་གཞན་དབང་དངོས་འདོད་ལྟར། །ཞེས་སོགས་ལ། ངག་དོན་
ནི༔ ཤེས་བྱ་ཆོས་ཅན། དབུ་མ་པས་གཞན་དབང་བདེན་གྲུབ་བཀག་པ་འཇིག་རྟེན་
གྱི་ཀུན་རྫོབ་དང་འགལ་བའི་སྐྱོན་མེད་པར་ཐལ། དབུ་མ་པས་འཇིག་རྟེན་གྱི་ཀུན་རྫོབ་
རང་བཞིན་གྱིས་གྲུབ་པ་ཅིག ཁས་མ་བླངས་པའི་ཕྱིར། ཀུན་རྫོབ་རང་བཞིན་གྱིས་
མེད་པའི་བཏགས་པ་ཙམ་དུ་ཁས་བླངས་པ་ལ་དགོས་པ་ཡོད་དེ། བླང་དོར་གྱི་འབྲས་
བུ་བསྒྲུབ་པའི་དགོས་པ་ཡོད་པའི་ཕྱིར།
མདོ་སྡེ་གང་ལས་ཕྱི་རོལ་སྣང་ཡོད་མིན། །ཞེས་སོགས་ལ། ངག་དོན་ནི།
ཕྱི་དོན་ཡོད་ན་ལང་གཤེགས་ལས་གསུངས་པའི་ཕྱི་རོལ་སྣང་བ་ཡོད་མིན་ཏེ། ཞེས་
ཕྱི་དོན་མེད་པར་གསུངས་པ་མི་འཐད་མི་དགོས་ཏེ། ལུང་དེ་དྲང་དོན་དགོངས་པ་ཅན་
ཡིན་པའི་ཕྱིར། རྣམ་པ་དེ་ལྟའི་མདོ་སྡེ་གཞན་ཡང་ནི། །ཞེས་སོགས་ལ་ངག་དོན་ནི།
ཁོ་ན་རེ། ཕྱི་དོན་མེད་ཀྱང་། དེ་སྣང་བའི་ཤེས་པ་བདེན་པར་གྲུབ་སྟེ། ལང་གཤེགས་
ལས། ཕྱི་རོལ་སྣང་བ་ཡོད་མིན་ཏེ། །ཞེས་སོགས་ཀྱི་ལུང་གིས་དེ་ལྟར་བསྟན་པའི་
ཕྱིར་ཞེ་ན། མ་ཁྱབ་སྟེ། ལུང་དེ་དྲང་དོན་གྱི་མདོ་ཡིན་པའི་ཕྱིར། དེར་མ་ཟད་དྲང་



343
དབུ་མ་མཐའ་དཔྱོད།
དོན་དུ་འགྲེལ་རྒྱུའི་མདོ་གཞན་ཡང་ཡོད་དེ། ཀུན་གཞི་སྟོན་པའི་མདོ། མཚན་ཉིད་
གསུམ་བདེན་པར་གྲུབ་མ་གྲུབ་ཕྱེ་ནས་སྟོན་པའི་མདོ། མཐར་ཐུག་ཐེག་པ་གསུམ་དུ་
གྲུབ་པ་སྟོན་པའི་མདོ་རྣམས་སུ་ཡོད་པའི་ཕྱིར། དེ་བཞི་དྲང་དོན་དུ་འགྲེལ་བྱེད་ཀྱི་ལུང་
བཞི་ཡང་ཡོད་དེ། རིམ་པ་བཞིན། ཇི་ལྟར་ནད་པ་ནད་པ་ལ། །ཞེས་སོགས་དང་།
རྟག་བརྟན་གྱི་སྙིང་པོ་སྟོན་པའི་མདོ་དྲང་དོན་དུ་འགྲེལ་བའི་མདོ་དང་། འདི་ནི་མདོ་
སྡེ་གང་དུ་ཡང་རུང་སྟེ། ཞེས་སོགས་དང་། བློ་གྲོས་ཆེན་པོ་ཉན་ཐོས་ཀྱི་ཐེག་པ། ཞེས་
སོགས་དེ་ཡིན་པའི་ཕྱིར། གཞན་རྣམས་གོ་སླ། རྟག་བརྟན་གྱི་སྙིང་པོ་སྟོན་པའི་མདོའི་
ངོས་འཛིན་དང་། དེ་དྲང་དོན་དུ་འགྲེལ་བས་ཀུན་གཞི་སྟོན་པའི་མདོ་དྲང་དོན་དུ་འགྲུབ་
ཚུལ་སོགས་གོ་དཀའ་བར་ཡོད་པ་སྤྱི་དོན་དུ་བཤད་པ་ལས་ཤེས་པར་བྱའོ། །
ཤེས་བྱ་མེད་ན་ཤེས་པ་བསལ་བ་ནི། །ཞེས་སོགས་ལ། ངག་དོན་ནི། སེམས་
ཙམ་པ་ལ་སྟོང་ཉིད་སྟོན་པའི་སྔོན་དུ་ཕྱི་དོན་མེད་པར་སྟོན་པའི་རྒྱུ་མཚན་ཡོད་དེ། དེ་
ལྟར་བསྟན་པ་སེམས་ཙམ་པས་སྟོང་ཉིད་རྟོགས་པའི་ཐབས་སུ་འགྱུར་བའི་ཕྱིརཏེ། ཡུལ་
བདེན་མེད་དུ་བསྟན་པས་ཡུལ་ཅན་བདེན་མེད་དུ་ཚེགས་ཆུང་ངུས་རྟོགས་ནུས་པའི་ཕྱིར།
དེ་ལྟར་ལུང་གི་ལོ་རྒྱུས་ཤེས་བྱས་ཏེ། །ཞེས་སོགས་ལ། ངག་དོན་ནི། དྲང་དོན་གྱི་
མདོ་དང་། ངེས་དོན་གྱི་མདོའི་ངོ་བོ་ཡོད་དེ། རང་གི་ཆེད་དུ་བྱ་བའི་གདུལ་བྱའི་ངོར་
ཀུན་རྫོབ་བདེན་པ་དངོས་བསྟན་བསྟན་བྱའི་གཙོ་བོར་བྱས་ནས་སྟོན་པའི་མདོ་དེ་དང་
པོའི་ངོ་བོ་དང་། རང་གི་ཆེད་དུ་བྱ་བའི་གདུལ་བྱའི་ངོར་དོན་དམ་བདེན་པ་དངོས་བསྟན་
བསྟན་བྱའི་གཙོ་བོར་བྱས་ནས་སྟོན་པའི་མདོ་དེ་གཉིས་པའི་ངོ་བོ་ཡིན་པའི་ཕྱིར། དེ་
ལ་ཁོ་ན་རེ། ཡུམ་རྒྱས་འབྲིང་བསྡུས་གསུམ་ཆོས་ཅན། མཚོན་བྱ་སྔ་མ་དེར་ཐལ།



344
དབུ་མ་མཐའ་དཔྱོད།
མཚན་ཉིད་དེའི་ཕྱིར། མ་གྲུབ་ན། དེ་དེར་ཐལ། དེ་ཀུན་རྫོབ་བདེན་པ་བསྟན་བྱའི་
གཙོ་བོར་བྱས་ནས་སྟོན་པའི་མདོ་གང་ཞིག དེ་དེ་ཤུགས་བསྟན་བསྟན་བྱའི་གཙོ་བོར་
བྱས་ནས་སྟོན་པའི་མདོ་མ་ཡིན་པའི་ཕྱིར། འདིར་མ་ཁྱབ། དང་པོ་དེར་ཐལ། དེ་
ལྷག་པ་ཤེས་རབ་ཀྱི་བསླབ་པ་བསྟན་བྱའི་གཙོ་བོར་བྱས་ནས་སྟོན་པའི་མདོ་ཡིན་པའི་
ཕྱིར་ཏེ། དེ་མངོན་པའི་སྡེ་སྣོད་ཡིན་པའི་ཕྱིར། ཁ་ཅིག འདིར་མ་ཁྱབ་སྟེ། འོ་ན།
རྩ་ཤེས་དེ་ལྟར་བསྟན་པར་ཐལ། དེ་མངོན་པའི་སྡེ་སྣོད་ཀྱི་དགོངས་པ་འགྲེལ་བའི་བསྟན་
བཅོས་ཡིན་པའི་ཕྱིར། ཁྱབ་པ་ཁས། འདོད་ན། དེས་དེ་རྩལ་དུ་བཏོན་ནས་འཆད་
པར་ཐལ། འདོད་པ་དེའི་ཕྱིར། འདོད་ན། དེས་ཐེག་ཆེན་གྱི་ལམ་རྩལ་དུ་བཏོན་
ནས་འཆད་པར་ཐལ། འདོད་པ་དེའི་ཕྱིར། འདོད་ན། དེས་དེ་རྒྱས་པར་བསྟན་པར་
ཐལ་ལོ། །ཟེར་ཏེ། མདོ་བསྟན་བཅོས་མི་མཚུངས་སམ་སྙམ་མོ། །ཡང་ཁ་ཅིག དགོངས་
གཞི་སྟོང་ཉིད་ལ་དགོངས་ནས་ཀུན་གཞིའི་རྣམ་ཤེས་ཡོད་པར་སྟོན་པའི་མདོ་ཆོས་ཅན།
མཚན་ཉིད་སྔ་མ་དེར་ཐལ། མཚོན་བྱ་དེའི་ཕྱིར། འདོད་ན། དེས་ཀུན་རྫོབ་བདེན་
པ་དངོས་ཀྱི་བསྟན་བྱའི་གཙོ་བོར་བྱས་ནས་བསྟན་པར་ཐལ། འདོད་པ་དེའི་ཕྱིར། འདོད་
ན༑ དེའི་དངོས་ཀྱི་བསྟན་བྱའི་གཙོ་བོར་གྱུར་པའི་ཀུན་རྫོབ་བདེན་པ་ཡོད་པར་ཐལ།
འདོད་པ་དེའི་ཕྱིར། འདོད་ན། ཀུན་གཞིའི་རྣམ་ཤེས་དེ་དེ་ཡིན་པར་ཐལ། འདོད་པ་
གང་ཞིག བདེ་གཤེགས་སྙིང་པོ་དེར་མི་འཐད་པའི་ཕྱིར་ཞེ་ན། ཐལ་འགྱུར་གཉིས་
པ་ལ་མ་ཁྱབ་སྟེ། གདུལ་བྱ་དེའི་ངོར་ཀུན་རྫོབ་བདེན་པ་དེ་མདོ་དེའི་དངོས་བསྟན་བསྟན་
བྱའི་གཙོ་བོ་ཡིན་ཀྱང་། ཀུན་རྫོབ་བདེན་པ་དེ་དེ་མ་ཡིན་པའི་ཕྱིར། ཕྱི་མ་དེར་ཐལ།
མདོ་དེའི་དངོས་བསྟན་བསྟན་བྱའི་གཙོ་བོ་མེད་པའི་ཕྱིར་ཏེ། དེའི་བསྟན་དོན་གྱི་གཙོ་



345
དབུ་མ་མཐའ་དཔྱོད།
བོ་མེད་པའི་ཕྱིར་ཏེ། དེའི་དགོངས་པ་མེད་པའི་ཕྱིར་ཏེ། མདོ་དེའི་དགོངས་པ་དང་
དགོངས་གཞི་འགལ་བའི་ཕྱིར། དེས་གང་ཟག་གི་བདག་སྟོན་པའི་མདོ་ལ་རིགས་འགྲེ།
དེ་ལ་ཁོ་ན་རེ། ཀུན་གཞིའི་རྣམ་ཤེས་ཡོད་པར་སྟོན་པའི་མདོའི་བསྟན་བྱའི་གཙོ་བོ་ཡོད་
པར་ཐལ། དེའི་བསྟན་བྱའི་གཙོ་བོར་གྱུར་པའི་ཀུན་རྫོབ་བདེན་པ་ཡོད་པའི་ཕྱིར། དེར་
ཐལ། སེམས་ཙམ་པའི་ངོར་ཀུན་གཞིའི་རྣམ་ཤེས་དེ་དེའི་བསྟན་བྱའི་གཙོ་བོར་གྱུར་
པའི་ཀུན་རྫོབ་བདེན་པ་ཡིན་པའི་ཕྱིར་ཞེ་ན། འོ་ན། ཤེས་བྱ་ཆོས་ཅན། བདེན་གྲུབ་
འཛིན་པའི་རྟོག་པའི་ཞེན་ཡུལ་ཡོད་པར་ཐལ། སེམས་ཙམ་པའི་ངོར་བདེན་གྲུབ་དེ་
དེ་ཡིན་པའི་ཕྱིར། ཁྱབ་པ་ཁས། ཡང་ཁོ་ན་རེ། ཀུན་གཞིའི་རྣམ་ཤེས་ཡོད་པར་
སྟོན་པའི་མདོ་དང་། གང་ཟག་གི་བདག་ཡོད་པར་སྟོན་པའི་མདོ་རྣམས་རང་རྒྱུ་མི་
ཤེས་པས་ཀུན་ནས་བསླངས་པའི་ཚིག་ཡིན་པར་ཐལ། དེ་རྣམས་ཀྱི་བརྗོད་བྱའི་དོན་
མེད་པའི་ཕྱིར། ཁྱབ་སྟེ། རྣམ་འགྲེལ་ལས། བརྗོད་བྱ་སྟོང་པ་བརྗོད་རྣམས་ཀྱི། །འདི་
དེ་མི་ཤེས་ཀྱིས་བསླངས་ཡིན། །ཞེས་གསུངས་པའི་ཕྱིར་ཞེ་ན། མ་ཁྱབ་སྟེ། ལུང་དེ་
རང་རྒྱུ་མི་ཤེས་པས་ཀུན་ནས་བསླངས་པའི་ཕྱི་རོལ་པའི་དམ་བཅའ་འགོག་པའི་ཆེད་
དུ་གསུངས་པ་ཙམ་ཡིན་པའི་ཕྱིར། ཡང་ཁ་ཅིག ཀུན་གཞིའི་རྣམ་ཤེས་ཀྱི་དོན་སྤྱི་དེ་
ཀུན་གཞིའི་རྣམ་ཤེས་ཡོད་པར་སྟོན་པའི་མདོའི་བསྟན་བྱའི་གཙོ་བོ་དང་། བསྟན་དོན་
ཡིན་ཞེས་ཟེར། འོ་ན། ཤེས་བྱ་ཆོས་ཅན། ཀུན་གཞིའི་རྣམ་ཤེས་ཡོད་པར་སྟོན་པའི་
མདོ་དེས་རང་གི་ཆེད་དུ་བྱ་བའི་གདུལ་བྱ་ལ་ཀུན་གཞིའི་རྣམ་ཤེས་ཀྱི་དོན་སྤྱི་བསྟན་
བྱའི་གཙོ་བོར་བྱས་ནས་བསྟན་པར་ཐལ། དམ་བཅའ་དེའི་ཕྱིར། འདོད་ན། དེ་ལྟར་
བསྟན་པ་ལ་དགོས་པ་ཅིག་ཡོད་པར་ཐལ། འདོད་པ་དེའི་ཕྱིར། འདོད་ན། ཀུན་



346
དབུ་མ་མཐའ་དཔྱོད།_ 346
གཞིའི་རྣམ་ཤེས་ཀྱི་དོན་སྤྱི་བསྟན་དགོས་ཀྱི་སེམས་ཙམ་པ་ཡོད་པར་ཐལ། འདོད་པ་
དེའི་ཕྱིར། འདོད་ན། ཧ་ཅང་ཐལ་ལོ། །ཡང་ཁ་ཅིག་ན་རེ། ཤེས་རབ་སྙིང་པོའི་
ནང་ཚན་དུ་གྱུར་པའི་གཟུགས་མེད་ཅེས་སོགས་ཀྱི་མདོ་ཚིག་ཆོས་ཅན། མཚོན་བྱ་ཕྱི་
མ་དེར་ཐལ། མཚན་ཉིད་དེའི་ཕྱིར། དེར་ཐལ། གཟུགས་བདེན་མེད་དུ་དངོས་བསྟན་
བསྟན་བྱའི་གཙོ་བོར་བྱས་ནས་སྟོན་པའི་མདོ་ཡིན་པའི་ཕྱིར། རྩབར་འདོད་ན། གཟུགས་
མེད་པ་ངེས་དོན་ཡིན་པར་ཐལ། འདོད་པ་དེའི་ཕྱིར་ཞེ་ན། མ་ཁྱབ་སྟེ། དེ་ངེས་དོན་
གྱི་མདོ་ཡིན་པར་ཐལ། དེ་དགག་བྱ་ལ་དོན་དམ་གྱི་ཁྱད་པར་སྦྱར་བའི་མདོ་ཡིན་པའི་
ཕྱིར་ཏེ། ཕུང་པོ་ལྔ་པོ་དེ་དག་ཀྱང་རང་བཞིན་གྱིས་སྟོང་པར་ཡང་དག་པར་རྗེས་སུ་
བལྟའོ། །ཞེས་མདོར་བསྟན་དུ་གསུངས་པས་སྦྱར་དགོས་ཀུན་ལ་སྦྱར་ཟིན་པའི་ཕྱིར།
གཞན་ཡང་། དེ་ངེས་དོན་གྱི་མདོ་ཡིན་པར་ཐལ། དེ་དངོས་བསྟན་སྒྲ་ཇི་བཞིན་པའི་
མདོ་ཡིན་པའི་ཕྱིར་ཏེ། དེས་གཟུགས་བདེན་མེད་དངོས་བསྟན་བསྟན་བྱའི་གཙོ་བོར་
བྱས་ནས་བསྟན་པའི་ཕྱིར། རྟགས་སླ་ཞིང་། ཁྱོད་རང་གིས་ཀྱང་ཁས་བླངས་སོ། །ལུགས་
འདི་ལ་འཁོར་ལོ་གསུམ་གྱི་དྲང་ངེས་འབྱེད་ཚུལ་ཡོད་དེ། དགོངས་འགྲེལ་གྱི་འཁོར་
ལོ་དང་པོ་གཉིས་སུ་སྟོང་ཉིད་ཕྲ་མོ་དངོས་སུ་བསྟན་པ་རྣམས་ངེས་དོན་གྱི་མདོ་དང་།
ཐ་མ་དྲང་དོན་གྱི་མདོ་ཤ་སྟག་ཡིན་པའི་ཕྱིར། འདི་པའི་ལུགས་ཀྱི་མཚན་ཉིད་གསུམ་
གྱི་རྣམ་གཞག་ཡོད་དེ། རྣམ་བཏགས་ཀྱི་གཟུགས། ཀུན་བཏགས་པའི་གཟུགས་ཆོས་
ཉིད་ཀྱི་གཟུགས། ཞེས་པ་ནས། རྣམ་མཁྱེན་གྱི་བར་ལ་སྦྱར་བར་བྱ་བ་ཡིན་པའི་ཕྱིར།
དེ་གསུམ་གྱི་ངོས་འཛིན་ཡོད་དེ། གཟུགས་དེ་ཀ་རྣམ་བཏགས་ཀྱི་གཟུགས། གཟུགས་
རང་བཞིན་གྱིས་གྲུབ་པ་ཀུན་བཏགས་པའི་གཟུགས། གཟུགས་རང་བཞིན་གྱིས་མ་གྲུབ་



347
དབུ་མ་མཐའ་དཔྱོད།
པ་ཆོས་ཉིད་ཀྱི་གཟུགས་ཡིན་པའི་ཕྱིར། འདུས་མ་བྱས་རྣམས་ཀྱི་སྟེང་དུ་གཞན་དབང་
མཚན་ཉིད་པ་འཇོག་མི་འཇོག་དཔྱད་དོ། ། །
བུམ་སོགས་འདི་དག་དེ་ཉིད་དུ་མེད་ཅིང་། །ཞེས་སོགས་ལ། ངག་དོན་ནི།
ཤེས་བྱ་ཆོས་ཅན། དབུ་མ་པའི་ལུགས་ལ་དངོས་པོ་རྣམས་རང་བཞིན་གྱིས་མེད་ཀྱང་།
ཀུན་རྫོབ་ཙམ་དུ་ཡོད་དེ། བྱེ་བྲག་སྨྲ་བའི་ལུགས་ལ་བུམ་སྣམ་སོགས་ཆ་ཅན་གྱི་དངོས་
པོ་རྣམས་དོན་དམ་རྫས་ཡོད་དུ་མ་གྲུབ་ཀྱང་། ཀུན་རྫོབ་བཏགས་ཡོད་དུ་གྲུབ་པ་གང་
ཞིག རྒྱུ་མཚན་མཚུངས་པའི་ཕྱིར།
ཉོན་མོངས་སྐྱོན་རྣམས་མ་ལུས་འཇིག་ཚོགས་ལ། །ཞེས་སོགས་ལ། ངག་
དོན་ནི། ཉེས་པའི་རྩ་བ་ངོས་བཟུང་ནས་སྤོང་འདོད་ཀྱི་རྣལ་འབྱོར་པ་ཆོས་ཅན། ངར་
འཛིན་ལྷན་སྐྱེས་ཀྱི་དམིགས་ཡུལ་ཤེས་པར་བྱས་ནས་གང་ཟག་གི་བདག་དགག་དགོས་
ཏེ༑ ཉོན་མོངས་འཇིག་ལྟ་ཉེས་པ་ཀུན་གྱི་རྩ་བ་ཡིན་པ་གང་ཞིག ཐར་པ་དོན་གཉེར་
གྱི་གང་ཟག་ཡིན་པའི་ཕྱིར།
མོ་གཤམ་བུ་ལྟར་སྐྱེ་བ་དང་བྲལ་ཕྱིར། །ཞེས་སོགས་ལ། ངག་དོན་ནི། གྲངས་
ཅོན་དང་བྱེ་བྲག་པ་སོགས་ཀྱིས་བཏགས་པའི་བདག་ཆོས་ཅན། ཐ་སྙད་དུའང་བདག་
ཏུ་མི་རིགས་ཏེ། མ་སྐྱེས་པའི་ཕྱིར། མོ་གཤམ་གྱི་བུ་བཞིན་ནོ། །རང་རྒྱུད་ཀྱི་རྟགས་
ཡང་དག་མེད་པའི་གོ་དོན་ཇི་ལྟར་ཡིན་ཞེ་ན། ཡོད་དེ། ཚུལ་གསུམ་གྱི་གཞི་ལྡོག་
ནས་ཕར་རྣམ་རྟོག་གིས་བཏགས་པ་ཙམ་མ་ཡིན་པར་ཡུལ་རང་གི་སྡོད་ལུགས་ཀྱི་ངོས་
ནས་གྲུབ་པ་ཅིག་བྱུང་ན་དེ་ལ་རང་རྒྱུད་ཀྱི་རྟགས་ཡང་དག་ཟེར་ཞིང་། དེ་འདྲ་ཚད་
མས་ཁེགས་པའི་ཕྱིར། གཞན་ཡང་རང་རྒྱུད་ཀྱི་རྟགས་ཡང་དག་མེད་པར་ཐལ། རང་



348
དབུ་མ་མཐའ་དཔྱོད།
དབང་དུ་གྲུབ་པའི་རྟགས་ཡང་དག་མེད་པའི་ཕྱིར། དེ་ལ་ཁྱབ་པ་ཡོད་པར་ཐལ། རང་
རྒྱུད་པ་མན་ཆད་ཀྱིས་རང་དབང་དུ་གྲུབ་པའི་རྟགས་ཡང་དག་ཡིན་ན། རང་རྒྱུད་ཀྱི་
རྟགས་ཡིན་དགོས་པ་དང་། རང་རྒྱུད་གྱི་རྟགས་ཡང་དག་ཡིན་ན་རང་དབང་དུ་གྲུབ་
དགོས་པར་འདོད་པའི་ཕྱིར། ཁོ་ན་རེ། རང་རྒྱུད་ཀྱི་རྟགས་ཡང་དག་ཡོད་པར་ཐལ།
རང་རྒྱུད་ཀྱི་རྗེས་དཔག་ཡོད་པའི་ཕྱིར། དེར་ཐལ། སེམས་ཙམ་པ་རང་རྒྱུད་ཀྱི་རྗེས་
དཔག་ཡོད་པའི་ཕྱིར། ཞེས་པ་ནི་སྙིང་པོ་མེད་པའི་རིགས་པའོ། །འོ་ན། རྟགས་ཡང་
དག་ཇི་ལྟ་བུ་ཞིག་ཁས་ལེན་པ་ཡིན་ཞེ་ན། ཡོད་དེ། རང་གྲགས་སམ་གཞན་གྲགས་
ཀྱི་གཏན་ཚིགས་ཡང་དག་རང་ལུགས་ལ་ཁས་ལེན་པའི་ཕྱིར། རྟགས་ཡང་དག་གཉིས་
པོ་དེའི་དོན་ཡང་བཞག་ཏུ་ཡོད་དེ། ཚུལ་གསུམ་རྒོལ་ཕྱི་རྒོལ་གཉིས་ཀ་ལ་མཐུན་སྣང་
དུ་གྲུབ་པའི་བདེན་གྲུབ་མེད་ཀྱང་། ཕྱི་རྒོལ་རང་ལ་གྲགས་པའམ་གཞན་ལ་གྲགས་པའི་
རྟགས་ཡང་དག་བཞག་ཏུ་ཡོད་པའི་ཕྱིར།
གལ་ཏེ་ཕུང་པོ་བདག་ན་དེ་ཕྱིར་དེ། །ཞེས་སོགས་ལ། ངག་དོན་ནི། ཕུང་པོ་
ལས་གཞན་བདག་གྲུབ་མེད་པའི་ཕྱིར། །ཞེས་འབྱུང་བས། མང་བཀུར་བའི་སྡེ་པ་ཁ་
ཅིག ཕུང་པོ་དེ་ངར་འཛིན་གྱི་འཇིག་ལྟ་ལྷན་སྐྱེས་ཀྱི་དམིགས་ཡུལ་དུ་གྱུར་པའི་བདག་
ཡིན་ཏེ། དེ་ཡོད། ཕུང་པོ་ལས་དོན་གཞན་དུ་གྱུར་པའི་བདག་མེད་པའི་ཕྱིར། ཞེས་
ཟེར། ཡང་མང་བཀུར་བའི་ནང་ཚན། ཁ་ཅིག་ན་རེ། སྔ་མ་ལྟར་ཡིན་ཏེ། མདོ་
ལས། བདག་གོ་སྙམ་དུ་ཡང་དག་པར་རྗེས་སུ་ལྟ་བ་དེ་དག་ནི་ཉེ་བར་ལེན་པའི་ཕུང་
པོ་ལྔ་པོ་འདི་ཁོ་ན་ལ་ཡང་དག་པར་རྗེས་སུ་ལྟའོ། །ཞེས་གསུངས་ཤིང་། ངར་འཛིན་
པའི་ཤེས་རབ་ཉོན་མོངས་ཅན་ལ་འཇིག་ཚོགས་ལ་ལྟ་བ། ཞེས་གསུངས་པའི་ཕྱིར་ཞེས་



349
ད བུ་མ་མཐའ་དཔྱོད།
ཟེར། ཡང་དེའི་ནང་ཚན་ཁ་ཅིག རྣམ་ཤེས་དེ་ངར་འཛིན་པའི་འཇིག་ལྟ་ལྷན་སྐྱེས་
ཀྱི་དམིགས་ཡུལ་དུ་གྱུར་པའི་བདག་ཡིན་ཏེ། མདོ་ལས་བདག་འདུལ་བྱར་བཤད་པའི་
ཕྱིར། ཁྱབ་སྟེ། ཕུང་པོ་ལས་དོན་གཞན་པའི་བདག་མེད། མདོ་གཞན་ལས་སེམས་
འདུལ་བྱར་བཤད་པའི་ཕྱིར། དེས་ན་ངར་འཛིན་ལྷན་སྐྱེས་ཀྱིས་ཕུང་པོ་ལ་དམིགས་
ནས་ངའོ་སྙམ་དུ་འཛིན་པ་ཡིན་ནོ། །ཞེས་ཟེར། བདག་ཆོས་ཅན། དུ་མར་ཐལ།
ཕུང་པོ་ལྔ་དང་གཅིག་ཡིན་པའི་ཕྱིར། དེར་ཐལ། ཕུང་པོ་ལྔ་དང་ངོ་བོ་གཅིག་གང་
ཞིག ཁྱོད་ཕུང་པོ་ལྔ་དང་ངོ་བོ་གཅིག་ཡིན་ན། ཁྱོད་ཕུང་པོ་ལྔ་དང་གཅིག་ཡིན་དགོས་
པའི་ཕྱིར། ཕྱི་མ་དེར་ཐལ། ཁྱོད་དེ་དང་ངོ་བོ་གཅིག་ཡིན་ན། རྟོག་པ་ལ་ཁྱོད་དེ་
དང་ངོ་བོ་ཐ་དད་དུ་སྣང་བ་མི་སྲིད་དགོས། དེ་མི་སྲིད་ན་ཁྱོད་དེ་དང་གཅིག་ཡིན་དགོས་
པའི་ཕྱིར། དང་པོ་དེར་ཐལ། ཁྱོད་གནས་ཚུལ་དང་སྣང་ཚུལ་མཐུན་པའི་ཆོས་སུ་
གྲུབ་པའི་ཕྱིར་ཏེ། ཁྱོད་རང་ངོས་ནས་གྲུབ་པའི་ཕྱིར། རྩ་བའི་དུ་མར་ཐལ་བ་འདོད་
ན༑ ལུང་ལས། འཇིག་རྟེན་སྐྱེ་བ་ན་གང་ཟག་ཉག་གཅིག་སྐྱེའོ། །ཞེས་གསུངས་པ་
མི་འཐད་པར་ཐལ། འདོད་པ་དེའི་ཕྱིར། གཞན་ཡང་། བདག་རྫས་ཡོད་ཡིན་པར་
ཐལ། ཕུང་པོ་རྫས་ཡོད་གང་ཞིག བདག་ཕུང་གཅིག་ཡིན་པའི་ཕྱིར། འདོད་ན། ཁྱོད་
རང་གི་ལུང་ལས། བདག་བཏགས་ཡོད་དུ་བཤད་པ་མི་འཐད་པར་ཐལ། འདོད་པ་
དེའི་ཕྱིར། གཞན་ཡང་། ངར་འཛིན་པའི་འཇིག་ལྟ་ལྷན་སྐྱེས་དེ་རང་གི་འཛིན་སྟངས་
ཀྱི་ཡུལ་ལ་མ་འཁྲུལ་བའི་ཤེས་པར་ཐལ། དེས་ཕུང་པོ་རྫས་ཡོད་དུ་འཛིན། ཕུང་པོ་རྫས་
ཡོད་ཡིན་པའི་ཕྱིར། རྟགས་གཉིས་ཀ་ཁས། འདོད་ན། སྒོམ་ལམ་བར་ཆད་མེད་ལམ་
གྱིས་འཇིག་ལྟ་དེའི་ས་བོན་དངོས་སུ་མི་སྤོང་བར་ཐལ། འདོད་པ་དེའི་ཕྱིར། དེས་ན། སེམས་



350
དབུ་མ་མཐའ་དཔྱོད།
གཅིག་འདོད་ཅེས་པའི་ཕྱོགས་སྔར་སེམས་ཙམ་པ་དང་རང་རྒྱུད་པ་གཉིས་ཀ་འདུས་པའི་
ཕྱིར་ན། སེམས་ཙམ་པ་ཀུན་གཞིའི་རྣམ་ཤེས་ཁས་ལེན་པ་རྣམས་ཀྱིས་དེ་གང་ཟག་
གི་མཚན་གཞི་དང་། ཀུན་གཞི་མི་འདོད་པའི་སེམས་ཙམ་པ་དང་། དབུ་མ་རང་རྒྱུད་
པ་ཕལ་ཆེ་བས་ཡིད་ཀྱི་རྣམ་པར་ཤེས་པ་གང་ཟག་གི་མཚན་གཞིར་འདོད་པ་ཡིན་ནོ།།
ཁྱོད་ཀྱི་རྣལ་འབྱོར་བདག་མེད་མཐོང་བ་ལ། །ཞེས་སོགས་ལ། ངག་དོན་
ནི༑ ཤེས་བྱ་ཆོས་ཅན། རྣལ་འབྱོར་པས་བདག་མེད་མངོན་སུམ་དུ་མཐོང་བའི་ཚེ་
ཕུང་པོའི་དངོས་པོ་མེད་པ་ཙམ་ཞིག་ཏུ་མཐོང་བར་ཐལ། ཕུང་པོ་རྫས་སུ་གྲུབ་པ་ཞིག་
ལ་བདག་ཏུ་འདོད་རིགས་པའི་ཕྱིར། རྟགས་ཁས། མདོ་ལས་ཕུང་པོ་བརྟེན་ནས་ཡིན་
གསུངས་པ། །ཞེས་པ་རྐང་པ་གཉིས་ལ། གཞུང་དོན་ནི། ཤེས་བྱ་ཆོས་ཅན། ཕུང་པོ་
ཚོགས་ཙམ་བདག་མ་ཡིན་པར་ཐལ། ཕུང་པོ་ཚོགས་ཙམ་བདགས་གཞིར་བྱས་པ་ལ་
བརྟེན་ནས་བདག་འདོགས་དགོས་པར་གསུངས་པའི་ཕྱིར། གཞུང་འདིས་གང་ཟག་གི་
གདགས་གཞི་གདགས་ཆོས་གཉིས་འགལ་བར་བསྟན་ལ། འགལ་བའང་ཡིན་ཏེ། གང་
ཟག་ལྷ་བྱིན་གྱི་ཡིད་ཀྱི་རྣམ་པར་ཤེས་པ་གང་ཟག་ལྷ་བྱིན་གྱི་གདགས་གཞི་དང་། དེ་
ལ་བརྟེན་ནས་བཏགས་པའི་ང་ཙམ་དེ་གང་ཟག་ལྷ་བྱིན་གྱི་མཚན་གཞིར་འདོད་པའི་ཕྱིར།
རྣམ་བདུན་གྱིས་མེད་གང་དེ་ཇི་ལྟ་བུར། །ཞེས་སོགས་རྐང་པ་བཞི་ལ་ངག་
དོན་ནི། ཤིང་རྟ་ངོ་བོ་ཉིད་ཀྱིས་མ་གྲུབ་སྟེ། ཤིང་རྟ་དེ་ཉིད་མཐའ་བདུན་དུ་བཙལ་
བའི་ཚེ་ན་མི་རྙེད་པའི་ཕྱིར། དེ་ལྟར་མ་རྙེད་པ་རྟོགས་པ་ལ་བརྟེན་ནས་ཤིང་རྟའི་དེ་
ཁོ་ན་ཉིད་རྟོགས་པ་ལ་འཇུག་པར་འགྱུར་ཏེ། དེ་རྟོགས་པ་ཤིང་རྟའི་དེ་ཁོ་ན་ཉིད་རྟོགས་
པའི་ཐབས་ཡིན་པའི་ཕྱིར། ཁ་ཅིག་ན་རེ། ཤིང་རྟ་མཐའ་བདུན་དུ་བཙལ་བའི་ཚེ་མ་



3sI
དབུ་མ་མཐའདབོད།
རྙེད་པར་རྟོགས་པའི་གང་ཟག་ཡིན་ན། ཤིང་རྟ་རང་བཞིན་མེད་པ་རྟོགས་པའི་གང་
ཟག་ཡིན་དགོས་ཏེ། ཤིང་རྟ་མཐའ་བདུན་དུ་བཙལ་བའི་ཚེ་མ་རྙེད་པ་དེ། ཤིང་རྟ་
རང་བཞིན་མེད་པའི་དོན་ཡིན་པའི་ཕྱིར་ཞེས་ཟེར། འོ་ན། བུམ་པ་དོན་བྱེད་ནུས་པར་
རྟོགས་པའི་གང་ཟག་ཡིན་ན། བུམ་པ་དངོས་པོར་རྟོགས་པའི་གང་ཟག་ཡིན་དགོས་པར་
ཐལ། བུམ་པ་དོན་བྱེད་ནུས་པ་བུམ་པ་དངོས་པོ་ཡིན་པའི་དོན་ཡིན་པའི་ཕྱིར། ཁྱབ་
པ་ཁས། རྟགས་དེར་ཐལ། དེ་དེའི་འཇོག་བྱེད་ཡིན་པའི་ཕྱིར། གཞན་ཡང་། ཤིང་
རྟ་རང་བཞིན་གྱིས་ཐ་དད་མ་ཡིན་པ་དེ་གནས་ལུགས་ཡིན་པར་ཐལ། ཤིང་རྟ་མཐའ་
བདུན་དུ་བཙལ་བའི་ཚེ་མ་རྙེད་པ་དེ་གནས་ལུགས་ཡིན་པའི་ཕྱིར། རྟགས་ཁས། འདོད་
ན༑ གཟུང་འཛིན་རྫས་ཐ་དད་དུ་མ་གྲུབ་པ་གནས་ལུགས་ཡིན་པར་ཐལ། འདོད་པ་
དེའི་ཕྱིར། འདོད་མི་ནུས་ཏེ། སེམས་ཙམ་པས་དེ་རྟོགས་པའི་ཕྱིར། །
གང་ཕྱིར་ནམ་མཁའ་དྲི་མ་མེད་ལ་ཟླ་སྣང་གསལ་བར་གྱུར་པའི་ཕྱིར། །ཞེས་
སོགས་ལ། ངག་དོན་ནི། རྣམ་མཁྱེན་སྐད་ཅིག་དང་པོ་ཆོས་ཅན། ཁྱོད་གསར་དུ་བརྙེས་
པའི་གནས་ཡིན་ན་འོག་མིན་ཡིན་དགོས་ཏེ། ཁྱོད་གསར་དུ་བརྙེས་པའི་ཡེ་ཤེས་མཐར་ཐུག་
ཡིན་པའི་ཕྱིར། སངས་རྒྱས་ཀྱི་སར་མཉམ་གཞག་ཡེ་ཤེས་དང་རྗེས་ཐོབ་ཡེ་ཤེས་ངོ་བོ་
གཅིག་ཏུ་ཡོད་དེ། རྣམ་མཁྱེན་ཡིན་ན་མཉམ་གཞག་ཡེ་ཤེས་དང་རྗེས་ཐོབ་ཡེ་ཤེས་གཉིས་
ཀ་ཡིན་དགོས་པའི་ཕྱིར། ལྡོག་ཆས་ཕྱེ་བའི་མཚན་གཞི་ཡང་ཡོད་དེ། ཇི་ལྟ་བ་རྟོགས་
པའི་རྣམ་མཁྱེན་མཉམ་གཞག་ཡེ་ཤེས་དང་། ཇི་སྙེད་པ་རྟོགས་པའི་རྣམ་མཁྱེན་རྗེས་ཐོབ་
ཡེ་ཤེས་ཡིན་པའི་ཕྱིར་ཏེ། རྒྱུད་བློར། ཤེས་རབ་ཡེ་ཤེས་རྣམ་གྲོལ་རྣམས། །གསལ་
དང་འཕྲོ་དང་དག་ཕྱིར་དང་། །ཐ་དད་མེད་ཕྱིར་འོད་དང་ཟེར། །ཉི་མའི་དཀྱིལ་འཁོར་
དག་དང་མཚུངས། །ཞེས་གསུངས་པ་རྩ་འགྲེལ་ལས་གསལ་བའི་ཕྱིར་རོ།། །།



དབྱསཟའདབོད། -
3sa
352
སྨྲས་པ།
ངེས་དོན་མཁྱེན་པ་སངས་རྒྱས་ཀྱིས། །
ངེས་དོན་གསུང་རབ་བཀའ་སྩལ་པ། །
ཇི་བཞིན་འགྲེལ་བྱེད་དབུ་མའི་གཞུང་། །
རིགས་ལམ་ནས་དྲངས་ཁོ་བོས་བཤད། །
གཞུང་དང་ཊིཀྐ་དཔང་བཙུགས་ནས། །
བརྒལ་ལན་སྙིང་ནས་བྱེད་འདོད་པའི། །
ཤེས་ལྡན་ཡོད་ན་ལེགས་བཤད་འདི། །
དང་བའི་སེམས་ཀྱིས་མྱུར་བར་ལོངས། །
ལེགས་ཉེས་བླང་དོར་མི་བྱེད་པར། །
ཚོང་འདུས་ངན་པའི་ཟོང་བཞིན་དུ། །
གང་འཕྲད་གུས་པར་ལེན་པ་ཡི། །
ཉན་པོ་རྣམས་ལ་འདིས་ཅི་བྱ། །
གང་བྱུང་བླངས་ནས་ཅི་བདེ་བར། །
འཁོད་ན་རུང་སྟེ་སྤོབས་བསྐྱེད་ནས། །
ཉེས་བཤད་གཏམ་གྱིས་རྣ་བའི་སྒོར། །
འོན་པ་སྟེར་འདི་མཆོག་ཏུ་སྐྱོ། །



35s
དབུ་མ་མཐའ་དཔྱོད།
དེ་ཕྱིར་བརྒལ་ལན་འདི་སྨྲ་བའི། །
ཤེས་རབ་འདི་འདྲ་ཡོད་ཕྱིན་ཆད། །
སྔོན་གྱི་འཆད་པོ་མི་བྱེད་པར། །
དུས་མཐར་འདི་འདྲར་འོང་མི་འཐད། །
འོན་ཀྱང་སངས་རྒྱས་བསྟན་པ
ཉུང་ཟད་ཕན་པར་བསམས་ན་
བརྒལ་ཞིང་བརྟག་པ་འདི་སྦྱར་
དགེ་བས་བསྟན་པ་རྒྱས་གྱུར་
གཞན་ཡང་ལེགས་བཤད་འབྲུག་སྒྲ་འདིས། །
མཁས་རློམ་གོས་སེར་ཅན་རྣམས་ཀྱི།།
ཁེངས་པའི་བསམ་གཏན་ཞིག་གྱུར་ཏེ། །
མཁས་ལ་མངོན་པར་འདུད་གྱུར་ཅིག །
ཅེས་དབུ་མ་ལ་འཇུག་པའི་བརྒལ་ལན་ཟབ་དོན་
ཞེས་བྱ་བ་འདི་ནི་རང་གི་སློབ་མ་བློ་གྲོས་དང་ལྡན་པ་འགསནན་
དུ། མདོ་སྔགས་རབ་འབྱམས་པ་བསོད་ནམས་གྲགས་པའི་དཔལ་རྣམ་དཔྱོད་མཆོག་
གི་སྡེས་ལྕགས་མོ་ཡོས་བུ་ལོ་ལ་ཡི་གེར་བཀོད་པའི་གནས་ནི་དགེ་ལྡན་རྣམ་པར་རྒྱལ་
བའི་གླིང་ངོ༌། །འདིས་ཀྱང་བསྟན་པ་རིན་པོ་ཆེ་དར་ཞིང་རྒྱས་ལ་ཡུན་རིང་དུ་གནས་
པར་གྱུར་ཅིག། །།



༣ བསྟན་པ་རིན་ཆེན་མཆོག་གིས་མ་ཁྱབ་པའམ།
ཁྱབ་ཀྱང་ཉམས་པར་གྱུར་པའི་ཕྱོགས་དེར་ནི།
སྙིང་རྗེ་ཆེན་པོའི་ཡིད་རབ་བསྐྱོད་པ་ཡིས།
ཕ༢་ དེའི་གཏེར་དེ་ གསལ་བར་བྱེད་པར་ཤོག།
དཔེ་རི ན་སྒོད། 400.00
