༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN7829
n/a
ImageGroup: 113CN7832
ISBN: n/a
Title:
པཎ་ཆེན་བསོད་ནམས་གྲགས་པའི་གསུང་གསུང་འབུམ།
paN chen bsod nams grags pa'i gsung gsung 'bum/
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
Date:
n/a
Volume:
TV
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



༄༅། །པཎ་ཆེན་བསོད་ནམས་གྲགས་པའི་
གསུང་འབུམ་བཞུགས་སོ། །
པོད་གཉིས་པ།
དr
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་སྤེལ།



༈ པཎ་ཆེན་བསོད་ནམས་གྲགས་པ་ལ་ན་མོ།།



༄༅། །ཕར་ཕྱིན་སྤྱི་དོན་ཡུམ་དོན་གསལ་བའི་སྒྲོན་མེ།
པཎ་ཆེན་བསོད་ནམས་གྲགས་པས་བརྩམས།
སྟོད་ཆ།



ཨང་
དཀར་ཆག
གླེང་བརྗོད།
བསྟན་བཅོས་ཀྱི་མཚན།
མཆོད་བརྗོད།
བརྩམ་པར་དམ་བཅའ་བ།
ཤིང་རྟའི་སྲོལ་འབྱེད།
བཤད་བྱ་རྩ་བའི་མདོ་ངོས་འཛིན་ཚུལ།
བཤད་ཐབས་ཡན་ལག་ལྔའི་སྒོ་ནས་མདོ་དོན་འཆད་ཚུལ།
མངོན་རྟོགས་རྒྱན་གྱི་འགྲེལ་བ་དུ་ཡོད་བཤད་པ།
འགྲེལ་བས་རྒྱན་གྱི་དོན་བཤད་ཐབས་ཡན་ལག་ལྔས་འཆད་ཚུལ། །
བྱམས་གཞུང་། །
མཆོད་བརྗོད་ཀྱི་སྐབས་འདིར་མཐའ་དཔྱད་པ་ལ་ས་བཅད་བཞིས་
འཆད་ཚུལ།
སློབ་དཔོན་ཉིད་བཞེད་པའི་རྟགས་ཀྱི་དགག་བྱའི་ཆོས་ངོས་བཟུང་བ།
༡༢ དེ་གཞི་གཞན་གྱི་སྟེང་དུ་འགོག་པའི་གཏན་ཚིགས།
༡༣ མཁྱེན་གསུམ།
༡༤ མྱང་འདས།
༡༥ | ཆོས་འཁོར།
༡༦ | དྲང་ངེས།
༡༧ ] གཞི་གཉེན་རྣམ་གསུམ།



ཡང་
དཀར་ཆག
དགོས་སོགས་ཆོས་བཞི།
བཀའ་བསྟན་བཅོས།
| ཤེར་ཕྱིན།
སེམས་བསྐྱེད།
༢༢ གདམས་ངག
བདེན་གཉིས།
༢༤ བདེན་བཞི།
༢༥| སྐྱབས་གསུམ།
༡༦ བརྩོན་འགྲུས་གསུམ།
༢༧༽ སྤྱན་ལྔ།
༢༨| མངོན་ཤེས།
༢༩༽ མཐོང་སྒོམ་གྱི་ལམ།
༣༠ དགེ་འདུན་དཀོན་མཆོག་བྱེ་བྲག་ཏུ་བཤད་པ།
༣༡ | ཐེག་ཆེན་གྱི་སྦྱོར་ལམ།
༣༢ རིགས་བཤད་པ།
༣༣ ཐེག་ཆེན་སྒྲུབ་པའི་དམིགས་པ།
༣༩ ཆེད་དུ་བྱ་བ་ཆེན་པོ་གསུམ།
༣༥ གོ་སྒྲུབ།
སྤར་བྱང་སྨོན་ཚིག
༡༢༢
༡༢༩
༡༣༥
༡༢༥
กมก
༡ར ར
ཞ༠༩
༢༡༥
༣༢༡



༄༅། །སྐུ་གསུམ་དཀྱིལ་འཁོར་ཡོངས་རྫོགས་མཚན་དཔེའི་ཆ་ཤས་ཅི་ཡང་བཀྲ།།
འཕྲིན་ལས་འོད་ཀྱིས་གདུལ་བྱའི་བློ་གྲོས་མེ་ཏོག་ཁ་འབྱེད་པ། །
རྒྱལ་བའི་རྒྱལ་ཚབ་ཉི་ཟླ་ཟུང་གཅིག་ཀུན་གྱི་ཡིད་རབ་འཕྲོག །
བདག་བློ་དང་བའི་ནམ་མཁའི་ཁྱོན་འདིར་རྟག་ཏུ་འཆར་བར་མཛོད། །
ས་གསུམ་བརྙེས་པ་འཕགས་པ་ཐོགས་མེད་ཀུན་མཁྱེན་གཉིས་པ་རྒྱལ་སྲས་དབྱིག་གཉེན་
འཕགས་པའི་སར་གནས་རྣམ་གྲོལ་སྡེ་དང་བཙུན་པ་གྲོལ་སྡེ་ཡུམ་དོན་འབྱེད་ལ་ལུང་
བསྟན་ཐོབ་པ་རྒྱལ་སྲས་བཟང་པོའི་ཞབས། །
ཤེར་འབྱུང་ཆོས་བཤེས་ཤནྟི་ཨ་ཧྥུ་སངས་རྒྱས་ཡེ་ཤེས་གསེར་གླིང་ཇོ་བོ་རཏྣ་ཀིརྟི་གཞོན་
ནུ་དཔལ་དང་ཆོས་དཔལ་བུདྡྷ་ཤྲཱི་སོགས་མདོ་དང་རྒྱན་གྱི་རྣམ་འགྲེལ་འགྲེལ་བཤད་
མཛད་རྣམས་དང་། །
ས་བཅུའི་དབང་ཕྱུག་ལོསྒྱུ་ཆེན་པོ་རྒྱལ་བའི་དབང་པོ་རྗེ་བཙུན་ཙོང་ཁ་རྒྱལ་ཚབ་དབང་
བསྐུར་རྒྱལ་ཚབ་དམ་པ་མཁས་པའི་དབང་པོ་མཁས་གྲུབ་རྗེ་དང་འཇམ་དབྱངས་སྲས་
པོ་འཇམ་དབྱངས་ཆོས་ཀྱི་རྗེ། །།
ཐམས་ཅད་མཁྱེན་པ་དགེ་འདུན་རྒྱ་མཚོའི་དཔལ་སོགས་ལུང་རྟོགས་ཡོན་ཏན་ཕུན་ཚོགས་
དཔག་ཡས་བསྟན་པ་རིན་ཆེན་རིང་དུ་གསལ་མཛད་དཔལ་ལྡན་བླ་མ་ཕྱག་འོས་ཀུན་
ལ་ཀུན་ནས་གུས་པས་ཕྱག་བགྱིད་དོ། །



ཕར་ཕྱིན་སྤྱི་དོན།
རྒྱ་ཆེན་འཕྲིན་ལས་ཕ་མཐའ་མི་མངོན་ཞིང་། །
སྙན་གྲགས་རླབས་ཕྲེང་ཆལ་ཆིལ་གཡོ་བ་ཅན། །
དཔལ་ལྡན་བློ་གསལ་གླིང་གི་ཆུ་མཚོ་གང་། །
མཛེས་བྱེད་མཁས་མཆོག་ཀླུ་དབང་རྣམས་ལ་འདུད། །
དོན་གཉིས་ལྷུན་གྲུབ་ཐེག་ཆེན་དགེ་བའི་བཤེས། །
ཡོད་མེད་མཐའ་བྲལ་རྟོགས་པའི་སྤོང་བ་པ། །
བསྟན་པའི་དཔལ་གྱུར་ཡོངས་འཛིན་བཀའ་དྲིན་ཅན། །
མཚན་ལྡན་བླ་མ་ཁྱོད་ནི་ཕྱག་གི་ཡུལ། །
ཟེར་ཟློས་ཚིག་ཕྲེང་རི་བོང་མཚན་མས་དབེན། །
ལེགས་བཤད་ཡིད་འཕྲོག་ཆ་ཤས་ཅིར་ཡང་བསགས། །
བློ་གྲོས་མེ་ཏོག་ཚལ་ཀུན་ཁ་འབྱེད་པ། །
སྔོན་མེད་བསྟན་བཅོས་ཟླ་བ་འཆར་རོ་ཀྱི། །
དེ་ལ་འདིར་བདག་ཅག་གི་སྟོན་པ་མཉམ་མེད་ཐུབ་པའི་དབང་པོས་དང་པོར་
བྱང་ཆུབ་མཆོག་ཏུ་ཐུགས་བསྐྱེད། བར་དུ་བསྐལ་པ་གྲངས་མེད་གསུམ་དུ་ཚོགས་
བསགས། མཐར་མངོན་པར་རྫོགས་པར་སངས་རྒྱས་ཏེ། གདུལ་བྱ་རྣམས་ལ་ཆོས་
ཀྱི་ཕུང་པོ་ཇི་སྙེད་ཅིག་བཀའ་སྩལ་བའི་ནང་ནས་རབ་དང་ཕུལ་དུ་བྱུང་བ་ནི་ཤེར་ཕྱོགས་
ཀྱི་མདོ་ཡིན་ཞིང་། དེ་ལ་བོད་སྔ་རབས་པ་རྣམས་ཤིང་རྟའི་སྲོལ་འབྱེད་ལ་རྗེ་བཙུན་



སྐབས་དང་པོ།
བྱམས་མགོན། མགོན་པོ་ཀླུ་སྒྲུབ། ཕྱོགས་ཀྱི་གླང་པོ། གནོད་འཇོམས་མཁན་པོ་
དང་བཞིར་བྱས་ནས། དང་པོས་མངོན་རྟོགས་རྒྱན། གཉིས་པས་རིགས་ཚོགས་དྲུག
གསུམ་པས་བརྒྱད་སྟོང་དོན་བསྡུས། བཞི་པས་ཡུམ་གསུམ་གནོད་འཇོམས་མཛད་ཅེས་
གསུངས་ཀྱང་། རང་གི་ལུགས་ནི་ཤིང་རྟའི་སྲོལ་འབྱེད་ལ། ཀླུ་སྒྲུབ་དང་ཐོགས་མེད་
གཉིས་སུ་གྲངས་ངེས་ཤིང་། ཤེར་ཕྱིན་གྱི་མདོའི་བརྗོད་བྱ་ལ་ཡང་དངོས་བསྟན་སྟོང་
ཉིད་ཀྱི་རིམ་པ་དང་། སྦས་དོན་མངོན་རྟོགས་ཀྱི་རིམ་པ་གཉིས་ཡོད་ལ། དང་པོ་གཏན་
ལ་འབེབས་པ་ལ་ཀླུ་སྒྲུབ་ཀྱིས་རིགས་ཚོགས་དྲུག །གཉིས་པ་གཏན་ལ་འབེབས་པ་ལ་
རྗེ་བཙུན་གྱིས་མངོན་པར་རྟོགས་པའི་རྒྱན་འདི་མཛད་དོ། །
འོ་ན་འདིའི་བཤད་བྱ་རྩ་བའི་མདོ་ལ་དུ་ཞིག་ཡོད་ཅེ་ན། དེ་ཡང་བོད་སྔ་མ་
རྣམས་ཡུམ་དྲུག་དང་སྲས་བཅུ་གཅིག་སྟེ་ཡུམ་སྲས་བཅུ་བདུན་དུ་གྲངས་ངེས་པར་འདོད་
པ་ཡིན་ལ། ཡུམ་དྲུག་ཡོད་དེ། འབུམ། ཉི་ཁྲི། ཁྲི་བརྒྱད་སྟོང་པ། ཤེས་རབ་ཁྲི་པ།
བརྒྱད་སྟོང་པ། སྡུད་པ་རྣམས་ཡིན་པའི་ཕྱིར། དེ་རྣམས་ལ་ཡུམ་ཞེས་བརྗོད་པའི་རྒྱུ་
མཚན་ཡོད་དེ། མངོན་པར་རྟོགས་པ་བརྒྱད་ཆ་ཚང་བར་སྟོན་པས་ན་དེ་ལྟར་བཤད་
པའི་ཕྱིར། སྲས་བཅུ་གཅིག་ཀྱང་ཡོད་དེ། ཤེར་ཕྱིན་བདུན་བརྒྱ་པ། ལྔ་བརྒྱ་པ། སུམ་
བརྒྱ་པ། ཚུལ་བརྒྱ་ལྔ་བཅུ་པ། ལྔ་བཅུ་པ། སྒོ་ཉེར་ལྔ་པ། རབ་རྩལ་རྣམ་གནོན་
གྱིས་ཞུས་པ། ཀོ་ཤི་ཀས་ཞུས་པ། ཤེར་ཕྱིན་ཡི་གེ་གཅིག་མ། ཡི་གེ་ཉུང་ངུ་། ཤེས་
རབ་སྙིང་པོ་རྣམས་ཡིན་པའི་ཕྱིར། དེ་རྣམས་ལ་སྲས་ཞེས་བརྗོད་པའི་རྒྱུ་མཚན་ཡང་
ཡོད་དེ། མངོན་པར་རྟོགས་པ་བརྒྱད་ཆ་ཚང་བར་མི་སྟོན་ཅིང་ཕྱོགས་ཙམ་སྟོན་པས་
དེ་ལྟར་བཤད་པའི་ཕྱིར། ཞེས་ཟེར་རོ། །ཡུམ་གྱི་མདོ་ལ་དྲུག་གིས་གྲངས་ངེས་བྱེད་



ཕར་ཕྱིན་སྤྱི་དོན། །
པ་མི་འཐད་དེ། ཤེར་ཕྱོགས་ཀྱི་མདོ་ལ་ཡུམ་གྱི་མདོས་ཁྱབ་ཅིང་། ཤེས་རབ་ཁྲི་པ་
དང་རྒྱན་རྩ་འགྲེལ་དུ་སྦྱར་བའི་ཚད་ལྡན་གྱི་འགྲེལ་པ་མེད་པའི་ཕྱིར་དང་། སྡུད་པ་
དེ་ཁྲི་བརྒྱད་སྟོང་པའི་ལེའུའི་ནང་ཚན་ཡིན་པས་ལོགས་སུ་འདྲེན་མི་རིགས་པའི་ཕྱིར།
སྲས་བཅུ་གཅིག་གིས་གྲངས་ངེས་ཀྱང་མི་འཐད་དེ། བྱང་ཆུབ་སེམས་དཔའ་ཀུན་ཏུ་
བཟང་པོ། ཟླ་བའི་སྙིང་པོ། ཉི་མའི་སྙིང་པོ། ལག་ན་རྡོ་རྗེ། རྡོ་རྗེ་རྒྱལ་མཚན་གྱིས་
ཞུས་པའི་མདོ་རྣམས་ཀྱང་ཤེར་ཕྱིན་གྱི་མདོར་ཚིག་གསལ་ལས་གསལ་བར་གསུངས་
པའི་ཕྱིར། རང་ལུགས་ནི་གསེར་ཕྲེང་ལྟར་ན། རྒྱས་འབྲིང་བསྡུས་གསུམ་ཁྲི་བརྒྱད་
སྟོང་པ་དང་བཞིར་གྲངས་ངེས་ཏེ། དེ་དག་དང་རྒྱན་རྩ་འགྲེལ་དུ་སྦྱར་བའི་ཚད་ལྡན་
གྱི་འགྲེལ་པ་ཡོད་པའི་ཕྱིར། འགྲེལ་པ་འདི་དང་རྣམ་བཤད་ལྟར་ན། རྒྱས་འབྲིང་བསྡུས་
གསུམ་ཁོ་ནར་གྲངས་ངེས་ཏེ། རྒྱལ་བའི་ཡུམ་རྣམ་པ་གསུམ་ཆར་ལས་ཀྱང་། ཞེས་
དང༌། ལ་ལ་ལས་དོན་གཞན་ལས་ཚིག །གཞན་ལས་རྣམས་གྲངས་མིང་གིས་ཏེ།།
མཁས་པ་རྣམས་ཀྱི་ཡུམ་ཀུན་ལའང་། །དོན་བསྡུས་དེ་ཙམ་ཤེས་པར་བྱ། ཞེས་དང་།
ཀུན་གྱི་རྒྱན་དུ་འགྱུར་བ་ནི། ཞེས་དང་། རྣམ་བཤད་ལས་ཡུམ་གསུམ་པོ་ཀུན་གྱི་
རྒྱན་དུ་འགྱུར་བ་ནི། ཞེས་གསུངས་པའི་ཕྱིར། །
འོ་ན། རྒྱས་འབྲིང་བསྡུས་གསུམ་མངོན་རྟོགས་རྒྱན་གྱི་བཤད་བྱ་རྩ་བའི་མདོར་
བྱེད་ན། མངོན་རྟོགས་རྒྱན་གྱིས་མདོ་དོན་འཆད་ཚུལ་དེ་ཇི་ལྟར་ཡིན་ཞེ་ན། རྣམ་
བཤད་རིགས་པ་ལས། མདོ་དོན་སྨྲ་བ་དག་གིས་ནི། །དགོས་པ་བསྡུས་པའི་དོན་བཅས་
དང་། །ཚིག་དོན་བཅས་དང་མཚམས་སྦྱར་བཅས། །བརྒལ་ལན་བཅས་པར་བསྙད་
པར་བྱ། །ཞེས་གསུངས་པ་ལྟར་བཤད་ཐབས་ཡན་ལག་ལྔའི་སྒོ་ནས་འཆད་ལ། དེ་



5
སྐབས་དང་པོ།
ལྟར་འཆད་པའི་དགོས་པ་ནི་འཆད་པ་པོ་དང་ཉན་པ་པོས་བདེ་བླག་ཏུ་རྟོགས་པར་བྱ་བའི་
ཕྱིར་དུའོ། །དེ་ཡང་རྒྱན་གྱི་གདུལ་བྱས་བསྟན་བཅོས་བརྩམས་པའི་དགོས་པ་མཐོང་
ནས། ཐོས་སོགས་ཀྱིས་འཇུག་པའི་ཕྱིར་དུ། རྣམ་པ་ཐམས་ཅད་མཁྱེན་ཉིད་ལམ།
ཞེས་སོགས་ཀྱིས་དགོས་དོན་དང་། དགོས་པ་མཐོང་བ་ཡང་བསྡུས་དོན་རགས་པཙམ་
མཐོང་བ་ལ་རག་ལས་པས། ཤེས་རབ་ཕ་རོལ་ཕྱིན་པ་ནི། །ཞེས་སོགས་ཀྱིས་བསྡུས་
དོན་དང་། དེ་རྟོགས་པ་ཡང་ཚིག་དོན་ལ་རག་ལས་པས། སེམས་བསྐྱེད་པ་ནི་གཞན་
དོན་ཕྱིར། །ཞེས་སོགས་ཀྱིས་ཚིག་དོན་དང་། གཞུང་སྔ་ཕྱིའི་འབྲེལ་བ་མཚམས་སྦྱར་
ལ་རག་ལས་པས། དེ་ནས་ཐམས་ཅད་ཤེས་པ་ཉིད། །ཞེས་སོགས་ཀྱིས་མཚམས་སྦྱར་
དང་། ཁས་བླངས་དང་རང་ཚིག་སྔ་ཕྱི་མི་འགལ་བ་བརྒལ་ལན་ལ་རག་ལས་པས། ཆོས་
ཀྱི་དབྱིངས་ལ་དབྱེར་མེད་ཕྱིར། །ཞེས་སོགས་ཀྱིས་བརྒལ་ལན་གྱི་སྒོ་ནས་གཏན་ལ་
འབེབས་པ་ཡིན་ཏེ། རྣམ་བཤད་རིགས་པ་ལས། མདོ་དོན་ཆེ་བ་ཉིད་ཐོས་ནས། །ཉན་
པ་དང་ནི་འཛིན་པ་ལ། །ཉན་པ་པོ་ནི་གུས་བྱེད་པས། །ཐོག་མར་དགོས་པ་བརྗོད་པར་
བྱ༑ ༑དེ་གྲུབ་དེ་ནི་བསྡུས་དོན་ལས། །བསྡུས་པའི་དོན་ནི་ཚིག་དོན་ལས། །གོ་རིམས་
རིགས་པ་སྔ་ཕྱི་དག །མི་འགལ་བ་ནི་གཉིས་ལས་སོ། །ཞེས་གསུངས་པའི་ཕྱིར། །
འོ་ན། མངོན་པར་རྟོགས་པའི་རྒྱན་ལ་འགྲེལ་པ་དུ་ཡོད་ཅེ་ན། ཉེར་གཅིག་
ཡོད་དེ། མདོ་དང་རྒྱན་སྦྱར་བ་བཅུ་གཉིས། མ་སྦྱར་བ་དགུ་རྣམས་སུ་ཡོད་པའི་ཕྱིར།
དང་པོ་གྲུབ་སྟེ། ཉི་ཁྲི་དང་སྦྱར་བ་བཞི། བརྒྱད་སྟོང་པ་དང་སྦྱར་བ་གསུམ། སྡུད་
པ་དང་སྦྱར་བ་གསུམ། འབུམ་རྐྱང་དང་སྦྱར་བ་གཅིག སྨྲ་ཏིས་མཛད་པའི་ཡུམ་
གསུམ་དོན་བརྒྱད་དང་མཐུན་པར་སྦྱར་བའི་འགྲེལ་པ་རྣམས་ཡོད་པའི་ཕྱིར། དང་པོ་



ཕར་ཕྱིན་སྤྱི་དོན། །
ཡོད་དེ། འཕགས་པས་མཛད་པའི་ཉི་ཁྲི་སྣང་བ། བཙུན་པས་མཛད་པའི་ཉི་ཁྲི་རྣམ་
འགྲེལ། སློབ་དཔོན་གྱིས་མཛད་པའི་ཉི་ཁྲི་ལེའུ་བརྒྱད་མ། ཤནྟི་པས་མཛད་པའི་ཉི་
ཁྲི་དག་ལྡན་རྣམས་ཡོད་པའི་ཕྱིར། གཉིས་པ་ཡོད་དེ། སློབ་དཔོན་གྱིས་མཛད་པའི་
རྒྱན་སྣང་། ཤནྟི་པས་མཛད་པའི་སྙིང་པོ་མཆོག ཨ་བྷས་མཛད་པའི་གནད་ཀྱི་ཟླ་
འོད་རྣམས་ཡོད་པའི་ཕྱིར། གསུམ་པ་ཡོད་དེ། སངས་རྒྱས་ཡེ་ཤེས་ཞབས་ཀྱིས་མཛད་
པའི་སྡུད་པའི་དཀའ་འགྲེལ། སློབ་དཔོན་གྱིས་མཛད་པའི་སྡུད་འགྲེལ་རྟོགས་སླ། ཁ་
ཆེ་དྷརྨ་ཤྲཱིས་མཛད་པར་གྲགས་པའི་ཤེར་ཕྱིན་མཛོད་ཀྱི་ལྡེ་མིག་རྣམས་ཡོད་པའི་ཕྱིར།
གཉིས་པ་མདོ་དང་མ་སྦྱར་བ་དགུ་ཡོད་དེ། སློབ་དཔོན་གྱིས་མཛད་པའི་འགྲེལ་ཆུང་།
དེའི་འགྲེལ་བཤད་ཚིག་གསལ་ཆོས་བཤེས་ཀྱིས་མཛད་པ། གསེར་གླིང་པས་མཛད་
པའི་འགྲེལ་བཤད་རྟོགས་དཀའི་སྣང་བ། ཇོ་བོས་མཛད་པའི་བསྡུས་དོན། ཁ་ཆེ་གཞོན་
ནུ་དཔལ་གྱིས་མཛད་པའི་བསྡུས་དོན། ཤེར་འབྱུང་བློ་གྲོས་ཀྱིས་མཛད་པའི་བསྡུས་
དོན། རིན་ཆེན་གྲགས་ཀྱིས་མཛད་པའི་གྲགས་ཆ། ཨ་ས་མཛད་པའི་ཐུབ་པ་དགོངས་
རྒྱན། བུདྡྷ་ཤྲཱིས་མཛད་པའི་ཤེས་རབ་སྒྲོན་མེའི་ཕྲེང་བ་རྣམས་སུ་ཡོད་པའི་ཕྱིར། དེ་
ལྟར་མང་དུ་ཡོད་པ་ལས། རང་གི་ལུགས་ནི། འགྲེལ་པ་དོན་གསལ་གྱི་རྗེས་སུ་འབྲངས་
ནས་རྒྱན་འཆད་པ་ཡིན་ཏེ། དེ་ནི་རྗོད་བྱེད་ཀྱི་ཚིག་ཉུང་བ་དང་། བརྗོད་བྱའི་དོན་
གསལ་ཞིང་འགྲེལ་ལ། མངོན་པར་རྟོགས་པའི་རྒྱན་ཡུམ་གསུམ་ཀའི་རྒྱན་དུ་འགྲེལ་
བས་འགྲེལ་པ་གཞན་ལས་ཁྱད་ཞུགས་པའི་ཕྱིར་རོ། །
འཆད་ཚུལ་ནི། བཤད་ཐབས་ཡན་ལག་ལྔའི་སྒོ་ནས་འཆད་པར་བྱེད་པས།
ཐོག་མར་བཤད་ཐབས་ཀྱི་སྔོན་འགྲོ་ནི། ཤེས་རབ་ཕ་རོལ་ཕྱིན་པ་ལ། །ཞེས་པ་ནས།



སྐབས་དང་པོ།
ཕན་གདགས་འདོད་པས་སྤྲོ་བ་སྐྱེས། །ཞེས་པའི་བར་གྱིས་བསྟན་ལ། དེ་ཡང་། ཤེས་
རབ་ཕ་རོལ་ཕྱིན་པ་ལ། ཞེས་སོགས་ཀྱིས་མཆོད་བརྗོད་དང་རྩོམ་པར་དམ་བཅའ་གཉིས་
ཀ་སྟོན་ཏེ། ཤེས་རབ་ཕ་རོལ་ཕྱིན་པ་ལ། གུས་ཕྱག་འཚལ་ཞེས་པས་མཆོད་བརྗོད་
དང༌། ལྷག་མས་རྩོམ་པར་དམ་བཅའ་བསྟན་པའི་ཕྱིར། མཆོད་པར་བརྗོད་པ་ལ་དགོས་
པ་ཡོད་དེ། གནས་སྐབས་དང་མཐར་ཐུག་གི་འདོད་དོན་དུ་མ་འགྲུབ་པའི་ཆེད་ཡིན་
པའི་ཕྱིར་ཏེ། རྒྱ་ཆེར་རོལ་པ་ལས། བསོད་ནམས་རྣམ་སྨིན་བདེ་སྟེར་སྡུག་བསྔལ་
ཐམས་ཅད་སེལ། །བསོད་ནམས་ལྡན་པའི་མི་ཡི་བསམ་པ་རྣམས་ཀྱང་འགྲུབ། །ཞེས་
གསུངས་པའི་ཕྱིར། རྩོམ་པར་དམ་བཅས་པ་ལ་དགོས་པ་ཡོད་དེ། རྩོམ་པ་མཐར་
ཕྱིན་པའི་ཆེད་ཡིན་པའི་ཕྱིར་ཏེ། ཤེས་རབ་སྡོང་བུ་ལས། དམ་པ་མང་པོ་ཁས་འཆེ་
མི་བྱེད་ལ། །གལ་ཏེ་དཀའ་བའི་ཁས་ནི་བླངས་གྱུར་ན། །རྡོ་ལ་རི་མོ་བྲིས་པ་ལྟ་བུར་
ནི༑ ༑ཤི་ཡང་གཞན་དུ་བྱེད་པར་མི་འགྱུར་རོ། །ཞེས་གསུངས་པའི་ཕྱིར། ཁྱོད་
ཀྱིས་འགྲེལ་པ་རྩོམ་ན་བླ་མ་སྔ་མའི་མན་ངག་ཡོད་དམ་མེད། ཡོད་ན་ཟློས་པར་འགྱུར་
ལ༑ མེད་ན་རྩོམ་མི་རིགས་སོ་ཞེ་ན། བླ་མ་སྔ་མའི་མན་ངག་ཡོད་པ་ཡིན་ཏེ། འཕགས་
པ་ཐོགས་མེད་སྐྱོབ་ཉིད་ཀྱིས། ཞེས་སོགས་ཀྱིས་ཐོགས་མེད་དང་། འགྲོ་དོན་རྩ་ལག་
དབྱིག་གི་གཉེན་ཞེས་སོགས་ཀྱིས་དབྱིག་གཉེན་དང་། འཕགས་པའི་ཁོངས་སུ་གཏོགས་
པ་ཡི། ཞེས་སོགས་ཀྱིས་འཕགས་པ་གྲོལ་སྡེ་དང་། དེ་ཡི་འོག་ཏུ་རྣམ་གྲོལ་སྡེ། ཞེས་
སོགས་ཀྱིས་བཙུན་པ་གྲོལ་སྡེའི་མན་ངག་ཡོད་པར་བསྟན་པའི་ཕྱིར། མན་ངག་ཡོད་
ཀྱང་འགྲེལ་པ་སྔ་མ་རྣམས་དང་ཟློས་པར་མི་འགྱུར་ཏེ། མངོན་རྟོགས་རྒྱན་ཡུམ་གསུམ་
ཀའི་རྒྱན་དུ་འགྲེལ་བའི་འགྲེལ་པ་བརྩམས་པའི་ཕྱིར། ཞེས་པ་ནི། དེ་ལྟར་མཁས་པས་



ཕར་ཕྱིན་སྤྱི་དོན།
སྣང་བྱས་ཤིང་། ཞེས་སོགས་ཀྱིས་འཆད། ཡང་བསྟན་བཅོས་རྩོམ་པའི་ཕུན་སུམ་
ཚོགས་པའི་རྒྱུ་ལ། ཡང་དག་པར་རྫོགས་པའི་སངས་རྒྱས་ནས་རྩ་བའི་བླ་མའི་བར་གྱི་
གདམས་པ་བར་མ་ཆད་དུ་ཡོད་པ། རིག་པའི་གནས་ལྔ་ལ་མཁས་པ། ཡི་དམ་ལྷའི་
ཞལ་གཟིགས་ཤིང་གསུང་གི་གནང་བ་ཐོབ་པ་སྟེ་རྒྱུ་གསུམ་གསུངས་པ་ཡང་སློབ་དཔོན་
ལ་ཚང་བ་ཡིན་ཏེ། འཕགས་པ་ཐོགས་མེད་སྐྱོབ་ཉིད་ཀྱིས། ཞེས་སོགས་ཀྱི་ཤོ་ལོ་ཀ་
བཞིས་དང་པོ་དང་། དེ་ལྟར་མཁས་པས་སྣང་བྱས་ཤིང་། ཞེས་སོགས་ཀྱིས་གཉིས་
པ་དང་། དེ་ལྟས་ཤིན་ཏུ་རྙེད་དཀའ་བ། ཞེས་སོགས་ཀྱིས་གསུམ་པ་ཚང་བར་བསྟན་
པའི་ཕྱིར།
བཤད་ཐབས་དངོས་ནི། རྒྱན་གྱི་མདོ་དོན་བཤད་ཐབས་ཡན་ལག་ལྔའི་སྒོ་ནས་
བཤད་པ་ལྟར། འགྲེལ་པ་འདིས་ཀྱང་རྒྱན་དེ་ལྟར་འཆད་དགོས་སོ་ཞེས་མཚོན་པའི་
ཕྱིར་དུ། ཐོག་མར་ཉན་ཐོས་ཞི་བ་འཚོལ་རྣམས་ཞེས་སོགས་བཤད་ཐབས་ཡན་ལག་
ལྔའི་སྒོ་ནས་འཆད་དེ། འཕགས་པ་བྱམས་པ་ཞེས་སོགས་ཀྱིས་མཚམས་སྦྱར་དང་།
ཚིགས་སུ་བཅད་པ་འདིས་ནི་ཞེས་སོགས་ཀྱིས་བསྡུས་དོན། དེ་ཐོས་ནས་རེ་ཞིག་དད་
པའི་རྗེས་སུ་འབྲང་བ་ཞེས་སོགས་ཀྱིས་དགོས་དོན། དེ་ལ་ཐམས་ཅད་མཁྱེན་པ་ཉིད་
ཞེས་སོགས་ཀྱིས་བརྒལ་ལན། ཉན་ཐོས་དང་དེའི་ཕྱོགས་སུ་བསླན་པ་ཞེས་སོགས་ཀྱིས་
ཚིག་དོན་གྱི་སྒོ་ནས་འཆད་པར་བྱེད་པའི་ཕྱིར། འཕགས་པ་བྱམས་པ་ཞེས་སོགས་རང་
དོན་གྱི་དགོས་པར་སྦྱར་བ་ལ། རོང་ཊིཀ་པས་དེ་མི་འཐད་དེ། བྱམས་པ་ལ་རང་དོན་
དོན་གཉེར་གྱི་བློ་མེད་པའི་ཕྱིར་དང་། གཞན་བསྟན་བཅོས་ལ་འཇུག་པའི་ཆེད་ཁོ་ནར་
སྣང་བས་སོ་ཞེས་ཟེར། དེ་འགོག་པ་ལ་རྣམ་བཤད་དུ། རྗེ་བཙུན་ལ་རང་དོན་དོན་



9
，
སྐབས་དང་པོ།
གཉེར་གྱི་བློ་མེད་པར་འདོད་པ་སོགས་ནི། ཞེས་སོགས་ཀྱི་དོན་བཤད་ན། རྗེ་བཙུན་
ལ་རང་དོན་དོན་གཉེར་གྱི་བློ་མེད་པར་འདོད་པ་དེ་རྗེ་བཙུན་མངོན་པར་རྫོགས་པར་སངས་
རྒྱས་པའི་དབང་དུ་བྱེད་དམ་བྱང་ཆུབ་སེམས་དཔའི་དབང་དུ་བྱེད། དང་པོ་ལྟར་ན།
ཐུན་མོང་བ་ཕར་ཕྱིན་ཐེག་པ་དང་ཐུན་མོང་མ་ཡིན་པ་སྔགས་ཐེག་པའི་སྐབས་མ་ཕྱེད་
པར་འགྱུར་ཏེ། ཕར་ཕྱིན་ཐེག་པའི་སྐབས་འདིར་རྗེ་བཙུན་སངས་རྒྱས་ཡིན་པའི་ཕྱིར།
རྟགས་ཁས། ཕྱི་མ་ལྟར་ན། རྗེ་བཙུན་གྱིས་རང་དོན་ཡོངས་སུ་རྫོགས་པ་ལ་ཆོས་སྐུ་
དགོས་པར་མ་མཐོང་བར་ཐལ། དེའི་རྒྱུད་ལ་རང་དོན་དོན་གཉེར་གྱི་བློ་མེད་པའི་ཕྱིར།
འདོད་ན། དེ་རང་དོན་དུ་ཞི་བ་རྐྱང་པས་ཆོག་པར་འཛིན་པའི་གང་ཟག་ཏུ་ཐལ། འདོད་
པའི་ཕྱིར། འདོད་ན། དེ་བྱང་ཆུབ་སེམས་དཔའ་མ་ཡིན་པར་ཐལ་ལོ། །མཁས་པ་
ཁ་ཅིག ཐུན་མོང་བ་གདུལ་བྱ་ཐུན་མོང་བའི་བསམ་པ་དང་མདོ་བསྟན་བཅོས་ཀྱི་སྒྲས་
ཟིན་ལ་བྱེད་ཐུན་མོང་མ་ཡིན་པ་དངོས་པོའི་གནས་ཚོད་ལ་བྱེད་ཟེར་བ་དང་། ཡང་
ཁ་ཅིག ཐུན་མོང་བ་ཤེར་ཕྱིན་གྱི་མདོ་དང་མངོན་རྟོགས་རྒྱན་དང་། ཐུན་མོང་མ་
ཡིན་པ་རྒྱུད་བླ་མ་དང་དམ་ཆོས་པད་དཀར་སོགས་ལ་བྱེད་གསུངས་པ་རྣམས་མི་འཐད་
དེ༈ འདིར་རྣམ་བཤད་ལས། ཐུན་མོང་དང་ཐུན་མོང་མ་ཡིན་པའི་སྐབས་མ་ཕྱེད་
བ་ཡིན་ལ་ཞེས་ཧ་ཅང་ཐལ་བ་འཕེན་ལུགས་ཀྱིས། གསུང་རབ་སྤྱི་འགྲོ་ལ་ཐུན་མོང་
དང་ཐུན་མོང་མ་ཡིན་པར་གྲགས་པ་ཅིག་ཡིན་ལ། ཁྱེད་རྣམས་ཀྱི་བཤད་པ་དེ་ནི་གྲགས་
ཚོད་ཤིན་ཏུ་ཆུང་བའི་ཕྱིར་རོ། །དེས་ན་སྐབས་འདིའི་རྣམ་བཤད་ཀྱི་ལུགས་ལ་རྗེ་བཙུན་
སངས་རྒྱས་ཡིན་པ་དང་། སངས་རྒྱས་ཡིན་ཀྱང་རང་དོན་དོན་གཉེར་གྱི་བློ་ཐུགས་
རྒྱུད་ལ་ཞུགས་པར་སྒྲུབ་བ་ནི་དགོངས་པར་སོང་སྙམ་པ་མེད་དོ།།



10
ཕར་ཕྱིན་སྤྱི་དོན།
མཆོད་བརྗོད་ཀྱི་སྐབས་འདིར་མཐའ་ཅུང་ཟད་དཔྱད་ན་རྣམ་པ་བཞི་ཡོད་དེ།
མཆོད་བརྗོད་མཛད་པའི་དགོས་པ། གོ་རིམས་ངེས་པ། བསྟོད་ཡུལ་གྱི་ཡུམ་ངོས་
བཟུང་བ། ཡུམ་སྲས་ཀྱི་དོན་བཤད་པ་རྣམས་སུ་ཡོད་པའི་ཕྱིར། །དང་པོ་ནི། རིགས་
པའི་དབང་ཕྱུག་ཆ་པ་ན་རེ། མཆོད་བརྗོད་མཛད་པ་ལ་དགོས་པ་བརྒྱད་ཡོད་དེ། རང་
དོན་གྱི་དགོས་པ་གསུམ་དང་། ངེས་པའི་རྐྱེན་ལ་འཇུག་པའི་དགོས་པ་ལྔ་རྣམས་སུ་ཡོད་
པའི་ཕྱིར། དང་པོ་གྲུབ་སྟེ། མཆོད་བརྗོད་མཛད་པས་རང་ཉིད་གཞན་གྱིས་སྐྱེས་བུ་
དམ་པར་ཤེས་ནས་བསྟོད་གྲགས་སོགས་འབྱུང་བ་འཇིག་རྟེན་འདི་ཕྱོགས་ཀྱི་དགོས་པ་
དང་། བསོད་ནམས་འཕེལ་ཞིང་བར་ཆད་ཞི་ནས་རྩོམ་པ་མཐར་ཕྱིན་པ་བཞེད་པས་
དམིགས་པའི་དགོས་པ་དང་མངོན་མཐོ་དང་ངེས་ལེགས་འགྲུབ་པའི་ཕུན་སུམ་ཚོགས་
པའི་རྒྱུ་ཡོངས་སུ་འཛིན་པའི་དགོས་པ་དང་གསུམ་ཡོད་པའི་ཕྱིར། ཕྱི་མ་གྲུབ་སྟེ། རྒྱན་
གྱི་ཆེད་དུ་བྱ་བའི་གདུལ་བྱས་རྒྱུན་བརྩམས་པའི་དགོས་པ་མཐོང་ནས་དེ་ལ་ཐོས་སོགས་
ཀྱིས་འཇུག་པ་དང་། འཇིག་རྟེན་ན་དོན་ཁྱད་པར་ཅན་སྒྲུབ་པའི་ཐོག་མར་ལྷ་མཆོད་
པ་སོགས་སྔོན་དུ་འགྲོ་བ་ལྟར་བསྟན་བཅོས་བརྩམས་པ་འདི་ཡང་དོན་ཆེན་པོ་ཅན་ཡིན་
པར་ཤེས་པའི་ཕྱིར་དུ་དང་། བསྟན་བཅོས་བརྩམས་པ་ལ་དགོས་པ་མེད་དམ་ཕལ་པས་
བརྩམས་སམ་སྙམ་པའི་ལོག་རྟོག་བསལ་ཏེ་དགོས་པ་དང་ལྡན་པ་དང་། རྩོམ་པ་པོ་
ཁྱད་པར་ཅན་གྱིས་བརྩམས་པར་ཤེས་པའི་ཕྱིར་དང་། བསོད་ནམས་འཕེལ་ཞིང་བར་
ཆད་ཞི་ནས་ཐོས་བསམ་མཐར་ཕྱིན་བའི་དགོས་པ་རྣམས་སུ་ཡོད་པའི་ཕྱིར། ཞེས་
གསུངས། ཁ་ཅིག གཞུང་གི་མཛེས་པ་སྐྱེད་པའི་ཕྱིར་ཡིན་གསུང་། དང་པོ་མི་འཐད་
དེ༑ དེ་ལྟ་བུའི་བཤད་སྲོལ་དེ་འཕགས་སེང་གང་གིས་ཀྱང་མ་མཛད་པའི་ཕྱིར། ཕྱི་



སྐབས་དང་པོ།
མ་ཡང་མི་འཐད་དེ། དེ་ཙམ་དགོས་པ་ཆུང་བའི་ཕྱིར། རང་གི་ལུགས་ནི། སྤྱིར་
བསྟན་བཅོས་ཀྱི་ཐོག་མར་མཆོད་བརྗོད་མཛད་པ་ལ་དགོས་པ་ཡོད་དེ། དཀོན་མཆོག་
སྒྲོན་མེ་ལས། དད་པ་སྔོན་འགྲོ་མ་ལྟར་བསྐྱེད་པ་སྟེ། །ཡོན་ཏན་ཐམས་ཅད་སྲུང་
ཞིང་སྤེལ་བར་བྱེད། ཞེས་དང་། རྒྱན་ལས། དད་པའི་རྩ་བ་རབ་བརྟན་བྱ། ཞེས་
བཤད་པ་ལྟར། དད་པ་དཀར་ཆོས་ཐམས་ཅད་ཀྱི་སྔོན་དུ་འགྲོ་དགོས་པར་ཤེས་པའི་
ཕྱིར་དུ་ཡིན་པའི་ཕྱིར། དེ་འགྲོ་དགོས་ཏེ། ཐེག་པ་ཆེན་པོའི་གཞུང་ལམ་འབྲས་བུ་
དང་བཅས་པ་ལ་ལྡོག་ཏུ་མེད་པའི་དད་པ་ཤུགས་དྲག་ཡོད་ན་དེས་འདུན་པ་ཤུགས་དྲག་
དྲངས་ནས་ཐེག་པ་ཆེན་པོའི་ལམ་ལ་ཐོས་སོགས་ཀྱིས་འཇུག་པ་འབྱུང་ལ། དད་པ་མེད་
ན་ཐེག་པ་ཆེན་པོའི་ལམ་ལ་སློབ་འདོད་རྣལ་མ་མི་འབྱུང་བས། ལམ་ལ་སློབ་པར་འདོད་
པ་རྣམས་ཀྱིས་ཐོག་མར་མཐའི་འབྲས་བུས་བསྡུས་བའི་སངས་རྒྱས་དཀོན་མཆོག མཁྱེན་
པ་གསུམ་གྱིས་བསྡུས་པའི་ཆོས་དཀོན་མཆོག དེ་ཚུལ་བཞིན་དུ་སྒྲུབ་བའི་དགེ་འདུན་
དཀོན་མཆོག་རྣམས་ལ་ལྡོག་ཏུ་མེད་པའི་དད་པ་བསྐྱེད་དགོས་སོ་ཞེས་ཤེས་པའི་ཆེད་
དུ་ཡིན་པའི་ཕྱིར། ཁྱད་པར་སྲས་བཞིའི་བཞེད་དོན་སྒྲུབ་པར་བྱེད་པའི་ཡུམ་མཁྱེན་
པ་གསུམ་ལ་བསྟོད་ཕྱག་མཛད་པ་ལ་དགོས་པ་ཡོད་དེ། རྒྱན་གྱི་ཆེད་དུ་བྱ་བའི་གདུལ་
བྱས་མཆོད་བརྗོད་མཛད་པ་ཉིད་ནས་རྒྱན་གྱི་བརྗོད་བྱ་ལ་དང་བ་ཤུགས་དྲག་སྐྱེ་བའི་
དགོས་པ་ཡོད་པའི་ཕྱིར། དང་བ་སྐྱེ་ཚུལ་ཡོད་དེ་དབང་རྟུལ་གྱིས་ཡུམ་ལ་མོས་པ་གཙོ་
བོར་བྱས་ནས་དང་བ་སྐྱེ་བ་དང་། དབང་རྣོན་གྱིས་ཡུམ་ལ་གནོད་པ་ཡོད་མེད་ལེགས་
པར་བརྟགས་ནས་གནོད་པ་མེད་པར་མཐོང་བ་ན་དང་བ་སྐྱེ་བ་ཡིན་པའི་ཕྱིར། དང་
བ་སྐྱེས་པ་ལ་དགོས་པ་ཡོད་དེ། ཐོས་སོགས་ཀྱིས་རིམ་གྱི་ཞུགས་ནས་མཐར་ལེགས་



12_
ཕར་ཕྱིན་སྤྱི་དོན།
པའི་མཆོག་ཐོབ་པའི་དགོས་པ་ཡོད་པའི་ཕྱིར། སྔ་འགྲེལ་དུ་གཞན་དག་བཅོམ་ལྡན་
འདས་མ་ཡོན་ཏན་རིན་པོ་ཆེ་ཕུལ་དུ་དབྱུང་དུ་མེད་ཅིང་དཔག་ཏུ་མེད་པའི་ཞེས་སོགས་
དང་། ཕྱི་འགྲེལ་དུ་དེའི་ཕྱིར་བཅོམ་ལྡན་འདས་མ་ལ་རབ་ཏུ་དང་བ་ནི་ལེགས་པ་ཐམས་
ཅད་འཐོབ་པའི་རྒྱུའི་གཙོ་བོ་ཡིན་ནོ། །ཞེས་གསུངས་པའི་ཕྱིར།
གཉིས་པ་གོ་རིམས་ནི། ཁ་ཅིག་ན་རེ། ཉན་ཐོས་ཞི་བ་འཚོལ་རྣམས་ཞེས་
སོགས་ཀྱིས། དང་པོར་གཞི་ཤེས། དེ་ནས་ལམ་ཤེས། དེ་ནས་རྣམ་མཁྱེན་ལ་བསྟོད་
པ་མི་རིགས་བར་ཐལ། བསྟན་བཅོས་ལུས་ཀྱི་སྐབས་སུ་དེ་ལས་ལྡོག་སྟེ་གསུངས་པ་
དང་འགལ་བའི་ཕྱིར་ཟེར། དེ་ལ་ཨར་བྱང་ཆུབ་ཡེ་ཤེས་ན་རེ་སྐྱོན་མེད་དེ། མཆོད་
བརྗོད་གླེང་གཞིའི་འགྲེལ་པ་ཡིན་པས་གླེང་གཞིའི་གོ་རིམས་དང་བསྟུན་ནས་བཤད་པའི་
ཕྱིར། གླེང་གཞིའི་དོན་ཇི་ལྟར་འགྲེལ་བ་ཡིན་ཞེ་ན། རྒྱས་འབྲིང་བསྡུས་གསུམ་དུ་
དགེ་སློང་དང་། དགེ་སློང་མ་དང་། དགེ་བསྙེན་དང༌། དགེ་བསྙེན་མ་རབ་ཏུ་མང་
པོ་དག་དང་ཐབས་ཅིག་ཏུ་བཞུགས་པ་ནི་འདི་ལྟ་སྟེ། ཚེ་དང་ལྡན་པ་འོད་སྲུངས་ཆེན་
པོ་དང་། ཞེས་པས་རྟེན་གྱི་གང་ཟག་ཉན་ཐོས་འཕགས་པ་དང་། ཐམས་ཅད་ཀྱང་
དགྲ་བཅོམ་པ་ཟག་པ་ཟད་པ་ཉོན་མོངས་པ་མེད་པ་ཞེས་པས་འབྲས་བུ་ཉེར་ཞི་དེ་བསྟན།
རྟེན་གྱི་གང་ཟག་ཉན་ཐོས་འཕགས་པས་འབྲས་བུ་ཉེར་ཞིར་འཁྲིད་པ་གཞི་ཤེས་ལ་རག་
ལས་སོ་ཅེས་སྦས་དོན་ཁོང་ན་གནས་པ་གསལ་བའི་ཕྱིར། ཉན་ཐོས་ཞི་བ་འཚོལ་རྣམས་
ཞེས་སོགས་ཚིག་རྐང་གཅིག་གསུངས་པ་དང་། བྱང་ཆུབ་སེམས་དཔའ་སེམས་དཔའ་
ཆེན་པོ་རབ་ཏུ་མང་པོ་དག་དང་ཐབས་ཅིག་ཏུ་བཞུགས་པ་ནི་འདི་ལྟ་སྟེ། བྱང་ཆུབ་
སེམས་དཔའ་བཟང་སྐྱོང་དང་ཞེས་པས་རྟེན་གྱི་གང་ཟག་བྱང་སེམས་འཕགས་པ་དང་།



13
སྐབས་དང་པོ།
ཐམས་ཅད་ཀྱང་གཟུངས་རབ་ཏུ་ཐོབ་པ་མངོན་པར་ཤེས་པ་ལྔ་དང་ལྡན་པ་སྟོང་པ་ཉིད་
ཀྱི་སྤྱོད་ཡུལ་ཅན་མཚན་མ་མེད་པའི་རྣམ་པས་སྤྱོད་པ་ཞེས་པས་འབྲས་བུ་འཇིག་རྟེན་
གྱི་དོན་སྒྲུབ་པ་དེ་བསྟན། རྟེན་གྱི་གང་ཟག་བྱང་སེམས་འཕགས་པས་འབྲས་བུ་འཇིག་
རྟེན་གྱི་དོན་སྒྲུབ་པ་ལམ་ཤེས་ལ་རག་ལས་སོ་ཅེས་སྦས་དོན་ཁོང་ན་གནས་པ་གསལ་
བར་བྱ་བའི་ཕྱིར། འགྲོ་ལ་ཕན་པར་བྱེད་རྣམས་ཞེས་སོགས་ཚིག་རྐང་གཅིག་གསུངས་
པ་དང་། བཅོམ་ལྡན་འདས་རང་ཉིད་ཀྱིས་གདན་སེང་གེའི་ཁྲི་བཤམས་པ་ལ་བཞུགས།
སྐུ་དྲང་པོར་སྲངས། དྲན་པ་མངོན་དུ་བཞག་ཅེས་པས་རྟེན་གྱི་གང་ཟག་སངས་རྒྱས་
འཕགས་པ་དང་། བཅོམ་ལྡན་འདས་ཀྱི་སྐུ་ལས་འོད་ཟེར་དཔག་ཏུ་མེད་པ་འཕྲོས་པའི་
སྣེ་ལས་སྤྲུལ་པའི་སངས་རྒྱས་རྣམས་ཀྱིས་ཕ་རོལ་ཏུ་ཕྱིན་པ་དྲུག་ལས་བརྩམས་པའི་ཆོས་
སྟོན་ཏོ་ཞེས་པས་འབྲས་བུ་ཆོས་འཁོར་བསྐོར་བ་དེ་བསྟན། རྟེན་གྱི་གང་ཟག་སངས་
རྒྱས་འཕགས་པས་འབྲས་བུ་ཆོས་འཁོར་བསྐོར་བ་དེ་རྣམ་མཁྱེན་ལ་རག་ལས་སོ་ཅེས་
སྦས་དོན་ཁོང་ན་གནས་པ་གསལ་བར་བྱ་བའི་ཕྱིར། གང་དང་ཡང་དག་ལྡན་པས་ཞེས་
སོགས་ཚིག་རྐང་གཅིག་གསུངས་པ་ཡིན་ཏེ། དོན་བསྡུས་སྒྲོན་མེ་ལས། གླེང་གཞི་
རྒྱས་པར་བཀའ་སྩལ་དོན་མཆོག་རྣམས། །སྡུད་པར་བྱེད་པ་ཕྱག་འཚལ་ཚིགས་བཅད་
ཡིན། ཞེས་གསུངས་ཟེར། དེ་མི་འཐད་དེ། གླེང་གཞི་དང་མཆོད་བརྗོད་རྩ་འགྲེལ་
དུ་འཕགས་སེང་གང་གིས་ཀྱང་མ་སྦྱར་བའི་ཕྱིར་དང༌། སློབ་དཔོན་གྱིས་དགོས་འགྲེལ་
གྱི་འོག་ཏུ་གླེང་གཞིའི་བཤད་པ་མཛད་པ་ལ་དགོས་པ་དང་རྒྱུ་མཚན་ཡོད་པའི་ཕྱིར་དང་།
དོན་བསྡུས་སྒྲོན་མེ་ཡང་ཁ་གཡར་གྱི་གཞུང་ཡིན་པས་བཏང་སྙོམས་སུ་བྱས་པས་ཆོག་
པའི་ཕྱིར་རོ། །ཡང་ཁ་ཅིག གོ་རིམ་འདི་ལྟར་འབྱུང་བ་འདི་རྒྱན་གྱི་ཆེད་དུ་བྱ་བའི་



14
ཕར་ཕྱིན་སྤྱི་དོན།
14
གདུལ་བྱ་ཐེག་པ་གསུམ་ལ་རིམ་གྱིས་འཇུག་པའི་དབང་དུ་བྱས་ཟེར། དེ་ཡང་མི་འཐད་
དེ༑ རྒྱན་གྱི་ཆེད་དུ་བྱ་བའི་གདུལ་བྱ་ཡིན་ན་དང་པོ་ཉིད་ནས་ཐེག་ཆེན་རིགས་ངེས་
ཀྱི་གདུལ་བྱ་ཡིན་དགོས་པའི་ཕྱིར་ཏེ། རྒྱན་འདི་ཐེག་ཆེན་ཐུན་མོང་མ་ཡིན་པའི་བསྟན་
བཅོས་ཡིན་པའི་ཕྱིར། རང་ལུགས་ནི། བསྟན་བཅོས་ལུས་ཀྱི་སྐབས་སུ་དེ་ལྟར་བཤད་
པ་ནི་གདུལ་བྱ་འབྲས་བུ་ལ་སྤྲོ་བ་བསྐྱེད་པའི་ཆེད་དུ་ཡིན་ཅིང་། མཆོད་བརྗོད་ཀྱི་སྐབས་
སུ་འདི་ལྟར་བཤད་པ་ནི། རྒྱན་གྱི་ཆེད་དུ་བྱ་བའི་གདུལ་བྱས་ལམ་ཉམས་ལེན་གྱི་རིམ་
པའི་དབང་དུ་མཛད་པ་ཡིན་ཏེ། ཐོག་མར་འཁོར་བ་སྤྱི་དང་བྱེ་བྲག་གི་ཉེས་དམིགས་
ལེགས་པར་ཤེས་པའི་སྒོ་ནས་སྐྱེས་བུ་ཆུང་ངུ་དང་ཐུན་མོང་བའི་ལམ་གྱི་རིམ་པ་ལ་བློ་
སྦྱངས་དེ་རྗེས་སྐྱེས་བུ་འབྲིང་དང་ཐུན་མོང་བས་བསྡུས་པའི་མི་རྟག་སོགས་བཅུ་དྲུག་
རྟོགས་པའི་ལམ་རིམ་ལ་བློ་སྦྱངས་དེ་རྗེས་སྐྱེས་བུ་ཆེན་པོའི་ལམ་གྱིས་བསྡུས་པའི་སྙིང་
རྗེ་ཆེན་པོ་དང་བྱང་ཆུབ་ཀྱི་སེམས་སོགས་ལ་བློ་སྦྱངས་ནས། འབྲས་བུ་རྣམ་མཁྱེན་
སྒྲུབ་པར་ཤེས་པའི་ཆེད་ཡིན་པའི་ཕྱིར། །
གསུམ་པ་བསྟོད་ཡུལ་གྱི་ཡུམ་ངོས་བཟུང་བ་ལ། སྔོན་དུས་ཀྱི་བཞེད་པ་མང་
དུ་ཡོད་དེ། ཚིག་གསལ་ལས། འདིར་བསྟན་གཙོ་བོའི་ཡུམ་སངས་རྒྱས་འཕགས་པའི་
མཁྱེན་པ་ཁོ་ནར་བཤད་པ་དང་། ཁ་ཅིག་རྒྱལ་བའི་ཡུམ་རྣམ་པ་གསུམ་ཆར་ལས་ཞེས་
གསུངས་པ་ལ་བརྟེན་ནས་རྒྱས་འབྲིང་བསྡུས་གསུམ་ལ་བཞེད་པ་དང་། ཁ་ཅིག་གཞི་
དང་ལམ་དང་རྣམ་པ་སྐྱེ་བ་མེད་པ་ཞེས་གསུངས་པ་ལ་བརྟེན་ནས། གཞི་བདེན་པའི་
སྐྱེ་མེད་དུ་རྟོགས་པའི་གཞི་ཤེས། ལམ་བདེན་པའི་སྐྱེ་མེད་དུ་རྟོགས་པའི་ལམ་ཤེས།
རྣམ་པ་བདེན་པའི་སྐྱེ་མེད་དུ་རྟོགས་པའི་རྣམ་མཁྱེན་གསུམ་ལ་བཞེད་པ་དང་། གསེར་
བ



15
སྐབས་དང་པོ།
ཕྲེང་ལས། ཉན་ཐོས་འཕགས་པའི་མངོན་རྟོགས་ཐམས་ཅད་ཡུམ་གཞི་ཤེས། བྱང་
སེམས་འཕགས་པའི་མངོན་རྟོགས་ཐམས་ཅད་ཡུམ་ལམ་ཤེས། སངས་རྒྱས་འཕགས་
པའི་མངོན་རྟོགས་ཐམས་ཅད་ཡུམ་རྣམ་མཁྱེན་དུ་གསུངས་པའི་ཕྱིར། རང་གི་ལུགས་
ནི༑ སྲས་འཕགས་པ་བཞི་བསྐྱེད་པ་ལ་ཐེག་པ་འདི་ལ་ལྟོས་པའི་ཐབས་ཤེས་ཀྱི་ཆ་གཉིས་
ཡོད་དེ། སྟོང་ཉིད་རྟོགས་པའི་ཤེས་རབ་ཀྱིས་ཐུན་མོང་བའི་རྒྱུ་བྱེད་པས་མ་དང༌། སྙིང་
རྗེ་ཆེན་པོ་དང་། བྱང་ཆུབ་ཀྱི་སེམས་ལ་སོགས་པས་ཐུན་མོང་མ་ཡིན་པའི་རྒྱུ་བྱེད་པས་
ཕར་གསུངས་པའི་ཕྱིར། ཡུམ་སྟོང་ཉིད་རྟོགས་པའི་བསམ་གཏན་གྱི་བདེ་བའི་མངལ་
བཟང་པོར། ཡབ་བྱང་ཆུབ་ཀྱི་སེམས་ཀྱིས་ས་བོན་བཏབ་པ་སྙིང་རྗེ་ཆེན་པོའི་མ་མ་
དང་། ཐབས་ཤེས་གཞན་གྱིས་སྐྱེད་སྲིངས་པས་རིགས་ཅན་གསུམ་གྱི་བཞེད་དོན་སྒྲུབ་
པའི་བྱང་སེམས་འཕགས་པ་འབྱུང་པའི་ཕྱིར། དེ་ལྟར་ཡང་རྒྱུད་བླ་མ་ལས། ཐེག་
མཆོག་ལ་མོས་ས་བོན་ཤེས་རབ་ནི། །སངས་རྒྱས་ཆོས་སྐྱེད་མ་དང་བསམ་གཏན་གྱི།།
བདེ་བའི་མངལ་གནས་སྙིང་རྗེའི་མ་མར་ཅན། །གང་ཡིན་དེ་དག་ཐུབ་པའི་རྗེས་སྐྱེས་
སྲས། །ཞེས་དང་། རྒྱུན་ལས་ཀྱང་། ཆོས་ལ་མོས་པ་ས་བོན་དང་། །ཕ་རོལ་ཕྱིན་
མཆོག་མ་ལས་སྐྱེས། །བསམ་གཏན་ལས་བྱུང་བདེ་བ་མངལ། །སྙིང་རྗེ་སྐྱེད་པའི་
མ་མའོ། །ཞེས་གསུངས། དེས་ན་འདིར་བསྟན་མཆོད་བརྗོད་ཡུལ་དུ་གྱུར་པའི་ཡུམ་
ལ་མངོན་པར་རྟོགས་པ་བརྒྱད་དུ་ཡོད་ཀྱང་། སྐབས་འདིར་དངོས་སུ་བསྟན་པའི་མཆོད་
བརྗོད་ཡུལ་དུ་གྱུར་པའི་ཡུམ་ལ་མཁྱེན་པ་གསུམ་དུ་གྲངས་ངེས་ཏེ། འགྲེལ་པ་འདིར།
ཐམས་ཅད་ཤེས་པ་ཉིད་དང་། ལམ་ཤེས་པ་ཉིད་དང༌། རྣམ་པ་ཐམས་ཅད་མཁྱེན་
པ་ཉིད་དང༌། ཞེས་གསུངས་པ་དང་། ཉི་སྣང་ལས། འཕགས་པའི་གང་ཟག་ཐམས་



ཕར་ཕྱིན་སྤྱི་དོན། 16
ཅད་ཀྱི་དབང་དུ་མཛད་ནས་ཐམས་ཅད་མཁྱེན་པ་རྣམ་པ་གསུམ་གྱི་ཐུན་མོང་མ་ཡིན་
པའི་ཡོན་ཏན་ཉེ་བར་དགོད་པ་སྔོན་དུ་འགྲོ་བས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་
འཚལ་ལོ། །ཞེས་གསུངས་པའི་ཕྱིར། དེ་ཡང་དངོས་བསྟན་ཙམ་ལ་ཐེག་དམན་གྱི་
གཞི་ཤེས་འཇོག་ཀྱང་། གཞུང་གི་བསྟན་བྱའི་གཙོ་བོར་གྱུར་པའི་གཞི་ཤེས་ནི་མི་རྟག་
སོགས་བཅུ་དྲུག་མངོན་སུམ་དུ་རྟོགས་པའི་བྱང་སེམས་ཀྱི་གཞི་ཤེས་དང་། ལམ་ཤེས་
ནི་རྒྱུ་ལམ་ཤེས་དང་། རྣམ་མཁྱེན་ཡང་རྒྱན་གྱི་ཆེད་དུ་བྱ་བའི་གདུལ་བྱའི་ཐོབ་བྱར་
གྱུར་པའི་འབྲས་སྐྱབས་ཅིག་ལ་བྱ་སྟེ། སྐབས་གསུམ་པ་དང་། གཉིས་པ་དང་། དང༌
པོར་བསྟན་པའི་མཁྱེན་པ་གསུམ་ལ་གཙོ་བོར་འཇོག་ཅིང་དོན་གཅིག་པའི་ཕྱིར་རོ། །
བཞི་པ་ཡུམ་སྲས་ཀྱི་དོན་ལ་ཡང་། སྔོན་གྱི་བཞེད་པ་མི་འདྲ་བ་ཡོད་དེ། མཁས་
གྲུབ་ཤནྟི་པས་ནི། འཇིག་རྟེན་ན་སྐྱེད་པར་བྱེད་པའི་མ། གསོ་བར་བྱེད་པའི་མ། ཕན་
འདོགས་པའི་མ་གསུམ་དུ་ཡོད་པ་བཞིན་དུ། མཆོད་བརྗོད་ཡུམ་དུ་གྱུར་པའི་ཡུམ་འདིས་
སྲས་འཕགས་པ་བཞི་ཅི་རིགས་པར་སྐྱེད་པར་བྱེད། ཡོན་ཏན་གོང་དུ་སྤེལ་བའི་སྒོ་ནས་
གསོ་བར་ཡང་བྱེད། ཉེར་ཞིར་འཁྲིད་པ་སོགས་ཀྱི་ཕན་འདོགས་པར་ཡང་བྱེད་པས་
ཡུམ་དུ་འཇོག་པར་བཞེད་པ་དང་། ཨར་ལ་སོགས་པ། གཞི་ཤེས་ཀྱིས་རང་རྒྱུད་ལྡན་
གྱི་གང་ཟག་ཐེག་དམན་འཕགས་པར་འཇོག ལམ་ཤེས་ཀྱིས་རང་རྒྱུད་ལྡན་གྱི་གང་
ཟག་བྱང་སེམས་འཕགས་པར་འཇོག རྣམ་མཁྱེན་གྱིས་རང་རྒྱུད་ལྡན་གྱི་གང་ཟག་
སངས་རྒྱས་འཕགས་པར་འཇོག་པས། ཡུམ་སྲས་ཀྱི་དོན་རྣམ་པར་བཞག་བྱ་དང་འཇོག་
བྱེད་ལ་བཞེད་པའི་ཕྱིར། རང་ལུགས་ནི། བསྐྱེད་བྱ་སྐྱེད་བྱེད་ལ་འདོད་དེ། མཁྱེན་
པ་སྔ་མས་འཕགས་པ་ཕྱི་མ་སྐྱེད་ཅིང་ཉེར་ཞི་ལ་སོགས་པའི་བཞེད་དོན་སྒྲུབ་པའི་ཕྱིར་རོ།།



སྐབས་དང་པོ།
དེ་ལྟར་མཆོད་བརྗོད་དུ་གཞི་ཤེས་ཀྱིས་ཉེར་ཞིར་འཁྲིད་པ་དང་། ལམ་ཤེས་
ཀྱིས་རིགས་ཅན་གསུམ་གྱི་དོན་སྒྲུབ་པ་དང་། རྣམ་མཁྱེན་གྱིས་ཆོས་འཁོར་བསྐོར་བའི་
བདག་རྐྱེན་བྱེད་པར་བསྟན་པས་ཡུམ་ལ་ཡོན་ཏན་དེ་ལྟར་ཡོད་མོད། ཡུམ་གྱི་ངོ་བོ་
དང་བྱེད་ལས་ཇི་ལྟ་བུ་ཞེ་ན། ངོ་བོ་ལ་དང་བ་སྐྱེ་ཚུལ་དེ་བསྟན་པའི་ཕྱིར་དུ། གཅིག་
དང་དུ་མའི་ངོ་བོ་ཉིད་དང་བྲལ་བའི་ཕྱིར། ཞེས་གསུངས། སྐབས་འདིར་མཐའ་དཔྱད་
པ་ལ་གཉིས། སློབ་དཔོན་ཉིད་བཞེད་པའི་རྟགས་ཀྱི་དགག་བྱའི་ཆོས་ངོས་བཟུང་བ།
དེ་གཞི་གཞན་གྱི་སྟེང་དུ་འགོག་པའི་གཏན་ཚིགས་སོ། །དང་པོ་ནི། ཐོག་མར། གང་
བདེན་པར་གྲུབ་པ་འགོག་པའི་བདེན་ཚད་ཟིན་པ་དགོས་ཏེ། སྤྱོད་འཇུག་ལས། བརྟགས་
པའི་དངོས་ལ་མ་རེག་པར། །དེ་ཡི་དངོས་མེད་འཛིན་མ་ཡིན། །ཞེས་གསུངས་པའི་
ཕྱིར། དེ་ཡང་དབུ་མའི་ལྟ་བ་གཏན་ལ་འབེབས་པའི་སྐབས་སུ། སྒྱུ་མའི་དཔེ་ལ་བརྟེན་
ནས་གཞི་ལམ་རྣམ་གསུམ་བདེན་མེད་དུ་ངེས་པར་བྱེད་པ་བསྔགས་པས། འདིར་ཡང་
དཔེ་དེ་དང་སྦྱར་ནས་བཤད་ན། སྒྱུ་མ་མཁན་གྱིས་རྡེའུ་ཤིང་རྟ་གླང་དུ་སྤྲུལ་པའི་ཚེ།
གང་ཟག་གསུམ་ལ་མཐོང་ཚུལ་མི་འདྲ་བ་གསུམ་དུ་ཡོད་དེ། སྔགས་རྫས་ཀྱིས་མིག་
བསླད་པའི་ལྟད་མོ་བ་ལ། རྡེའུ་ཤིང་རང་ངོས་ནས་རྟ་གླང་དུ་སྣང་ཞིང་དེར་ཞེན་པ་
ཡོད། སྒྱུ་མ་མཁན་ལ་ནི་དེ་རང་ངོས་ནས་རྟ་གླང་དུ་སྣང་བ་ཙམ་ཡོད་ཀྱང་ཞེན་པ་
མེད། སྔགས་རྫས་ཀྱིས་མིག་མ་བསླད་པའི་ལྟད་མོ་བ་ལ་ནི་དེ་རང་ངོས་ནས་རྟ་གླང་
དུ་སྣང་བ་དང་ཞེན་པ་གཉིས་ཀ་མེད་པའི་ཕྱིར། དཔེ་དེ་བཞིན་དུ། གཟུགས་སོགས་
བློ་ལ་སྣང་ཚུལ་དེ་ཡང་གསུམ་དུ་ཡོད་དེ། ཆོས་ཀྱི་བདག་མེད་མ་རྟོགས་པའི་གང་ཟག་
ཐ་མལ་པ་ལ་གཟུགས་སོགས་བློ་གནོད་མེད་ལ་སྣང་བའི་དབང་གིས་བཞག་པ་མ་ཡིན་



18
ཕར་ཕྱིན་སྤྱི་དོན།
པར་ཡུལ་རང་ངོས་ནས་གྲུབ་པར་སྣང་བ་དང་། དེ་ལྟར་ཞེན་པ་གཉིས་ཀ་ཡོད། ཆོས་
ཀྱི་བདག་མེད་རྟོགས་ཤིང་བདེན་འཛིན་མ་སྤངས་པའི་གང་ཟག་ལ་ནི་དེ་ལྟ་བུའི་སྣང་
བ་ཡོད་ཀྱང་ཞེན་པ་མེད། བདེན་འཛིན་མ་ལུས་པར་སྤངས་པའི་སངས་རྒྱས་འཕགས་
པ་ལ་དེ་ལྟར་སྣང་བ་དང་ཞེན་པ་གཉིས་ཀ་མེད་པའི་ཕྱིར། མདོར་ན་བློ་གནོད་མེད་
ལ་སྣང་བའི་དབང་གིས་བཞག་པ་མ་ཡིན་པར་ཡུལ་རང་གི་གདོད་ལུགས་ཀྱི་ངོས་ནས་
གྲུབ་པ་ཞིག་བྱུང་ན་དེ་གཞི་ལམ་རྣམ་གསུམ་བདེན་མེད་དུ་སྒྲུབ་པར་བྱེད་པའི་དགག་
བྱའི་ཆོས་སུ་ངེས་ཏེ། དབུ་མ་སྣང་བ་ལས། དངོས་པོ་ཡང་དག་པར་ངོ་བོ་ཉིད་མེད་
པ་དག་ལ་ཡང་དེ་ལས་ལྡོག་པའི་རྣམ་པར་སྒྲོ་འདོགས་པའི་འཁྲུལ་པའི་བློ་གང་ཡིན་པ་
དེ་ཀུན་རྫོབ་ཅེས་བྱ་སྟེ། འདིའམ་འདིས་དེ་ཁོ་ན་ཉིད་སྒྲིབ་པ་ལྟ་བུར་བྱེད། འགེབས་
པ་ལྟ་བུར་བྱེད་པའི་ཕྱིར་རོ། །དེ་སྐད་དུ་ཡང་མདོ་ལས། དངོས་རྣམས་སྐྱེ་བ་ཀུན་
རྫོབ་ཏུ། །དམ་པའི་དོན་དུ་རང་བཞིན་མེད། །རང་བཞིན་མེད་ལ་འཁྲུལ་བ་གང་།།
དེ་ནི་ཡང་དག་ཀུན་རྫོབ་འདོད། །ཅེས་གསུངས་སོ། །དེ་ལས་བྱུང་བའི་ཕྱིར་དེ་ཉིད་
ཉེ་བར་བསྟན་པ་མཐོང་བའི་དངོས་པོ་རྫུན་པ་ཐམས་ཅད་ནི་ཀུན་རྫོབ་པ་ཁོ་ན་ཡིན་ཞེས་
བྱའོ། །དེ་ཡང་ཐོག་མ་མེད་པའི་འཁྲུལ་པའི་བག་ཆགས་ཡོངས་སུ་སྨིན་པའི་དབང་གིས་
བྱུང་ལ། དེས་ཀྱང་སྲོག་ཆགས་ཐམས་ཅད་ལ་ཡང་དག་པར་དངོས་པོའི་བདག་ཉིད་
ལྟ་བུར་ཉེ་བར་བསྟན་པ་མཐོང་བར་འགྱུར་ཏེ་དེའི་ཕྱིར་དེ་དག་གི་བསམ་པའི་དབང་གིས་
དངོས་པོ་རྫུན་པའི་ངོ་བོ་ཐམས་ཅད་ནི་ཀུན་རྫོབ་ཏུ་ཡོད་པ་ཁོ་ནའོ་ཞེས་བྱའོ། །ཞེས་
གསུངས་པའི་ཕྱིར། བློ་གནོད་མེད་ཀྱང་རང་གི་འཇུག་ཡུལ་ལ་མ་འཁྲུལ་བ་ཞིག་དགོས་
ཏེ༑ རང་གི་འཇུག་ཡུལ་ལ་འཁྲུལ་བའི་ཤེས་པ་ཡིན་ན་ལོག་ཤེས་སུ་འགྱུར་བའི་ཕྱིར།



ད9
སྐབས་དང་པོ།
དེ་ལ་ཡང་རྟོག་པ་དང་རྟོག་མེད་ཀྱི་ཤེས་པ་གཉིས་ཀ་ཡོད་དེ། གོང་དུ་དྲངས་པའི་དེ་
དག་གི་བསམ་པའི་དབང་གིས་ཞེས་པའི་བསམ་པ་ལ་རྟོག་པ་དང་རྟོག་མེད་གཉིས་ཀ་
ཡོད་པར་འཇུག་ཊིཀ་ཏུ་གསུངས་པའི་ཕྱིར། དེ་ལྟར་ན་ཡང་། དགག་བྱ་བདེན་གྲུབ་
དབང་ཤེས་ལ་སྣང་བ་མི་འཐད་དེ། དེ་མེད་པར་ཡེ་ཤེས་སྙིང་པོའི་བདེན་གཉིས་ཀྱི་
རང་འགྲེལ་ལས་བཤད་ཅིང་། དེ་ཉིད་འདིར་ཡང་འདྲ་བའི་ཕྱིར་རོ། །ཁ་ཅིག རང་
གི་མཚན་ཉིད་ཀྱིས་གྲུབ་པ་སྐབས་འདིར་དགག་བྱའི་ཆོས་སུ་བྱེད་པ་མི་འཐད་དེ། འཇུག་
འགྲེལ་ལས། ཁ་ཅིག མདོ་སྡེ་པ་རྣམས་ཀྱི་ལུགས་ལ་དོན་དམ་པར་སྨྲས་པ་གང་ཡིན་
པ་དེ། དབུ་མ་པ་རྣམས་ཀྱིས་ཀུན་རྫོབ་ཏུ་འདོད་དོ་ཞེས་སྨྲས་པ་དེ་དབུ་མའི་བསྟན་བཅོས་
ཀྱི་དེ་ཁོ་ན་ཉིད་མི་ཤེས་པ་ཁོ་ནས་གསལ་བར་སྨྲས། ཞེས་པའི་ཕྱོགས་སྔ་སྨྲ་བ་པོ་དེ་
རང་རྒྱུད་པ་ལ་བྱེད་དགོས་པའི་ཕྱིར་རོ། །
གཉིས་པ་དེ་གཞི་གཞན་གྱི་སྟེང་དུ་འགོག་པའི་གཏན་ཚིགས་ལ། ངོ་བོ་ལ་དཔྱོད་
པ་གཅིག་དུ་བྲལ་གྱི་གཏན་ཚིགས། རྒྱུ་ལ་དཔྱོད་པ་རྡོ་རྗེ་གཟེགས་མའི་གཏན་ཚིགས།
འབྲས་བུ་ལ་དཔྱོད་པ་ཡོད་མེད་སྐྱེ་འགོག་གི་གཏན་ཚིགས། གྲངས་ལ་དཔྱོད་པ་མུ་བཞི་
སྐྱེ་འགོག་གི་གཏན་ཚིགས། རིགས་པའི་རྒྱལ་པོ་རྟེན་འབྲེལ་གྱི་གཏན་ཚིགས་སོ། །དང་
པོ་ནི། དེ་ཡང་སློབ་དཔོན་ཞི་འཚོ་དཔོན་སློབ་གཏན་ཚིགས་ལྔའི་ནང་ནས་གཅིག་དུ་
བྲལ་གྱི་གཏན་ཚིགས་ལ་མཆོག་ཏུ་བསྔགས་པ་མཛད་དེ། དབུ་མ་རྒྱན་ལས། བདག་
དང་གཞན་སྨྲའི་དངོས་འདི་དག །ཡང་དག་པར་ནི་གཅིག་པ་དང་། །དུ་མའི་དངོས་
དང་བྲལ་བའི་ཕྱིར། །རང་བཞིན་མེད་དེ་གཟུགས་བརྙན་བཞིན། །ཞེས་གསུངས་པ་
དང་འདིར་ཡང་གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར། ཞེས་སོགས་བྱུང་།



20
ཕར་ཕྱིན་སྤྱི་དོན།
དེས་ན་འདི་ལ་གཉིས། རྟགས་འགོད་པ་དང་། ཚུལ་སྒྲུབ་པའོ། །དང་པོ་ནི། བདེན་
གྲུབ་ཀྱི་གཅིག་དང་། བདེན་གྲུབ་ཀྱི་དུ་མ་གང་རུང་དུ་མ་གྲུབ་ན་བདེན་པར་མ་གྲུབ་
པས་ཁྱབ། དཔེར་ན། མེ་ལོང་ནང་གི་བྱད་བཞིན་གྱི་གཟུགས་བརྙན་བཞིན། གཞི་
ལམ་རྣམ་གསུམ་ཡང་བདེན་པར་གྲུབ་པའི་གཅིག་དང་། བདེན་པར་གྲུབ་པའི་དུ་མ་
གང་རུང་དུ་མ་གྲུབ་པ་ཡིན་ནོ། །འདི་ཁྱབ་བྱེད་མ་དམིགས་པའི་རྟགས་སུ་སློབ་དཔོན་
ཞི་འཚོ་དཔོན་སློབ་བཞེད་པ་ལྟར་ཁས་བླང་བར་བྱའོ། །གཉིས་པ་ལ་ཕྱོགས་ཆོས་སྒྲུབ་
པ་དང་། ཁྱབ་པ་སྒྲུབ་པ་གཉིས། དང་པོ་ལ་བདེན་པའི་གཅིག་བྲལ་དུ་སྒྲུབ་པ་དང་།
བདེན་པའི་དུ་བྲལ་དུ་སྒྲུབ་པ་གཉིས། དང་པོ་ལ་ཡང་རྟགས་དགོད་པ་དང་། ཚུལ་
སྒྲུབ་པའོ། །དང་པོ་ནི། གཞི་ལམ་རྣམ་གསུམ་ཆོས་ཅན། བདེན་པར་གྲུབ་པའི་གཅིག་
ཏུ་མ་གྲུབ་སྟེ། ཆ་བཅས་ཡིན་པའི་ཕྱིར། གཉིས་པ་ལ་ཡང་ཕྱོགས་ཆོས་སྒྲུབ་པ་དང་།
ཁྱབ་པ་སྒྲུབ་པའོ། །དང་པོ་ནི། གཞི་ལམ་རྣམ་གསུམ་ཆོས་ཅན། ཆ་བཅས་ཡིན་ཏེ།
ཡོད་པ་གང་ཞིག ཆ་བཅས་དང་ཆ་མེད་དངོས་འགལ་ཡིན། ཆ་མེད་ཤེས་བྱ་ལ་མི་
སྲིད་པའི་ཕྱིར། གཉིས་པ་ནི། ཆ་བཅས་ཀྱི་རྟགས་ཀྱིས་གཞི་ལམ་རྣམ་གསུམ་བདེན་
པའི་གཅིག་ཏུ་མ་གྲུབ་པར་སྒྲུབ་པའི་རྗེས་ཁྱབ་ཚད་མས་ངེས་པ་ལ་ཚད་མ་གསུམ་སྔོན་
དུ་འགྲོ་དགོས་ཏེ། དེ་ལ་རྟགས་ཀྱི་མཚན་གཞི་ཆ་བཅས་ངེས་བྱེད་ཀྱི་ཚད་མ། བདེན་
གྲུབ་ཀྱི་གཅིག་མ་ཡིན་པ་བདེན་གྲུབ་ཀྱི་གཅིག་དང་དངོས་འགལ་དུ་ངེས་བྱེད་ཀྱི་ཚད་
མ༑ བདེན་པར་གྲུབ་པའི་གཅིག་དང་ཆ་བཅས་ཀྱི་གཞི་མཐུན་འགོག་བྱེད་ཀྱི་ཚད་མ་
གསུམ་སྔོན་དུ་འགྲོ་དགོས་པའི་ཕྱིར། དཔེར་ན། བྱས་རྟགས་ཀྱི་སྒྲ་མི་རྟག་པར་སྒྲུབ་
པའི་རྗེས་ཁྱབ་ཚད་མས་ངེས་པ་ལ་ཚད་མ་གསུམ་སྔོན་དུ་འགྲོ་དགོས་པ་བཞིན་ནོ། །ཚད་



21
སྐབས་དང་པོ།
མ་གསུམ་པོ་དེའི་ནང་ནས་ཕྱི་མ་ངེས་དཀའ་བས་དེ་བརྗོད་ན། བུམ་པ་དང་བུམ་པའི་
ཡན་ལག་རྣམས་བདེན་པར་གྲུབ་པའི་གཅིག་དང་། ཆ་བཅས་ཀྱི་གཞི་མཐུན་ཡིན་པ་
མི་ཁེགས་ན། དེ་རྣམས་ཆོས་ཅན། རང་འཛིན་རྟོག་པ་ལ་ངོ་བོ་ཐ་དད་དུ་སྣང་ཡང་
ངོ་བོ་གཅིག་ཡིན་པར་ཐལ། རང་འཛིན་རྟོག་པ་ལ་ངོ་བོ་ཐ་དད་དུ་སྣང་བ་གང་ཞིག
ངོ་བོ་གཅིག་ཡིན་པའི་ཕྱིར། ཕྱི་མ་མ་གྲུབ་ན། བུམ་པ་ཆ་བཅས་མ་ཡིན་པར་ཐལ།
མ་གྲུབ་པ་དེའི་ཕྱིར། རྩ་བར་འདོད་ན། དེ་ཆོས་ཅན། གནས་ཚུལ་དང་སྣང་ཚུལ་
མི་མཐུན་པའི་ཆོས་སུ་ཐལ། འདོད་པའི་ཕྱིར། འདོད་ན། རྫུན་པར་གྲུབ་པར་ཐལ་
ལོ༑ ༑དེ་འདོད་ན། བདེན་པར་གྲུབ་པའི་གཅིག་ཡིན་པ་ཉམས་སོ། །གཞན་ཡང་།
དེ་ཆོས་ཅན། ཁྱོད་ཐ་དད་དུ་མེད་པར་ཐལ། ཁྱོད་ཐ་དད་དུ་ཡོད་ན། ཁྱོད་ཐ་དད་
དུ་སློབ་པ་འཕགས་པའི་ཆོས་ཉིད་ལ་རྩེ་གཅིག་ཏུ་མཉམ་པར་བཞག་པའི་མཉམ་བཞག་
གིས་གཟིགས་དགོས་པ་ལས་དེས་མ་གཟིགས་པའི་ཕྱིར། དང་པོ་དེར་ཐལ། ཁྱོད་ཐ་
དད་དུ་ཡོད་ན་ཁྱོད་བདེན་པར་གྲུབ་པའི་ཐ་དད་དུ་ཡོད་དགོས། དེར་ཡོད་ན་དེས་དེ་
ལྟར་གཟིགས་དགོས་པའི་ཕྱིར། རྩ་བར་འདོད་ན། བུམ་པ་དང་བུམ་པའི་ཡན་ལག་
རྣམས་གཅིག་ཏུ་ཐལ། དེ་གཉིས་ཡོད། དེ་གཉིས་ཐ་དད་དུ་མེད་པའི་ཕྱིར། གཉིས་
པ་བདེན་པའི་དུ་བྲལ་དུ་སྒྲུབ་པ་ནི། གཞི་ལམ་རྣམ་གསུམ་ཆོས་ཅན། བདེན་པར་
གྲུབ་པའི་དུ་མར་མེད་དེ། བདེན་པར་གྲུབ་པའི་གཅིག་ཁེགས་པའི་ཕྱིར། དཔེར་ན།
གསོག་བྱེད་ནས་རྡོག་གཅིག་མེད་ན་བསགས་པའི་ནས་ཕུང་མི་འབྱུང་བ་བཞིན་ནོ། །གཉིས་
པ་རྩ་བའི་ཁྱབ་པ་སྒྲུབ་པ་ནི། བདེན་པར་གྲུབ་པའི་གཅིག་དང་བདེན་པར་གྲུབ་པའི་དུ་
མ་གང་རུང་དུ་མ་གྲུབ་པའི་རྟགས་ཀྱིས། གཞི་ལམ་རྣམ་གསུམ་བདེན་མེད་དུ་སྒྲུབ་



22
ཕར་ཕྱིན་སྤྱི་དོན། 22
པའི་རྗེས་ཁྱབ་ཚད་མས་ངེས་པ་ལ་ཚད་མ་གསུམ་སྔོན་དུ་འགྲོ་དགོས་ཏེ། རྟགས་ཀྱི་
མཚན་གཞི་བདེན་པར་གྲུབ་པའི་གཅིག་དང་། བདེན་པར་གྲུབ་པའི་དུ་མ་གང་རུང་
དུ་མ་གྲུབ་པ་ངེས་བྱེད་ཀྱི་ཚད་མ། བདེན་པར་མེད་པ་བདེན་གྲུབ་དང་དངོས་འགལ་
དུ་ངེས་བྱེད་ཀྱི་ཚད་མ། བདེན་པར་གྲུབ་པ་དང་། བདེན་པར་གྲུབ་པའི་གཅིག་དང་
བདེན་པར་གྲུབ་པའི་དུ་མ་གང་རུང་དུ་མ་གྲུབ་པའི་གཞི་མཐུན་འགོག་བྱེད་ཀྱི་ཚད་མ་
གསུམ་སྔོན་དུ་འགྲོ་དགོས་པའི་ཕྱིར། དེ་གསུམ་ལས་ཕྱི་མ་ངེས་དཀའ་བས་དེ་བརྗོད་
ན་གཞི་གཟུགས་བརྙན་གྱི་སྟེང་དུ་གཅིག་དང་དུ་མ་ཕན་ཚུན་སྤངས་འགལ་གྱི་དངོས་
འགལ་དུ་ངེས་བྱེད་ཀྱི་ཚད་མ་དེའི་བྱེད་པ་ལ་བརྟེན་ནས་བདེན་གྲུབ་དང་བདེན་པར་གྲུབ་
པའི་གཅིག་དང་བདེན་པར་གྲུབ་པའི་དུ་མ་གང་རུང་དུ་མ་གྲུབ་པའི་གཞི་མཐུན་འགོག་
ནུས་ཏེ། ཚད་མ་དེའི་བྱེད་པ་ལ་བརྟེན་ནས་བདེན་པར་གྲུབ་ན་བདེན་པར་གྲུབ་པའི་གཅིག་
དང་བདེན་པར་གྲུབ་པའི་དུ་མ་གང་རུང་དུ་གྲུབ་པའི་ཁྱབ་པ་རྟོགས་ནུས་པའི་ཕྱིར་ཏེ།
དེས་ཡོད་ན་གཅིག་དང་དུ་མ་གང་རུང་དུ་ཡོད་པས་ཁྱབ་པ་རྟོགས་ནུས་པའི་ཕྱིར་ཏེ། དེ་
གཅིག་དང་དུ་མ་ཕན་ཚུན་སྤངས་འགལ་གྱི་དངོས་འགལ་དུ་ངེས་བྱེད་ཀྱི་ཚད་མ་ཡིན་
པའི་ཕྱིར་རོ། །རོང་ཊིཀ་པས་ཡོད་ན་གཅིག་དང་དུ་མ་གང་རུང་གིས་ཁྱབ་པ་ངེས་བྱེད་
ཀྱི་ཚད་མ་དེས་བདེན་པར་ཡོད་ན་བདེན་པའི་གཅིག་དང་དུ་མ་གང་རུང་གིས་མ་ཁྱབ་
པར་འཛིན་པའི་སྒྲོ་འདོགས་གཅོད་པ་ཡིན་ནོ་ཟེར། དེ་རྣམ་བཤད་དུ་འགོག་པ་ནི། འོ་
ན་བྱས་ན་མི་རྟག་པས་ཁྱབ་པ་འཇལ་བའི་ཚད་མ་དེས། སྒྲ་བྱས་ན་སྒྲ་མི་རྟག་པས་མ་
ཁྱབ་པར་འཛིན་པའི་སྒྲོ་འདོགས་གཅོད་པར་ཐལ། དམ་བཅའ་དེའི་ཕྱིར། འདོད་ན།
དེས་སྒྲ་ལ་རྟག་འཛིན་གྱི་སྒྲོ་འདོགས་གཅོད་པར་ཐལ། འདོད་པའི་ཕྱིར། འདོད་ན།



23
སྐབས་དང་པོ།
བྱས་རྟགས་ཀྱིས་སྒྲ་མི་རྟག་རྟོགས་ཀྱི་རྗེས་དཔག་དེས་སྒྲ་ལ་རྟག་འཛིན་ཀྱི་སྒྲོ་འདོགས་
གསར་དུ་མི་གཅོད་པར་ཐལ། འདོད་པའི་ཕྱིར། འདོད་ན། དེ་སྒྲ་མི་རྟག་པ་ལ་ཚད་
མ་མ་ཡིན་པར་ཐལ། འདོད་པའི་ཕྱིར། རྣམ་བཤད་ཀྱི་རྗེས་འབྲངས་ཁ་ཅིག་ཀྱང་།
གོང་དུ་བཤད་པ་ལྟར་ཚད་མ་དེའི་བྱེད་པ་ལ་བརྟེན་ནས་ཞེས་མི་སྦྱོར་བར་རོང་ཊིཀ་པ་
ཇི་ལྟ་བ་བཞིན་ཁས་ལེན་པར་སྣང་བས་བསམ་པར་བྱ་ཞིང་། དེར་མ་ཟད་ཚད་མ་གསུམ་
པའི་སྐབས་སུ། དགག་བྱའི་ཆོས་དང་རྟགས་ཀྱི་གཞི་མཐུན་འགོག་པའི་ཚད་མ་ཞེས་
འོང་རྒྱུ་ལ། རྟགས་དང་དགག་བྱའི་ཆོས་ཀྱི་གཞི་མཐུན་འགོག་པའི་ཚད་མ་ཞེས། པར་
མ་དག་པ་དག་ཀྱང་རང་གི་ལུགས་ལ་བྱེད་པ་སྣང་ངོ༌། །གཉིས་པ་རྡོ་རྗེ་གཟེགས་མའི་
གཏན་ཚིགས་ནི། དཔེར་ན། མྱུ་གུ་ཆོས་ཅན། དོན་དམ་པར་མི་སྐྱེ་སྟེ། དོན་དམ་
པར་བདག་ལས་མི་སྐྱེ། དོན་དམ་པར་གཞན་ལས་མི་སྐྱེ། དོན་དམ་པར་གཉིས་ཀ་
ལས་མི་སྐྱེ། དོན་དམ་པར་རྒྱུ་མེད་ལས་མི་སྐྱེ་བའི་ཕྱིར་ཞེས་བཀོད་པའི་ཚེ་ན་དེ་ལྟ་
བུའོ། །གསུམ་པ་ཡོད་མེད་སྐྱེ་འགོག་གི་གཏན་ཚིགས་ནི། དཔེར་ན། མྱུ་གུ་ཆོས་
ཅན། དོན་དམ་པར་མི་སྐྱེ་སྟེ། རང་རྒྱུའི་དུས་ན་ཡོད་པར་དོན་དམ་པར་མི་སྐྱེ། རང་
རྒྱུའི་དུས་ན་མེད་པར་དོན་དམ་པར་མི་སྐྱེ་བའི་ཕྱིར་ཞེས་བཀོད་པའི་ཚེ་ན་དེ་ལྟ་བུའོ། །བཞི་
པ་མུ་བཞི་སྐྱེ་འགོག་གི་གཏན་ཚིགས་ནི། དཔེར་ན། མྱུ་གུ་ཆོས་ཅན། དོན་དམ་པར་
མི་སྐྱེ་སྟེ། དོན་དམ་པར་རྒྱུ་གཅིག་ཁོ་ན་ལས་འབྲས་བུ་དུ་མ་མི་སྐྱེ། རྒྱུ་དུ་མ་ལས་
འབྲས་བུ་གཅིག་ཁོ་ན་མི་སྐྱེ། དོན་དམ་པར་རྒྱུ་དུ་མ་ལས་འབྲས་བུ་དུ་མ་མི་སྐྱེ། རྒྱུ་
གཅིག་ཁོ་ན་ལས་འབྲས་བུ་གཅིག་ཁོ་ན་མི་སྐྱེ་བའི་ཕྱིར་ཞེས་བཀོད་པའི་ཚེ་ན་དེ་ལྟ་བུའོ།།
ལྔ་པ་རྟེན་འབྲེལ་གྱི་གཏན་ཚིགས་ནི། དཔེར་ན། མྱུ་གུ་ཆོས་ཅན། བདེན་པར་མེད་



ཕར་ཕྱིན་སྤྱི་དོན།
24
དེ༑ རྟེན་འབྲེལ་ཡིན་པའི་ཕྱིར་ཞེས་བཀོད་པའི་ཚེ་ན་དེ་ལྟ་བུའོ། །འོ་ན། རྟེན་འབྲེལ་
ཡིན་ན་བདེན་པར་མེད་པས་ཁྱབ། དཔེར་ན། མེ་ལོང་ནང་གི་བྱད་བཞིན་གྱི་གཟུགས་
བརྙན་བཞིན། མྱུ་གུ་ཡང་རྟེན་འབྲེལ་ཡིན་ནོ་ཞེས་པའི་སྒྲུབ་ངག་འགོད་པ་སྐབས་སུ་
བབས་པའི་ཕྱི་རྒོལ་ཡང་དག་དེས། སྤྱིར་བདེན་མེད་དང་གཟུགས་བརྙན་བདེན་མེད་
དང་རྟེན་འབྲེལ་བདེན་མེད་དུ་ཚད་མས་ངེས་སམ་མ་ངེས་ཞེ་ན། འདི་ལ་ཁ་ཅིག ལམ་
རིམ་ཆུང་བར། དཔེར་ན་ཆོས་ཀྱི་བདག་མེད་དེ་མིག་སྣ་སོགས་ཀྱི་སྟེང་དུ་ངེས་དཀའ་
ཞིང་། གཟུགས་བརྙན་སོགས་ཀྱི་སྟེང་དུ་ངེས་སླ་བས་དེ་རྣམས་སྔ་མའི་སྟེང་དུ་བདེན་
མེད་རྟོགས་པའི་དཔེར་འཇོག་པ་ཡིན་ནོ། །ཞེས་པའི་དགོངས་པར་བསམ་ནས་གཟུགས་
བརྙན་བདེན་མེད་དུ་ཚད་མས་རྟོགས་སོ་ཟེར། དེ་མི་འཐད་དེ། གཟུགས་བརྙན་བདེན་
པར་མེད་པ་གཟུགས་བརྙན་གྱི་གནས་ལུགས་མཐར་ཐུག་ཡིན་ཞིང་། ཆོས་གཅིག་གི་
གནས་ལུགས་མཐར་ཐུག་རྟོགས་ན་སྒྲུབ་བྱེད་ཀྱི་གཏན་ཚིགས་ཟུར་པ་བཀོད་མི་དགོས་
པར་སྔ་མའི་ཕྱོགས་ཁྱབ་དྲན་པར་བྱས་པ་ཙམ་གྱིས་ཆོས་ཐམས་ཅད་ཀྱི་གནས་ལུགས་
མཐར་ཐུག་རྟོགས་ནུས་པའི་ཕྱིར་ཏེ། གང་གིས་དངོས་གཅིག་དེ་བཞིན་ཉིད་མཐོང་བ།།
དེ་ཡིས་དངོས་ཀུན་དེ་བཞིན་ཉིད་དུ་མཐོང་། །ཞེས་སོགས་ཀྱིས་ལེགས་པར་གྲུབ་ཅིང་།
ལམ་རིམ་གྱི་ལུང་དོན་ཡང་། མེ་ལོང་ནང་གི་བྱད་བཞིན་གྱི་གཟུགས་བརྙན་བྱད་བཞིན་
དུ་མི་བདེན་པ་འཇིག་རྟེན་ན་གྲགས་ཆེ་བས་དེའི་སྒོ་ནས་ངེས་སླ་བ་ལ་དགོངས་ཏེ་དཔེར་
བཀོད་ཞེས་པའི་དོན་ཡིན་པའི་ཕྱིར། །
འོ་ན་དེ་ལ་ཐམས་ཅད་མཁྱེན་པ་ཉིད་གསུམ་གྱིས་དོན་བརྒྱད་བསྡུས་ལ། ཞེས་
སོགས་ཀྱིས་མཆོད་བརྗོད་བརྒལ་ལན་གྱི་སྒོ་ནས་འཆད་ཚུལ་དེ་ཇི་ལྟར་ཡིན་ཞེ་ན། དེ་



25
སྐབས་དང་པོ།
ཡང་ལོཙྪ་བ་ཆེན་པོའི་གསུང་ན་རེ། མཁྱེན་གསུམ་ནི་འཕགས་པ་ཐམས་ཅད་ཀྱི་རྒྱུད་
ལ་འབྱུང་བས་རྒྱ་ཆེ་ཞིང་། སྦྱོར་བཞི་དང་ཆོས་སྐུ་ནི་ད་ལྟར་གྱི་རྒྱན་གྱི་ཆེད་དུ་བྱ་བའི་
གདུལ་བྱའི་རྒྱུད་ལ་འབྱུང་བས་རྒྱ་ཆུང་། དེ་ལྟར་རྒྱ་ཆེ་བ་མཁྱེན་གསུམ་གྱིས་རྒྱ་ཆུང་
བ་སྦྱོར་བཞི་དང་ཆོས་སྐུ་བསྡུས་པ་དེ། མཁྱེན་གསུམ་གྱིས་དོན་མངོན་པར་རྟོགས་པ་
བརྒྱད་བསྡུས་པའི་དོན་ཡིན་ཏེ། དཔེར་ན། རྒྱ་ཆེ་བ་རྒྱ་མཚོས་རྒྱ་ཆུང་བ་ཆུ་ཐིག་བསྡུས་
པ་བཞིན་ཡིན་ནོ་ཞེས་གསུངས། དེ་རང་གི་སློབ་མ་འབྲེ་ཆེན་པོས་བཀག་ནས། འབྲེ་
རང་ལུགས་ལ་མཁྱེན་པ་གསུམ་ནི་སྦྱོར་བཞི་དང་ཆོས་སྐུའི་རང་བཞིན་དང་། སྦྱོར་
བཞི་དང་ཆོས་སྐུ་ནི་མཁྱེན་པ་གསུམ་གྱི་གནས་སྐབས་ཡིན་པས། རང་བཞིན་མཁྱེན་
གསུམ་གྱིས། གནས་སྐབས་སྦྱོར་བཞི་དང་ཆོས་སྐུ་བསྡུས་པ་མཁྱེན་གསུམ་གྱིས་དོན་
མངོན་པར་རྟོགས་པ་བརྒྱད་བསྡུས་པའི་དོན་ཡིན་ཏེ། དཔེར་ན་རང་བཞིན་སོར་མོ་ལྔས་
གནས་སྐབས་ཁུ་ཚུར་བསྡུས་པ་བཞིན་གསུངས་སོ། །དེ་ཡང་རང་གི་སློབ་མ་ཨར་གྱིས་
བཀག ཨར་རང་ལུགས་ལ་མཁྱེན་གསུམ་མཚོན་བྱེད་ཀྱི་ཆོས་སུམ་ཅུས་སྦྱོར་བཞི་དང་
ཆོས་སྐུ་བསྡུས་པ་དེ། མཁྱེན་གསུམ་གྱིས་དོན་མངོན་པར་རྟོགས་པ་བརྒྱད་བསྡུས་པའི་
དོན་ཡིན་གསུངས། དེ་རྣམས་མི་འཐད་དེ། ཚིག་དོན་ལ་མ་ཞུགས་ཤིང་དགོས་པའང་
ཆེར་མེད་པའི་ཕྱིར། རང་གི་ལུགས་ནི། གཞུང་འདི་མཆོད་བརྗོད་ལ་དོགས་པ་དཔྱོད་
བྱེད་ཀྱི་གཞུང་ཡིན་ལ་དེའི་ཚུལ་ཡང་ཁོ་ན་རེ། ཡུམ་མཁྱེན་པ་གསུམ་ལ་བསྟོད་པ་འདི་
ཡུམ་མཐའ་དག་ལ་བསྟོད་པ་བཞེད་པ་ཡིན་ནམ་ཕྱོགས་གཅིག་ལ་ཡིན། དང་པོ་ལྟར་
ན༑ སྦྱོར་བཞི་དང་ཆོས་སྐུ་ལ་མ་བསྟོད་པས་གྲངས་ཉུང་བར་འགྱུར། ཕྱི་མ་ལྟར་ན་
གཙོ་བོ་རྣམ་མཁྱེན་ལྟ་བུ་གཅིག་ལ་བསྟོད་པས་ཆོག་པས་གྲངས་མང་བར་འགྱུར་ཞེ་ན།



ཕར་ཕྱིན་སྤྱི་དོན།
སྐྱོན་མེད་དེ། མཁྱེན་གསུམ་གྱི་ཡོན་ཏན་གྱི་སྒོ་ནས་ཡུམ་ལ་དངོས་སུ་བསྟོད་པ་ལ་རྒྱུ་
མཚན་དང་དགོས་པ་ཁྱད་པར་ཅན་ཡོད་པའི་ཕྱིར། དེ་ལ་རྒྱུ་མཚན་ཡོད་དེ། མཁྱེན་
གསུམ་ལ་བསྟོད་པས་དོན་མངོན་པར་རྟོགས་པ་བརྒྱད་ལ་བསྟོད་པར་འགྱུར་པའི་ཕྱིར་
ཏེ༑ མཁྱེན་གསུམ་གྱིས་དོན་མངོན་པར་རྟོགས་པ་བརྒྱད་བསྡུས་པའི་ཕྱིར་ཏེ། མཁྱེན་
གསུམ་གྱི་ཉམས་ལེན་གྱི་ནང་དུ་དོན་མངོན་པར་རྟོགས་པ་བརྒྱད་ཀྱི་ཉམས་ལེན་འདུ་
བའི་ཕྱིར་རོ། །དགོས་པ་ཡོད་དེ། མཁྱེན་གསུམ་གྱིས་འཕགས་བཞིའི་མངོན་རྟོགས་
མཐའ་དག་བསྡུས་པའི་ཕྱིར། དེ་གཉིས་སོ་སོར་འགྲེལ་ཚིག་གིས་བསྟན་ཚུལ་ཡོད་དེ།
དེ་ལ་ཐམས་ཅད་མཁྱེན་པ་ཉིད་གསུམ་གྱིས་ནི་དོན་བརྒྱད་བསྡུས་ལ་དེ་ལྟར་ཐུགས་ལ་
བཞག་ནས། ཐམས་ཅད་མཁྱེན་པ་ཉིད་གསུམ་གྱི་སྒོ་ནས་ཤེས་རབ་ཀྱི་ཕ་རོལ་ཏུ་ཕྱིན་
པ་ལ་བསྟོད་དོ། །ཞེས་པས་རྒྱུ་མཚན་དང་། དེ་དག་ཀྱང་ཤེས་རབ་ཀྱི་ཕ་རོལ་ཏུ་ཕྱིན་
པ་ཡིན་ཞིང་དེས་ཀྱང་འཆད་པར་འགྱུར་བའི་ཚུལ་གྱིས་དོན་ཐམས་ཅད་ཕུན་སུམ་ཚོགས་
པ་ཡིན་ནོ། །ཞེས་པས་དགོས་པ་བསྟན་པའི་ཕྱིར། ལུང་གཉིས་ཀའི་ཀྱང་སྔ་ཕྱི་གཉིས་
ཀྱི་དོན་ཡང་ཡོད་དེ། ཀྱང་སྔ་མས་མཁྱེན་གསུམ་མཆོད་བརྗོད་ཡུལ་དུ་གྱུར་པའི་ཡུམ་
ཡིན་པར་མ་ཟད་མངོན་པར་རྟོགས་པ་བརྒྱད་ཀྱང་མཆོད་བརྗོད་ཡུལ་དུ་གྱུར་པའི་ཡུམ་
ཡིན་པར་བསྟན་ཅིང་། ཕྱི་མས་མཁྱེན་གསུམ་གྱི་སྒོ་ནས་ཡུམ་ལ་བསྟོད་པ་ལ་རྒྱུ་མཚན་
ཡོད་པར་མ་ཟད་དགོས་པའང་ཡོད་ཅེས་བསྟན་པའི་ཕྱིར། །
འོ་ན་ཉན་ཐོས་དང་དེའི་ཕྱོགས་སུ་བསླན་པ་ཞེས་སོགས་ཀྱིས། མཆོད་བརྗོད་
ཚིག་དོན་གྱི་སྒོ་ནས་འཆད་ཚུལ་ཇི་ལྟར་ཡིན་ཞེ་ན། དེ་ཡང་། ཉན་ཐོས་ཞི་བ་འཚོལ་
རྣམས་ཞེས་པས། རྟེན་གྱི་གང་ཟག་ཐེག་དམན་འཕགས་པ་གཉིས་བསྟན་པ་དེ་ཚིག་



སྐབས་དང་པོ།
དོན་གྱི་སྒོ་ནས་འཆད་པ་ལ། ཉན་ཐོས་དང་དེའི་ཕྱོགས་སུ་བསླན་པ་ཞེས་པ་དང་། ཀུན་
ཤེས་ཉིད་ཀྱིས་ཞེས་པས་གཞི་ཤེས་བསྟན་པ་དེ་ཚིག་དོན་གྱི་སྒོ་ནས་འཆད་པ་ལ། གཞི་
ཐམས་ཅད་སྐྱེ་བ་མེད་པ་ཞེས་སོགས་དང་། ཉེར་ཞིར་ཞེས་པས་མྱང་འདས་བསྟན་པ་
དེ་ཚིག་དོན་གྱི་སྒོ་ནས་འཆད་པ་ལ། ཕུང་པོ་ལྷག་མ་དང་བཅས་པ་དང་ལྷག་མ་མེད་
པ་ཞེས་སོགས་གསུངས། སྐབས་འདིར་མཐའ་དཔྱད་པ་ལ་གཉིས་ཡོད་དེ། མྱང་འདས་
སྤྱིའི་རྣམ་བཞག་བཤད་པ་དང་། ལྷག་བཅས་ལྷག་མེད་ཀྱི་རྣམ་བཞག་བྱེ་བྲག་ཏུ་བཤད་
པ་གཉིས་ཡོད་པའི་ཕྱིར། དང་པོ་ཡོད་དེ། ཉོན་སྒྲིབ་མ་ལུས་པར་སྤངས་པའི་སོ་སོར་
བརྟགས་འགོག་མྱང་འདས་ཀྱི་ངོ་བོ་དང་། སྒྲས་བརྗོད་རིགས་ཀྱི་སྒོ་ནས་དབྱེ་ན། རང་
བཞིན་གྱི་མྱང་འདས། མི་གནས་པའི་མྱང་འདས། ལྷག་བཅས་མྱང་འདས། ལྷག་
མེད་མྱང་འདས་དང་བཞིར་ཡོད་པའི་ཕྱིར། དང་པོ་ནི་ཆོས་ཉིད་ལྟ་བུ་ལ་བརྗོད་དེ། འདིར་
འདའ་རྒྱུའི་མྱ་ངན་བདེན་གྲུབ་ལ་བྱས་ནས་དེ་ལས་འདས་པའམ་དེ་བཀག་པས་ན་དེ་ལྟར་
བཤད་པའི་ཕྱིར། གཉིས་པ་ནི། སྒྲིབ་གཉིས་སྤངས་པའི་འགོག་བདེན་ལ་འཇོག་སྟེ།
དེ་སྲིད་ཞིའི་མཐའ་ལ་མི་གནས་པའི་ལམ་སྒོམ་སྟོབས་ཀྱིས་ཐོབ་པའི་སྤངས་པ་མཐར་
ཐུག་ཡིན་པའི་ཕྱིར། འདི་མ་རྟོགས་པར་ཁ་ཅིག བྱང་སེམས་འཕགས་པའི་འགོག་
བདེན་རྣམས་མི་གནས་པའི་མྱང་འདས་སུ་མཛད་པ་བྱུང་སྟེ། ཐེག་ཆེན་ལ་ལྟོས་པའི་
མྱ་ངན་དང་དགྲ་གཉིས་དོན་གཅིག་པས་དེ་ལས་འདས་པའི་གང་ཟག་དང་། དེ་བཅོམ་
པའི་གང་ཟག་གནད་གཅིག་པ་ལ་སོམས་ཤིག
གཉིས་པ་ལྷག་བཅས་ལྷག་མེད་ཀྱི་མྱང་འདས་བྱེ་བྲག་ཏུ་བཤད་པ་ལ། ལུགས་
གསུམ་ཡོད་དེ། ཉན་ཐོས་སྡེ་པའི་ལུགས། སེམས་ཙམ་པའི་ལུགས། དབུ་མ་པའི་



28
ཕར་ཕྱིན་སྤྱི་དོན། །
ལུགས་རྣམས་སུ་ཡོད་པའི་ཕྱིར། དང་པོ་ཡོད་དེ། ཉན་ཐོས་སྡེ་གཉིས་ཀྱིས་མྱང་འདས་
སྤྱིར་འདུས་མ་བྱས་དང་། འདུས་མ་བྱས་གསུམ་མམ་བཞིའི་ནང་ནས་སོ་སོར་བརྟགས་
འགོག་ཏུ་འདོད་ལ། ནང་བསེས་ཀྱི་ཕྱེ་ན་བྱེ་བྲག་སྨྲ་བས་མ་ཡིན་དགག་དང་། མདོ་
སྡེ་པས་མེད་དགག་ཏུ་འདོད་པའི་ཕྱིར། འོ་ན་ལུགས་འདི་ལ་ལྷག་མ་དང་བཅས་མ་བཅས་
ཀྱི་དོན་ཅི་ལྟ་བུ་ཞེ་ན། སྔ་མ་ཁ་ཅིག དམན་པའི་མྱང་འདས་གཉིས་ཀ་ཀུན་འབྱུང་
སྤངས་པ་གཞིར་བཅས་ལ་སྡུག་བསྔལ་གྱི་ཕུང་པོ་དང་བཅས་མ་བཅས་ལ་འདོད་པ་གྲུབ་
པའི་མཐའ་མིན་ཏེ། ལྷག་བཅས་མྱང་འདས་པས་ལས་ཀྱི་ཀུན་འབྱུང་སྤངས་པར་མི་
འདོད་པའི་ཕྱིར་ཏེ། རྣམ་འགྲེལ་ལས། འདོད་ཆགས་བྲལ་བའི་གནས་པ་ནི། །བརྩེ་
བའམ་ཡང་ན་ལས་ཀྱིས་ཡིན། །ཞེས་ལྷག་བཅས་པ་ལས་དབང་གིས་འཁོར་བར་གནས་
པར་གསུངས་པ་དང་། ཡང་དེ་ཉིད་ལས། སྲིད་པའི་སྲེད་ལས་རྣམ་བརྒལ་བའི། །ལས་
གཞན་འཕེན་ནུས་མ་ཡིན་ཏེ། །ལྷན་ཅིག་བྱེད་པ་ཟད་ཕྱིར་རོ། །ཞེས་གསུངས་པ་དང་།
མཛོད་ཀྱི་འགྲེལ་བཤད་དོན་གསལ་དུ། དགྲ་བཅོམ་པ་དག་ལ་སོ་སོ་སྐྱེ་བོའི་གནས་སྐབས་
ན་བྱས་པ་ཡང་སྲིད་པའི་ལས་དགེ་བའམ། མི་དགེ་བ་མ་ ངེས་པ་དག་ནི་མེད་པ་མིན་
མོད་ཀྱི། ཕྲ་རྒྱས་མེད་པའི་ཕྱིར་དེ་དག་གིས་སྲིད་པ་མངོན་པར་འགྲུབ་མི་ནུས་སོ། །ཅེས་
དགྲ་བཅོམ་ལྷག་བཅས་པའི་རྒྱུད་ལ་ལས་ཡོད་ཀྱང་དེའི་ལྷན་ཅིག་བྱེད་རྐྱེན་ཕྲ་རྒྱས་མེད་
པས་འཁོར་བར་སྐྱེ་བ་མི་ལེན་པར་གསུངས་པའི་ཕྱིར། དེས་ན་གྲུབ་པའི་མཐའ་ངེས་
པ་ནི། མྱང་འདས་གཉིས་ཉོན་མོངས་སྤངས་པ་གཞིར་བཅས་ལ་ཕུང་པོའི་རྒྱུན་མ་ལོག་
པར་དང་རྒྱུན་ཆད་པ་ཉིད་ལ་འདོད་དེ། རིགས་པ་དྲུག་ཅུ་པའི་འགྲེལ་པ་ལས། དེ་ལ་
༡༽ སྤར་རྙིང་ ༡༣/ན/༢ མི་དགེ་བ་ངེས་པ་



29
སྐབས་དང་པོ།
ཕུང་པོ་ལྷག་མ་དང་བཅས་པ་ནི་ཕུང་པོ་ཙམ་དུ་ཟད་དེ་ཉོན་མོངས་པའི་འཆིང་བ་ལས་
གྲོལ་བ་ཡིན། ཕུང་པོ་ལྷག་མ་མེད་པ་ནི་ཕུང་པོའི་རྒྱུན་ཆད་པའི་མཚན་ཉིད་ཡིན་པས་
ཞེས་ཕྱོགས་སྔར་མཛད་པའི་ཕྱིར། ཕུང་པོ་རྒྱུན་ཆད་པ་ཞེས་པ་ཡང་འདུ་བྱེད་ཀྱི་འཇུག་
པ་ཐམས་ཅད་རྒྱུན་ཆད་པ་ཡིན་ལ། མཆོག་གི་སྤྲུལ་པའི་སྐུ་ཡང་མྱ་ངན་ལས་འདས་
པའི་འོག་ཏུ་རིག་པ་རྒྱུན་ཆད་པར་འདོད་པ་ཡིན་ཏེ། ཐེག་དམན་གྱི་མདོ་ལས། མ་
ཞུམ་པ་ཡི་སེམས་ཀྱིས་སུ། །ཚོར་བ་དང་དུ་ལེན་པ་ན། །དེ་ཡི་སེམས་ནི་རྣམ་པར་
ཐར། །ཞེས་ལྷག་བཅས་མྱང་འདས་དང་། མར་མེ་ཤི་བར་གྱུར་པ་བཞིན། །གང་ན་
ལུས་ཞིག་འདུ་ཤེས་འགགས། །ཚོར་བ་ཐམས་ཅད་བྲལ་གྱུར་ཅིང་། །འདུ་བྱེད་ཉེ་
བར་ཞི་བ་དང་། །རྣམ་པ་ཤེས་པ་ནུབ་པར་གྱུར། །ཞེས་ལྷག་མེད་མྱང་འདས་གསུངས་
པ་ལས་རྟོགས་ནུས་པའི་ཕྱིར་རོ། །གཉིས་པ་སེམས་ཙམ་པའི་ལུགས་ལ་གཉིས་ཡོད་
དེ༔ ལུང་གི་རྗེས་འབྲང་གི་སེམས་ཙམ་པའི་ལུགས་དང་། རིགས་པའི་རྗེས་འབྲང་
གི་སེམས་ཙམ་བའི་ལུགས་གཉིས་ཡོད་པའི་ཕྱིར། དང་པོ་ནི་ལྷག་མེད་ཀྱི་ཚེ་འདུ་བྱེད་
ཀྱི་འཇུག་པ་རྒྱུན་ཆད་པར་འདོད་པ་ཉན་ཐོས་སྡེ་པ་དང་མཚུངས་ཏེ། བསྡུ་བ་ལས།
ཕུང་པོ་ལྷག་མ་དང་བཅས་པའི་མྱ་ངན་ལས་འདས་པའི་དབྱིངས་ལ་གནས་པ་ལ་ནི། སྒྲིབ་
པ་དང་བཅས་པ་དང་། སྒྲིབ་པ་མེད་པའི་རྣམ་པར་བཞག་པ་ཡོད་ཀྱི། ཕུང་པོའི་ལྷག་
མ་མེད་པའི་མྱ་ངན་ལས་འདས་པའི་དབྱིངས་ལ་གནས་པ་ནི། སྒྲིབ་པ་རྣམ་པར་བཞག་
པ་མེད་དོ། །དེ་ཅིའི་ཕྱིར་ཞེ་ན། མཚན་མ་དང་གནས་ངན་ལེན་ཐམས་ཅད་དུ་རྒྱུན་
ཆད་ཅིང་འགགས་པའི་ཕྱིར་ཏེ། ཞེས་གསུངས་པའི་ཕྱིར། རིགས་པའི་རྗེས་འབྲང་གི་
སེམས་ཙམ་པ་ནི་དེ་མི་བཞེད་དེ། རིག་པའི་ཐོག་མཐའ་ཐུག་མེད་དུ་རྣམ་འགྲེལ་ལས་



30
ཕར་ཕྱིན་སྤྱི་དོན།
ལུང་རིགས་གཉིས་ཀྱིས་སྒྲུབ་པའི་ཕྱིར་རོ། །གསུམ་པ་དབུ་མ་པའི་ལུགས་ལ་གཉིས་
ཡོད་དེ། ཐེག་དམན་གྱི་དབང་དུ་བྱས་པ་དང་། ཐེག་ཆེན་གྱི་དབང་དུ་བྱས་པ་གཉིས་
ཡོད་པའི་ཕྱིར། དང་པོ་ཡོད་དེ། ཉོན་སྒྲིབ་ཟད་པར་སྤངས་ཤིང་སྔ་མའི་ལས་ཉོན་
གྱིས་འཕངས་པའི་སྡུག་བསྔལ་གྱི་ཕུང་པོ་དང་བཅས་པའི་དམན་པའི་སོ་སོར་བརྟགས་
འགོག་དམན་པའི་ལྷག་བཅས་མྱང་འདས་ཀྱི་ངོ་བོ་དང་། ཕུང་པོ་དེ་དང་བྲལ་བའི་དམན་
པའི་སོ་སོར་བརྟགས་འགོག་དམན་པའི་ལྷག་མེད་མྱང་འདས་ཀྱི་ངོ་བོ་ཡིན་པའི་ཕྱིར།
ལྷག་མེད་མྱང་འདས་ཀྱི་ཚེ་འདུ་བྱེད་ཀྱི་འཇུག་པ་རྒྱུན་ཆད་པར་མི་བཞེད་དེ། ལྷག་
མེད་མྱང་འདས་པ་ལ་དེ་བཞིན་བཤེགས་པའི་གསུང་གི་འོད་ཟེར་གྱིས་བསྐུལ་ནས་ཐེག་
ཆེན་ལམ་དུ་འཇུག་པར་བཤད་པའི་ཕྱིར་ཏེ། ལང་གཤེགས་ལས། དཔེར་ན་སྐྱེས་བུ་
མྱོས་པ་ནི། །མྱོས་འགྱུར་མེད་ན་སངས་པ་ལྟར། །དེ་བཞིན་དེ་དག་ང་ཡི་སྐུ། །མཐོང་
ནས་སངས་རྒྱས་ཆོས་ཐོབ་བོ། །ཞེས་དང་། དམ་ཆོས་པད་དཀར་ལས། འཁོར་བའི་
སྡུག་བསྔལ་ཆེ་ལས་ཁྱོད་ཐར་ཡང་། །ཁྱོད་ནི་ད་དུང་མྱ་ངན་ཡོངས་མ་འདས། །སངས་
རྒྱས་ཐེག་པ་འདི་ནི་བཙལ་བར་བྱོས། །ཞེས་དང་། རྒྱུད་བླ་མ་ལས། ཞི་བའི་ལམ་
ལ་རབ་ཞུགས་པ། །མྱ་ངན་འདས་ཐོབ་འདུ་ཤེས་ཅན། །དམ་ཆོས་པདྨ་དཀར་ལ་སོགས།།
ཆོས་ཀྱི་དེ་ཉིད་བསྟན་པ་ཡིས། །དེ་དག་སྔར་འཛིན་ལས་ལྡོག་སྟེ། །ཐབས་དང་ཤེས་
རབ་ཡོངས་བཟུང་བས། །ཐེག་（་མཆོག་ལ་སྨིན་མཛད་དེ། །བྱང་ཆུབ་མཆོག་ཏུ་
ལུང་བསྟན་ཏོ། །ཞེས་གསུངས་པའི་ཕྱིར། གཉིས་པ་ཐེག་ཆེན་གྱི་དབང་དུ་བྱས་པ་
ཡོད་དེ། གཟུགས་སྐུ་གཉིས་བདེན་འཛིན་བག་ཆགས་དང་བཅས་པ་སྤངས་ཤིང་ཟག་
མེད་ཀྱི་ཕུང་པོ་ལྔ་དང་བཅས་པའི་རྒྱུ་མཚན་གྱིས་ལྷག་བཅས་མྱང་འདས་སུ་བརྗོད་པ་



31
སྐབས་དང་པོ།
དང༌། ངོ་བོ་ཉིད་སྐུ་དེ་སྤངས་ཤིང་ཕུང་པོ་དང་བྲལ་བའི་རྒྱུ་མཚན་གྱིས་ལྷག་མེད་མྱང་
འདས་སུ་བརྗོད་པའི་ཕྱིར་ཏེ། གསེར་འོད་དམ་པ་ལས། སྐུ་དེ་གཉིས་ལ་དགོངས་ཏེ་
སངས་རྒྱས་བཅོམ་ལྡན་འདས་རྣམས་ཕུང་པོའི་ལྷག་མ་དང་བཅས་པའི་མྱ་ངན་ལས་
འདས་པ་སྟེ་ཞེས་བྱའོ། །ཆོས་ཀྱི་སྐུ་ལ་དགོངས་ཏེ་ཕུང་པོ་ལྷག་མ་མེད་པའི་མྱ་ངན་
ལས་འདས་པ་ཞེས་བྱའོ། །ཞེས་གསུངས་པ་དང་། དེའི་དགོངས་འགྲེལ་སྐུ་གསུམ་
ལ་འཇུག་པའི་སྒོར་ཡང་། ཕུང་པོར་བཅས་པའི་མྱ་ངན་འདས། །ཐུབ་སྐུ་གཉིས་ལ་
བཞག་པ་ཡིན། །ཕུང་པོ་ཀུན་དང་བྲལ་བའི་ཕྱིར། །ཆོས་ཀྱི་སྐུ་ལ་ཕུང་པོ་མེད། །ཅེས་
གསུངས་པའི་ཕྱིར། ཐལ་འགྱུར་བའི་ཚད་ལྡན་གྱི་ལུང་རྣམས་ལས། ཆོས་ཉིད་ལ་
མངོན་སུམ་དུ་མཉམ་པར་བཞག་པའི་སློབ་པ་འཕགས་པའི་མཉམ་བཞག་གི་ངོ་བོར།
བདེན་སྣང་གི་ལྷག་མ་མེད་པའི་ལྷག་མེད་དང་དེ་ལས་ལངས་པའི་རྗེས་ཐོབ་ཀྱི་སྐབས་
སུ་བདེན་སྣང་གི་ལྷག་མ་ཡོད་པས་ལྷག་བཅས་སུ་བཤད་པ་ནི། དངོས་པོ་ལ་གནས་པའི་
བཤད་པ་ཡིན་པས་རང་རྒྱུད་པའི་ལུགས་དང་འགལ་བར་མི་སེམས་ཏེ། དེ་ཙམ་ཞིག་
རང་རྒྱུད་པས་ཁས་ལེན་ཅིང་ཐལ་འགྱུར་བས་ཀྱང་དེ་དག་མྱང་འདས་སུ་མི་བཞེད་པའི་
ཕྱིར་རོ། །སྔ་མ་ཁ་ཅིག། རྒྱུད་བླ་མ་ལས། དེས་ན་སངས་རྒྱས་མ་ཐོབ་བར། །མྱ་
ངན་འདས་པ་མི་ཐོབ་སྟེ། །འོད་དང་འོད་ཟེར་སྤངས་ནས་ནི། །ཉི་མ་ལྟ་བར་མི་ནུས་
བཞིན། །ཞེས་གསུངས་པ་ལ་བརྟེན་ནས་ཐེག་དམན་གྱི་མྱང་འདས་མྱང་འདས་མ་ཡིན་
པར་འདོད་པ་མི་འཐད་དེ། དེ་ལྟར་ན་ཐེག་དམན་དགྲ་བཅོམ་དགྲ་བཅོམ་མ་ཡིན་པར་
འགྱུར་བས། དགྲ་བཅོམ་བསད་པའི་མཚམས་མེད་ཀྱི་ལས་གཞག་རྒྱུ་མེད་ལ། ལུང་
དོན་ཡང་རྟོགས་པ་མཐར་ཐུག་སངས་རྒྱས་མ་ཐོབ་པར་སྤངས་པ་མཐར་ཐུག་གི་མྱང་



ཕར་ཕྱིན་སྤྱི་དོན།
32
འདས་མི་ཐོབ་ཞེས་པའི་དོན་ཡིན་པའི་ཕྱིར། གོང་དུ་བཤད་པ་ལྟར་གྱི་འདུས་མ་བྱས་
པའི་ཐར་པ་མྱང་འདས་དེ་ཡང་མེ་ལྔ་བསྟེན་པ་དང་ཟས་གཅོད་པ་སོགས་ཀྱི་ཐབས་ལ་
བརྟེན་ནས་མི་འགྲུབ་ཅིང་། ལམ་བདག་མེད་མངོན་སུམ་དུ་རྟོགས་པའི་ཤེས་རབ་སྒོམ་
པ་ཁོ་ནས་ཐོབ་དགོས་པ་ཡིན་ཏེ། ཏིང་འཛིན་རྒྱལ་པོ་ལས། གལ་ཏེ་བདག་མེད་ཆོས་
ལ་རབ་རྟོག་ཅིང་། །དེ་དག་བརྟགས་ནས་གང་ཞིག་སྒོམ་བྱེད་པ། །འབྲས་བུ་མྱ་ངན་
འདས་ཐོབ་རྒྱུ་དེ་ཡིན། །རྒྱུ་གཞན་དག་གིས་ཞི་བར་འགྱུར་མི་སྲིད། །ཞེས་དང་། བཞི་
བརྒྱ་པར། ཞི་སྒོ་གཉིས་པ་མེད་པ་དང་། ཞེས་གསུངས་པའི་ཕྱིར།།
འོ་ན་རྣམ་པར་ཐམས་ཅད་སྐྱེ་བ་མེད་པར་ཐུགས་སུ་ཆུད་པ་ཞེས་སོགས་ཀྱིས།
མཆོད་བརྗོད་ཚིག་དོན་གྱི་སྒོ་ནས་འཆད་ཚུལ་ཇི་ལྟར་ཡིན་ཞེ་ན། དེའི་ཚུལ་ཡོད་དེ།
རྣམ་མཁྱེན་གྱིས་སངས་རྒྱས་འཕགས་པས་ཆོས་འཁོར་བསྐོར་བའི་བདག་རྐྱེན་བྱེད་པའི་
སྒོ་ནས། གང་དང་ཡང་དག་ལྡན་པའི་ཐུབ་རྣམས། ཞེས་སོགས་ཀྱི་དོན་འཆད་པའི་
ཕྱིར། སྐབས་འདིར་ཆོས་འཁོར་གྱི་མཐའ་དཔྱད་པ་ལ་གཉིས་ཏེ། ཉན་ཐོས་སྡེ་པའི་
ལུགས་དང་། ཐེག་ཆེན་གྱི་ལུགས་གཉིས་སོ། །དང་པོ་ནི། ཉན་ཐོས་སྡེ་པས་འཁོར་
ལོ་རིན་པོ་ཆེ་དང་ཆོས་མཚུངས་པའི་དམ་ཆོས་ཆོས་འཁོར་གྱི་ངོ་བོ་དང་། དབྱེ་ན་མཛོད་
ལས། སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་དོ། །ཞེས་
གསུངས་པ་ལྟར་ལུང་རྟོགས་ཀྱི་ཆོས་འཁོར་གཉིས་ཡོད་ལ། དང་པོ་ནི། འཆད་པ་པོ་
རང་ཉིད་ཀྱིས་འཆད་ཅིང་གཞན་ལ་སྟོན་པར་བྱེད་པའི་ལུང་རྣམ་དག་དང་། །བྱིས་
པ་ནི། ལུང་གིས་གཏན་ལ་ཕབ་པའི་དོན་སྒྲུབ་པའི་ཡོན་ཏན་ལྟ་བུ་ལ་བྱེད་དེ། དེ་ཉིད་
ལས། དེ་འཛིན་བྱེད་དང་སྨྲ་བྱེད་པ། །སྒྲུབ་པར་བྱེད་པ་ཁོ་ནའོ། །ཞེས་གསུངས།



33
སྐབས་དང་པོ།
དེ་ལྟར་ན་བདེན་བཞིའི་ཆོས་འཁོར་ཁོ་ན་ལུང་གི་ཆོས་འཁོར་དུ་འདོད་ཅིང་། དེ་ལ་
བཅོ་ལྔ་ཡོད་པ་ཡིན་ཏེ། བཟླས་པའི་སྒོ་ནས་ཕྱེ་བ་གསུམ་དང་། བྱེད་ཆོས་རྣམ་དག་
གི་སྒོ་ནས་ཕྱེ་བ་བཅུ་གཉིས་སུ་ཡོད་པའི་ཕྱིར། དང་པོ་ཡོད་དེ། ངོ་བོ་ལ་བཟླས་པ།
བྱེད་པ་ལ་བཟླས་པ། བྱ་བ་འབྲས་བུ་དང་བཅས་པ་ལ་བཟླས་པ་གསུམ་ཡོད་པའི་ཕྱིར།
དང་པོ་ཡོད་དེ། འདི་ནི་སྡུག་བསྔལ་འཕགས་པའི་བདེན་པའོ། །འདི་ནི་ཀུན་འབྱུང་
འཕགས་པའི་བདེན་པའོ། །འདི་ནི་འགོག་པ་འཕགས་པའི་བདེན་པའོ། །འདི་ནི་ལམ་
འཕགས་པའི་བདེན་པའོ། །ཞེས་པ་ལྟ་བུ་ཡིན་པའི་ཕྱིར། གཉིས་པ་ཡོད་དེ། སྡུག་
བསྔལ་ཤེས་པར་བྱ། ཀུན་འབྱུང་སྤང་བར་བྱ། འགོག་པ་མངོན་དུ་བྱ། ལམ་བསྒོམ་
པར་བྱ། ཞེས་པ་ལྟ་བུ་ཡིན་པའི་ཕྱིར། གསུམ་པ་ཡོད་དེ། སྡུག་བསྔལ་ཤེས་པར་བྱ་
སྟེ་ཤེས་པར་བྱར་མེད། ཀུན་འབྱུང་སྤང་བར་བྱ་སྟེ་སྤང་བར་བྱར་མེད། འགོག་པ་
མངོན་དུ་བྱ་སྟེ་མངོན་དུ་བྱར་མེད། ལམ་བསྒོམ་པར་བྱ་སྟེ་བསྒོམ་པར་བྱར་མེད། ཞེས་
པ་ལྟ་བུ་ཡིན་པའི་ཕྱིར། གཉིས་པ་བྱེད་ཆོས་རྣམ་དག་གི་སྒོ་ནས་ཕྱེ་བ་བཅུ་གཉིས་ཡོད་
དེ༔ ངོ་བོ་ལ་བཟླས་པའི་ཚེ་དང་པོར་རིག་པ་སྐྱེ། དེ་ནས་མིག་སྐྱེ། དེ་ནས་བློ་སྐྱེ། དེ་
ནས་ཤེས་པ་སྐྱེ་ཞིང་། བྱེད་པ་ལ་བཟླས་པ་དང་། བྱ་བ་འབྲས་བུ་དང་བཅས་པ་ལ་
བཟླས་པའི་ཚེ་ཡང་རིག་པ་ལ་སོགས་པ་བཞི་བཞི་སྐྱེ་ལ། བཞི་པོ་དེ་ཡང་རིམ་པ་བཞིན་
དུ་ཐེག་དམན་གྱི་སྦྱོར་ལམ། མཐོང་ལམ། སྒོམ་ལམ། མི་སློབ་ལམ་དང་སྦྱོར་བ་
ཡིན་པའི་ཕྱིར། ལུང་གི་ཆོས་འཁོར་བདེན་བཞིའི་ཆོས་འཁོར་ཁོ་ན་ལ་འདོད་པ་བཞིན་
དུ༑ རྟོགས་པའི་ཆོས་འཁོར་ཡང་བདེན་བཞི་རྟོགས་པའི་མཐོང་ལམ་ཁོ་ན་ལ་འཇོག་
པ་ཡིན་ཏེ་ མདོ་ལས། ལྔ་སྡེ་ལ་ཝ་ར་ཎཱ་སེར་ཆོས་སྟོན་པས་ཀུན་ཤེས་ཀོ་དི་ན་ལ་



34
ཕར་ཕྱིན་སྤྱི་དོན།
མཐོང་ལམ་སྐྱེ་བ་ན། གནོད་སྦྱིན་རྣམས་གྱིས་ཆོས་ཀྱི་འཁོར་ལོ་བསྐོར་རོ་ཞེས་སྒྲ་
བསྒྲགས་པ་ཡིན་པའི་ཕྱིར། མཐོང་ལམ་དང་འཁོར་ལོ་གཉིས་ཇི་ལྟར་ཆོས་མཚུངས་
ན༑ དེ་ལ་བྱེ་བྲག་སྨྲ་བའི་བཙུན་པ་དབྱིག་བཤེས་ན་རེ། མཐོང་ལམ་ལ་འཁོར་ལོ་
དང་འདྲ་ཆོས་ཡོད་དེ། འཁོར་ལོས་བསྒྱུར་བའི་རྒྱལ་པོའི་འཁོར་ལོ་དེ་ཡུལ་གཞན་ནས་
གཞན་དུ་འགྲོ་བ་དང་། ཡུལ་སྔ་མ་དོར་ནས་ཕྱི་མ་ལ་འཇུག་པ་དང་། རྒྱལ་ཕྲན་མ་
རྒྱལ་བ་ལས་རྒྱལ་བ་དང་། རྒྱལ་བ་རྣལ་དུ་འགོད་པ་དང་། མཐོ་བ་ལ་འཕར་ཞིང་།
དམའ་བ་ལ་འབབ་པའི་བྱ་བ་བྱེད་པ་བཞིན་དུ། མཐོང་ལམ་གྱིས་ཀྱང་བདེན་པ་མྱུར་
དུ་རྟོགས་པར་བྱེད་པས་མྱུར་དུ་འགྲོ་བ་དང་། སྡུག་བདེན་གྱི་དམིགས་རྣམ་བཏང་ནས་
ཀུན་འབྱུང་གི་དམིགས་པ་ལ་འཇུག་པ་དང་། བར་ཆད་མེད་ལམ་གྱིས་སྤང་བྱའི་གཉེན་
པོ་བྱེད་པས་མ་རྒྱལ་བ་ལས་རྒྱལ་བ་དང་། རྣམ་གྲོལ་ལམ་གྱིས་དེ་སྤངས་བའི་བྲལ་
ཐོབ་འཛིན་པས་རྒྱལ་བ་རྣལ་དུ་འགོད་པ་དང་། རྗེས་བཟོད་བཞི་དང་རྗེས་ཤེས་བཞིས་
ཁམས་གོང་གི་བདེན་པ་ལ་དམིགས་པས་འཕར་བ་དང་། ཆོས་བཟོད་བཞི་དང་། ཆོས་
ཤེས་བཞིས་ཁམས་འོག་མའི་བདེན་པ་ལ་དམིགས་པས་འབབ་པ་ཡིན་པའི་ཕྱིར། ཞེས་
གསུངས། ཡང་བཙུན་པ་དབྱངས་སྒྲོག་ན་རེ། མཐོང་ལམ་ལ་འཁོར་ལོ་དང་འདྲ་
ཆོས་ཡོད་དེ། འཁོར་ལོ་ལ་འཛིན་པར་བྱེད་པའི་ལྟེ་བ། གཅོད་པར་བྱེད་པའི་རྩིབས།
སྡུད་པར་བྱེད་པའི་མུ་ཁྱུད་གསུམ་ཡོད་པ་བཞིན་དུ། མཐོང་ལམ་ལ་འཕགས་ལམ་ཡན་
ལག་བརྒྱད་དུ་ཕྱེ་བའི་ཡང་དག་པའི་ངག ལས་ཀྱི་མཐའ། འཚོ་བ་གསུམ་ཚུལ་ཁྲིམས་
ཀྱི་བསླབ་པར་འདུ་ཞིང་། བསླབ་པ་གཞན་གཉིས་ཀྱི་རྟེན་བྱེད་པས་ལྟེ་བ་དང་ཆོས་མཐུན།
ཡང་དག་པའི་ལྟ་བ། རྟོག་པ། རྩོལ་པ་གསུམ་ཤེས་རབ་ཀྱི་བསླབ་པར་འདུ་ཞིང་། མི་



35
སྐབས་དང་པོ།
མཐུན་ཕྱོགས་གཅོད་པར་བྱེད་པས་རྩིབས་དང་ཆོས་མཐུན། དྲན་པ། ཏིང་ངེ་འཛིན་
གཉིས་ནི་དམིགས་པ་ལ་སེམས་འཛིན་པར་བྱེད་པས་མུ་ཁྱུད་དང་ཆོས་མཚུངས་པའི་
ཕྱིར། དེ་ལྟར་ཡང་མཛོད་ལས། ཆོས་ཀྱི་འཁོར་ལོ་མཐོང་བའི་ལམ། །མྱུར་བར་
འགྲོ་སོགས་རྩིབས་སོགས་ཕྱིར། ཞེས་གསུངས། འོ་ན། ཆོས་ཕུང་གི་ཚད་ཇི་ལྟ་བུ་ཞེ་
ན༔ སྔ་མ་ཁ་ཅིག ཤཱ་རིའི་བུས་བྱས་པའི་ཆོས་ཀྱི་ཕུང་པོ་ཞེས་པའི་བསྟན་བཅོས་ཤོ་
ལོ་ཀ་དྲུག་སྟོང་པ་ཞིག་ཡོད་པ་ཆོས་ཕུང་གཅིག་གི་ཚད་དུ་འདོད། ཁ་ཅིག ཕུང་ཁམས་
སྐྱེ་མཆེད་ཀྱི་གཏམ་རྒྱུད་ཚང་བ་རེ་སྟོན་པ་ལ་ཆོས་ཕུང་རེའི་ཚད་དུ་འདོད། སློབ་དཔོན་
དབྱིག་གཉེན་ནི། ཉོན་མོངས་ལ་སྤྱོད་པ་བརྒྱད་ཁྲི་བཞི་སྟོང་གི་གཉེན་པོ་གང་ཡང་རུང་
བ་རེ་སྟོན་པ་ཆོས་ཕུང་རེའི་ཚད་དུ་བཞེད་དེ། མཛོད་ལས། ཁ་ཅིག་བསྟན་བཅོས་
ཚད་ཅེས་ཟེར། །ཕུང་པོ་ལ་སོགས་གཏམ་རེའང་ཡིན། །སྤྱོད་པ་རྣམས་ཀྱི་གཉེན་པོར་
ནི༑ ༑ཆོས་ཀྱི་ཕུང་པོ་མཐུན་པར་གསུངས། །ཞེས་གསུངས་པའི་ཕྱིར། ཕྱིས་ཀྱི་ཁ་
ཅིག ཆོས་ཕུང་གི་ཚད་ལ་ཐེག་པ་ཐུན་མོང་བའི་དབང་དུ་བྱས་པ་དང་། ཐུན་མོང་
མ་ཡིན་པའི་དབང་དུ་བྱས་པ་གཉིས་ལས། དང་པོ་ནི། ཀུན་བཏུས་ཀྱི་འགྲེལ་པར་
བཤད་པ་ལྟར། བློ་ཀ་སྟོང་ཕྲག་རེ་ཡོད་པའི་གསུང་རབ་དང་། གཉིས་པ་ནི། ཚིག་
གསལ་ལས་བཤད་པ་ལྟར། གླང་པོ་ཆེ་ས་ལ་རབ་བརྟན་གྱིས་འཁུར་བར་འོས་པའི་སྣག་
ཚས་བྲིས་པའི་གསུང་རབ་ལ་འདོད་དོ། །རང་ལུགས་ནི། ཀུན་མཁྱེན་གཉིས་པའི་
རྗེས་སུ་འབྲང་སྟེ། ལེགས་པར་བཤད་པ་ཕུལ་དུ་བྱུང་བའི་ཕྱིར་རོ། །གཉིས་པ་ཐེག་
ཆེན་པའི་ལུགས་ལ་གཉིས་ཡོད་དེ། ཆོས་འཁོར་གྱི་དབྱེ་བ་བཤད་པ་དང་། ཕྱེ་བ་སོ་
སོའི་དོན་བཤད་པ་གཉིས་སུ་ཡོད་པའི་ཕྱིར། དང་པོ་ཡོད་དེ། སྤྱིར་ཆོས་འཁོར་ལ་



ཕར་ཕྱིན་སྤྱི་དོན།
36
ལུང་གི་ཆོས་འཁོར་དང༌། རྟོགས་པའི་ཆོས་འཁོར་གཉིས་ཡོད་ཅིང་། དང་པོ་ལ་རྒྱས་
པར་ཕྱེ་ན་ཆོས་ཕུང་བརྒྱད་ཁྲི་བཞི་སྟོང་། འབྲིང་དུ་ཕྱེ་ན་གསུང་རབ་ཡན་ལག་བཅུ་
གཉིས་དང་ཡན་ལག་དགུ བསྡུ་ན་སྡེ་སྣོད་གསུམ་དུ་འདུ་བའི་ཕྱིར། རྟོགས་པའི་
ཆོས་འཁོར་ལ་ཡང་དབྱེ་བ་དུ་མ་ཞིག་ཡོད་དེ། ཚིག་གསལ་ལས། ཆོས་ཀྱི་འཁོར་
ལོ་ཁ་ཅིག་ནི་ཚོགས་ཀྱི་ལམ་མོ། །ཁ་ཅིག་ནི་སྦྱོར་བའི་ལམ་མོ། །ཁ་ཅིག་ནི་བར་ཆད་
མེད་པའི་ལམ་གྱི་བར་རོ། །ཞེས་དང་། མཛོད་འགྲེལ་ལས། ཡང་ན་འཕགས་པའི་
ལམ་ཐམས་ཅད་ཀྱང་གདུལ་བྱའི་རྒྱུད་ལ་འཇུག་པའི་ཕྱིར་ཆོས་ཀྱི་འཁོར་ལོ་ཡིན་ཏེ།
ཞེས་སློབ་མི་སློབ་ཀྱི་ལམ་ཐམས་ཅད་ཆོས་འཁོར་དུ་གསུངས་པའི་ཕྱིར།།
གཉིས་པ་ཕྱེ་བ་སོ་སོའི་དོན་བཤད་པ་ལ་གཉིས། མདོ་སྡེ་དགོངས་འགྲེལ་ལས་
འབྱུང་བའི་འཁོར་ལོ་གསུམ་གྱི་རྣམ་བཞག་དང་། གཟུངས་ཀྱི་དབང་ཕྱུག་རྒྱལ་པོས་
ཞུས་པའི་མདོ་ལས་གསུངས་པའི་རིམ་པ་གསུམ་གྱི་རྣམ་བཞག་གོ །དང་པོ་ལ་གཉིས།
སེམས་ཙམ་པའི་ལུགས་དང༌། དབུ་མ་པའི་ལུགས་སོ། །དང་པོ་ལ་བཞི། མདོ་སྡེ་ལ་
འགུལ་སྤོང་གི་དྲི་བ། འགལ་བ་དེ་སྤོང་གི་ལན། ངོ་བོ་ཉིད་གསུམ་གྱི་ངོ་བོ་ངོས་བཟུང་
བ༑ དེ་དག་གི་གྲུབ་པའི་དོན་ཞུས་པའོ། །དང་པོ་ནི། དགོངས་འགྲེལ་ལས། བཅོམ་
ལྡན་འདས་ཀྱིས་རྣམ་གྲངས་དུ་མར་ཕུང་པོ་རྣམས་ཀྱི་རང་གི་མཚན་ཉིད་ཀྱང་བཀའ་
སྩལ། སྐྱེ་བའི་མཚན་ཉིད་དང་། འཇིག་པའི་མཚན་ཉིད་དང་། སྤང་བ་དང་། ཡོངས་
སུ་ཤེས་པ་ཡང་བཀའ་སྩལ། ཕུང་པོ་རྣམས་ཀྱི་ཇི་ལྟ་བ་དེ་བཞིན་དུ། སྐྱེ་མཆེད་རྣམས་
དང་། རྟེན་ཅིང་འབྲེལ་པར་འབྱུང་བ་དང་། ཟས་རྣམས་ཀྱི་བར་ཡང་བཀའ་སྩལ་།
དེ་བཞིན་དུ་སྦྱར་ནས་བདེན་པ་རྣམས་ཀྱི་རང་གི་མཚན་ཉིད་དང༌། ཡོངས་སུ་ཤེས་



37
སྐབས་དང་པོ།
པ་དང་། སྤང་བ་དང་། མངོན་དུ་བགྱི་བ་དང་། བསྒོམ་པ་དང་། ཁམས་རྣམས་ཀྱི་
རང་གི་མཚན་ཉིད་དང་། ཁམས་སྣ་ཚོགས་པ་དང་། ཁམས་དུ་མ་དང་། སྤང་བ་
དང༌། ཡོངས་སུ་ཤེས་པ་དང༌། བྱང་ཕྱོགས་སོ་བདུན་གྱི་རང་གི་མཚན་ཉིད་དང་།
མི་མཐུན་པ་དང་། གཉེན་པོ་དང་། མ་སྐྱེས་པ་སྐྱེ་བ་དང་། སྐྱེས་པ་གནས་པ་དང་།
མི་བསྐྱོད་པ་དང་། སླར་ཞིང་འབྱུང་བ་དང་། འཕེལ་ཞིང་ཡངས་པ་ཉིད་ཀྱང་བཀའ་
སྩལ་ལ། བཅོམ་ལྡན་འདས་ཀྱིས་ཆོས་ཐམས་ཅད་ངོ་བོ་ཉིད་མ་མཆིས་པ། ཆོས་ཐམས་
ཅད་མ་སྐྱེས་པ། མ་འགགས་པ། གཟོད་མ་ནས་ཞི་བ། རང་བཞིན་གྱིས་ཡོངས་སུ་
མྱ་ངན་ལས་འདས་པ་ཞེས་ཀྱང་བཀའ་སྩལ་ལགས་ན། བཅོམ་ལྡན་འདས་ཀྱིས་ཅི་ལ་
དགོངས་ནས་ཆོས་ཐམས་ཅད་ངོ་བོ་ཉིད་མ་མཆིས་པ། ཆོས་ཐམས་ཅད་མ་སྐྱེས་པ།
མ་འགགས་པ། གཟོད་མ་ནས་ཞི་བ། རང་བཞིན་གྱིས་ཡོངས་སུ་མྱ་ངན་ལས་འདས་
པ་ཞེས་བཀའ་སྩལ་སྙམ་བགྱིད་ལགས་ཏེ། བཅོམ་ལྡན་འདས་ཀྱིས་ཅི་ལ་དགོངས་ནས་
ཆོས་ཐམས་ཅད་ངོ་བོ་ཉིད་མ་མཆིས་པ། ཆོས་ཐམས་ཅད་མ་སྐྱེས་པ། མ་འགགས་
པ༑ གཟོད་མ་ནས་ཞི་བ། རང་བཞིན་གྱིས་ཡོངས་སུ་མྱ་ངན་ལས་འདས་པ་ཞེས་ཀྱང་
བཀའ་སྩལ་བའི་དོན་དེ་ཉིད་བཅོམ་ལྡན་འདས་ལ་བདག་ཡོངས་སུ་ཞུ་ལགས་སོ། །ཞེས་
གསུངས། དོན་ནི་བཅོམ་ལྡན་འདས་ཀྱིས་འཁོར་ལོ་དང་པོར་ཆོས་ཐམས་ཅད་རང་
གི་མཚན་ཉིད་ཀྱིས་ངོ་བོ་ཡོད་པར་གསུངས། འཁོར་ལོ་བར་པ་སངས་ཟིན་ལ་རང་གི་
མཚན་ཉིད་ཀྱིས་ངོ་བོ་མེད་པར་གསུངས་པ་གཉིས་སྒྲ་སོར་བཞག་ན་འགལ་ནའང་།
བཅོམ་ལྡན་འདས་ལ་འགལ་བ་མེད་དགོས་པས་ཅི་ལ་དགོངས་ནས་ངོ་བོ་ཉིད་མེད་པ་
སོགས་སུ་གསུངས་ཞེས་དྲིས་པའོ། །



s
ཕར་ཕྱིན་སྤྱི་དོན།
གཉིས་པ་འགལ་བ་དེ་སྤོང་བའི་ལན་ནི། དགོངས་འགྲེལ་ལས། དོན་དམ་
ཡང་དག་འཕགས་ངས་ཆོས་རྣམས་ཀྱི་ངོ་བོ་ཉིད་མེད་པ་རྣམ་པ་གསུམ་པོ་འདི་ལྟ་སྟེ།
མཚན་ཉིད་ངོ་བོ་ཉིད་མེད་པ་ཉིད་དང་། སྐྱེ་བ་ངོ་བོ་ཉིད་མེད་པ་ཉིད་དང་། དོན་དམ་
པ་ངོ་བོ་ཉིད་མེད་པ་ཉིད་ལ་དགོངས་ནས་ཆོས་ཐམས་ཅད་ངོ་བོ་ཉིད་མེད་པའོ་ཞེས་བསྟན་
ཏོ༔ ཞེས་གསུངས་ཏེ། དོན་ནི་འཁོར་ལོ་བར་པར་སྒྲས་ཟིན་ལ་ཆོས་ཐམས་ཅད་ངོ་
བོ་ཉིད་མེད་པར་སྟོན་པའི་རྒྱུ་མཚན་ཡོད་དེ། མཚན་ཉིད་ངོ་བོ་ཉིད་མེད་པ་དང་། སྐྱེ་
བ་ངོ་བོ་ཉིད་མེད་པ་དང་། དོན་དམ་པ་ངོ་བོ་ཉིད་མེད་པ་གསུམ་ལ་དགོངས་ནས་དེ་
ལྟར་བསྟན་པའི་ཕྱིར་ཏེ། སུམ་ཅུ་པ་ལས། ངོ་བོ་ཉིད་ནི་རྣམ་གསུམ་གྱི། །ངོ་བོ་ཉིད་
མེད་རྣམ་གསུམ་ལ། །དགོངས་ནས་ཆོས་རྣམས་ཐམས་ཅད་ནི། །ངོ་བོ་ཉིད་མེད་བསྟན་
པ་ཡིན། །ཞེས་གསུངས་པའི་ཕྱིར། །
གསུམ་པ་ངོ་བོ་ཉིད་གསུམ་གྱི་ངོ་བོ་ངོས་བཟུང་བ་ནི། མཚན་ཉིད་ངོ་བོ་ཉིད་
མེད་པ་དང་། སྐྱེ་བ་ངོ་བོ་ཉིད་མེད་པ་དང༌། དོན་དམ་པ་ངོ་བོ་ཉིད་མེད་པ་གསུམ་
ལ་དགོངས་ནས་ཆོས་ཐམས་ཅད་ངོ་བོ་ཉིད་མེད་པར་གསུངས་ན། དེ་གསུམ་གང་ཡིན།
ངོ་བོ་ཉིད་མེད་ཚུལ་ཇི་ལྟར་ཡིན་སྙམ་ན། དང་པོ་མཚན་ཉིད་ངོ་བོ་ཉིད་མེད་ཚུལ་འཆད་
པ་ལ། དགོངས་འགྲེལ་ལས། དེ་ལ་ཆོས་རྣམས་ཀྱི་མཚན་ཉིད་ངོ་བོ་ཉིད་མེད་པ་གང་
ཞེ་ན། ཀུན་བཏགས་པའི་མཚན་ཉིད་གང་ཡིན་པའོ། །དེ་ཅིའི་ཕྱིར་ཞེ་ན། འདི་ལྟར་
དེ་ནི་མིང་དང་བརྡས་རྣམ་པར་བཞག་པའི་མཚན་ཉིད་ཡིན་གྱི། རང་གི་མཚན་ཉིད་
ཀྱིས་རྣམ་པར་གནས་པ་ནི་མ་ཡིན་པས་དེའི་ཕྱིར། དེ་ནི་མཚན་ཉིད་ངོ་བོ་ཉིད་མེད་
པ་ཉིད་ཅེས་བྱའོ། །ཞེས་གསུངས། དོན་ནི། ཀུན་བཏགས་ཆོས་ཅན། ཁྱོད་ལ་མཚན་



39
སྐབས་དང་པོ།
ཉིད་ངོ་བོ་ཉིད་མེད་པ་ཅེས་བརྗོད་པའི་རྒྱུ་མཚན་ཡོད་དེ། ཁྱོད་མིང་དང་བརྡས་རྣམ་
པར་བཞག་པ་ཙམ་ཡིན་གྱི་རང་གི་མཚན་ཉིད་ཀྱིས་མ་གྲུབ་པས་དེ་ལྟར་བརྗོད་པའི་ཕྱིར།
གཉིས་པ་སྐྱེ་བ་ངོ་བོ་ཉིད་མེད་ཚུལ་འཆད་པ་ལ། དེ་ཉིད་ལས། ཆོས་རྣམས་ཀྱི་སྐྱེ་བ་
ངོ་བོ་ཉིད་མེད་པ་ཉིད་གང་ཞེ་ན། ཆོས་རྣམས་ཀྱི་གཞན་གྱི་དབང་གི་མཚན་ཉིད་གང་
ཡིན་པའོ། །དེ་ཅིའི་ཕྱིར་ཞེ་ན། འདི་ལྟར་དེ་ནི་རྐྱེན་གཞན་གྱི་སྟོབས་ཀྱིས་བྱུང་བ་
ཡིན་གྱི་བདག་ཉིད་ཀྱི་མིན་པས་དེའི་ཕྱིར་དེ་ནི་སྐྱེ་བ་ངོ་བོ་ཉིད་མེད་པ་ཉིད་ཅེས་བྱའོ།།
ཞེས་གསུངས། དོན་ནི༑ གཞན་དབང་ཆོས་ཅན། ཁྱོད་ལ་སྐྱེ་བ་ངོ་བོ་ཉིད་མེད་པ་
ཉིད་ཅེས་བརྗོད་པའི་རྒྱུ་མཚན་ཡོད་དེ། ཁྱོད་རང་དང་བདག་ཉིད་ཐ་དད་པའི་རྒྱུ་ལས་
བྱུང་ཞིང་རང་དང་བདག་ཉིད་གཅིག་པའི་རྒྱུ་ལས་མ་བྱུང་བས་དེ་ལྟར་བརྗོད་པའི་ཕྱིར།
གསུམ་པ་དོན་དམ་པ་ངོ་བོ་ཉིད་མེད་ཚུལ་ལ་གཉིས་ཡོད་པའི་དང་པོ་འཆད་པ་ལ། དེ་
ཉིད་ལས། ཆོས་རྣམས་ཀྱི་དོན་དམ་པ་ངོ་བོ་ཉིད་མེད་པ་གང་ཞེ་ན། རྟེན་ཅིང་འབྲེལ་
པར་འབྱུང་བའི་ཆོས་གང་དག་སྐྱེ་བ་ངོ་བོ་ཉིད་མེད་པ་ཉིད་ཀྱིས་ངོ་བོ་ཉིད་མེད་པ་དེ་དག་
ནི༑ དོན་དམ་པ་ངོ་བོ་ཉིད་མེད་པ་ཉིད་ཀྱིས་ངོ་བོ་ཉིད་མེད་པ་ཡང་ཡིན་ནོ། །དེ་ཅིའི་
ཕྱིར་ཞེ་ན། དོན་དམ་ཡང་དག་འཕགས་ཆོས་རྣམས་ལ་རྣམ་པར་དག་པའི་དམིགས་
པ་གང་ཡིན་པ་དེ་ནི་དོན་དམ་པ་ཡིན་པར་ཡོངས་སུ་བསྟན་ལ། གཞན་གྱི་དབང་གི་
མཚན་ཉིད་དེ་རྣམ་པར་དག་པའི་དམིགས་པ་མིན་པས་དེའི་ཕྱིར་དོན་དམ་པ་ངོ་བོ་ཉིད་
མེད་པ་ཉིད་ཅེས་བྱའོ། །ཞེས་གསུངས། དོན་ནི། གཞན་དབང་ཆོས་ཅན། ཁྱོད་ལ་
དོན་དམ་པ་ངོ་བོ་ཉིད་མེད་པ་ཅེས་བརྗོད་པའི་རྒྱུ་མཚན་ཡོད་དེ། དོན་དམ་པ་ནི་གང་
ལ་དམིགས་ནས་སྒོམ་ན་སྒྲིབ་པ་དག་པར་འགྱུར་བའི་དམིགས་པ་མཐར་ཐུག་ཡིན་ལ།



ཕར་ཕྱིན་སྤྱི་དོན།
40
ཁྱོད་ལ་དམིགས་ནས་སྒོམ་པས་སྒྲིབ་པ་དག་པར་བྱེད་མི་ནུས་པས་དེ་ལྟར་བརྗོད་པའི་
ཕྱིར། འོ་ན་ཀུན་བཏགས་ཀྱང་དོན་དམ་པ་ངོ་བོ་ཉིད་མེད་པར་བཤད་དགོས་སོ་ཞེ་ན།
མི་འདྲ་སྟེ། གཞན་དབང་ཀུན་བཏགས་ཀྱིས་སྟོང་པ་ལ་དམིགས་ནས་སྒོམ་པས་སྒྲིབ་
པ་དག་པར་འགྱུར་བ་ཤེས་པ་ན། ཆོས་ཅན་གཞན་དབང་ལ་ཡང་དམིགས་དགོས་པས།
དེ་ཡང་རྣམ་པར་དག་པའི་དམིགས་པར་འགྱུར་རོ་སྙམ་དུ་དོགས་པ་སྐྱེ་ལ། ཀུན་བཏགས་
ལ་དེ་འདྲ་བའི་དོགས་པ་མེད་པའི་ཕྱིར། དོན་དམ་པ་ངོ་བོ་ཉིད་མེད་ཚུལ་གཉིས་པ་འཆད་
པ་ལ། དེ་ཉིད་ལས། གཞན་ཡང་ཡོངས་སུ་གྲུབ་པའི་མཚན་ཉིད་གང་ཡིན་པ་དེ་ཡང་
དོན་དམ་པ་ངོ་བོ་ཉིད་མེད་པ་ཉིད་ཅེས་བྱའོ། །དེ་ཅིའི་ཕྱིར་ཞེ་ན། དོན་དམ་ཡང་
དག་འཕགས་ཆོས་རྣམས་ཀྱི་ཆོས་བདག་མེད་པ་ཉིད་གང་ཡིན་པ་དེ་ནི་དེ་དག་གི་ངོ་བོ་
ཉིད་མེད་པ་ཉིད་ཅེས་བྱ་སྟེ། དེ་ནི་དོན་དམ་པ་ཡིན་ལ་དོན་དམ་པ་ནི་ཆོས་ཐམས་ཅད་
ཀྱི་ངོ་བོ་ཉིད་མེད་པ་ཉིད་ཀྱིས་རབ་ཏུ་ཕྱེ་བ་ཡིན་པས། དེའི་ཕྱིར་དོན་དམ་པ་ངོ་བོ་ཉིད་
མེད་པ་ཉིད་ཅེས་བྱའོ། །ཞེས་གསུངས། དོན་ནི། ཡོངས་གྲུབ་ཆོས་ཅན། །ཁྱོད་ལ་
དོན་དམ་པ་ངོ་བོ་ཉིད་མེད་པ་ཅེས་བརྗོད་པའི་རྒྱུ་མཚན་ཡོད་དེ། ཁྱོད་དོན་དམ་པ་ཡིན་
ཞིང་ཆོས་བདག་གི་ངོ་བོར་མ་གྲུབ་པས་དེ་ལྟར་བརྗོད་པའི་ཕྱིར། འོ་ན། ངོ་བོ་ཉིད་
མེད་ཚུལ་དེ་ལྟར་ཡིན་ན། ངོ་བོ་ཉིད་གསུམ་པོ་དེ་དཔེ་ཅི་དང་འདྲ་བ་ཡིན་ཞེ་ན། དེ་
ཡང་། དགོངས་འགྲེལ་ལས། དེ་ལ་འདི་ལྟ་སྟེ། དཔེར་ན་ནམ་མཁའི་མེ་ཏོག་ཇི་ལྟ་
བ་དེ་ལྟ་བུར་ནི་མཚན་ཉིད་ངོ་བོ་ཉིད་མེད་པ་ཉིད་ལྟ་བར་བྱའོ། །དོན་དམ་ཡང་དག་
འཕགས་དེ་ལ་འདི་ལྟ་སྟེ། དཔེར་ན་སྒྱུ་མ་བྱས་པ་ཇི་ལྟ་བ་དེ་ལྟ་བུར་ནི་སྐྱེ་བ་ངོ་བོ་ཉིད་
མེད་པ་ཉིད་ལྟ་བར་བྱའོ། །དོན་དམ་པ་ངོ་བོ་ཉིད་མེད་པ་ཉིད། དེ་ལས་ཀྱང་གཅིག་



སྐབས་དང་པོ།
ཀྱང་ལྟ་བར་བྱའོ། །དོན་དམ་ཡང་དག་འཕགས་དེ་ལ་འདི་ལྟ་སྟེ། དཔེར་ན། ནམ་
མཁའ་ནི་གཟུགས་ཀྱི་ངོ་བོ་ཉིད་མེད་པ་ཙམ་གྱིས་རབ་ཏུ་ཕྱེ་བ་དང༌། ཐམས་ཅད་དུ་
རབ་ཏུ་སོང་བ་ཇི་ལྟ་བ་དེ་ལྟ་བུར་ནི་དོན་དམ་པ་ངོ་བོ་ཉིད་མེད་པ་དེ་ལས་ཆོས་བདག་
མེད་པས་རབ་ཏུ་ཕྱེ་བ་དང་། ཐམས་ཅད་དུ་སོང་བ་གཅིག་ལྟ་བར་བྱ་སྟེ། ཞེས་གསུངས།
ཀུན་བཏགས་ནམ་མཁའི་མེ་ཏོག་དང་འདྲ་སྟེ་ནམ་མཁའི་མེ་ཏོག་དེ་རང་འཛིན་རྟོག་པས་
བཏགས་པ་ཙམ་ཡིན་གྱི་རང་གི་མཚན་ཉིད་ཀྱིས་མ་གྲུབ་པ་བཞིན་དུ་ཀུན་བཏགས་དེ་
ཡང་རྟོག་པས་བཏགས་པ་ཙམ་མ་གཏོགས་རང་གི་མཚན་ཉིད་ཀྱིས་མ་གྲུབ་པའི་ཕྱིར།
གཞན་དབང་སྒྱུ་མ་དང་འདྲ་སྟེ། སྒྱུ་མ་མཁན་གྱིས་རྡེའུ་ཤིང་རྟ་གླང་ད་སྤྲུལ་བའི་ཚེ།
རྡེའུ་ཤིང་རྟ་གླང་དུ་སྣང་ཡང་དེར་མ་གྲུབ་པ་བཞིན་དུ། གཞན་དབང་ཡང་ཀུན་བཏགས་
ཀྱི་ངོ་བོར་སྣང་ཡང་དེར་མ་གྲུབ་པའི་ཕྱིར། ཡོངས་གྲུབ་ནམ་མཁའ་དང་འདྲ་སྟེ། ནམ་
མཁའ་ཐོགས་པའི་རེག་བྱ་བཀག་ཅིང་ཕྱོགས་ཐམས་ཅད་ལ་ཁྱབ་པ་བཞིན་དུ། ཡོངས་
གྲུབ་ཀྱང་དགག་བྱ་རྣམ་པར་བཀག་ཅིང་ཆོས་ཐམས་ཅད་ལ་ཁྱབ་པའི་ཕྱིར། འོ་ན།
ཀུན་བཏགས་རང་གི་མཚན་ཉིད་ཀྱིས་མ་གྲུབ་ཅིང་། གཞན་དབང་ངང་ཡོངས་གྲུབ་
རང གི་མཚན་ཉིད་ཀྱིས་གྲུབ་པའི་རྒྱུ་མཚན་ཅི་ཞེ་ན། དང་པོ་ཀུན་བཏགས་རང་གི་
མཚན་ཉིད་ཀྱི་གྲུབ་པ་འགོག་པ་ལ། ཐེག་བསྡུས་ལས། མིང་གི་སྔ་རོལ་བློ་མེད་ཕྱིར།།
མང་བའི་ཕྱིར་དང་མ་ངེས་ཕྱིར། །དེ་ཡི་བདག་ཉིད་བདག་མང་དང་། ་བདག་འདྲེས་
འགལ་བས་འགྲུབ་པར་འགྱུར། །ཞེས་གསུངས་ལ། དེ་ཡང་བློ་མེད་ཕྱིར་བདག་ཉིད་
འཕ་ལ་བས་འགྲུབ་པར་འགྱུར། མང་བའི་ཕྱིར་བདག་མང་འགལ་བས་འགྲུབ་པར་འགྱུར།
མ་ངེས་ཕྱིར་བདག་འདྲེས་འགལ་བས་འགྲུབ་པར་འགྱུར། ཞེས་པའི་རིགས་པ་གསུམ་
14



42.
ཕར་ཕྱིན་སྤྱི་དོན།
གསུངས་པའི་ཕྱིར། དང་པོ་ནི། ལྟོ་ལྡིར་བ་ལ་བུམ་པ་ཞེས་པའི་སྒྲ་འཇུག་པའི་འཇུག་
གཞིར་རང་གི་མཚན་ཉིད་ཀྱིས་མ་གྲུབ་སྟེ། དེ་ལྟར་གྲུབ་ན་ལྟོ་ལྡིར་བ་ལ་བུམ་པ་ཞེས་
བརྡ་མ་སྦྱར་བའི་སྔ་རོལ་ནས་ལྟོ་ལྡིར་བ་མཐོང་བའི་ཚེ་འདི་ནི་བུམ་པའོ་སྙམ་པའི་བློ་
འབྱུང་དགོས་པ་ལ་དེ་མི་འབྱུང་བའི་ཕྱིར། རིགས་པ་གཉིས་པ་ནི། ལྷ་དབང་དེ་རི་
འཇོམས། བརྒྱ་བྱིན། གྲོང་འཇོམས་ལ་སོགས་པའི་མིང་དུ་མ་འཇུག་པའི་འཇུག་གཞིར་
རང་གི་མཚན་ཉིད་ཀྱིས་མ་གྲུབ་སྟེ། དེ་གྲུབ་ན་གང་ཟག་གཅིག་རྒྱུད་ཐ་དད་པ་དུ་མར་
འགྱུར་དགོས་པ་ལ་དེ་མེད་པའི་ཕྱིར། རིགས་པ་གསུམ་པ་ནི། རྒྱལ་རིགས་ཉེར་སྦས་
དང་བྲམ་ཟེ་ཉེར་སྦས་གཉིས་ཉེར་སྦས་ཞེས་པའི་མིང་འཇུག་པའི་འཇུག་གཞིར་རང་གི་
མཚན་ཉིད་ཀྱིས་མ་གྲུབ་སྟེ། དེ་གྲུབ་ན་གང་ཟག་གཉིས་པོ་རྒྱུད་གཅིག་ཏུ་འགྱུར་དགོས་
པ་ལ་དེ་མེད་པའི་ཕྱིར། ཀུན་བཏགས་ཡིན་ན་མིང་དང་བརྡ་ཙམ་གྱིས་འཇོག་ནུས་པས་
ཁྱབ་བམ་ཞེ་ན། དེ་མ་ཁྱབ་སྟེ། ལེགས་བཤད་སྙིང་པོ་ལས། གང་ཟག་གི་བདག་
མེད་དང་། སྒྲ་རྟག་སྟོང་སོགས་མིང་དང་བརྡ་ཙམ་གྱིས་འཇོག་མི་ནུས་པར་གསུངས་
པའི་ཕྱིར། དེ་ལྟར་གསུངས་པའི་དགོངས་པ་ནི། གང་ཟག་གི་བདག་མེད་དང་སྒྲ་རྟག་
སྟོང་སོགས་བརྡའམ་འདོགས་པ་ཙམ་གྱིས་འཇོག་མི་ནུས་པ་ཡིན་ཏེ། དེ་རྣམས་སྒྲ་བྱུང་
གྲགས་པ་མ་ཡིན་པའི་ཕྱིར་ཏེ། དེ་རྣམས་གྲགས་པའི་རྗེས་དཔག་ཚད་མར་སོང་བའི་
གཞལ་བྱ་མ་ཡིན་པའི་ཕྱིར་ཏེ། དེ་རྣམས་དངོས་སྟོབས་རྗེས་དཔག་ཚད་མར་སོང་བའི་
གཞལ་བྱ་ཡིན་པའི་ཕྱིར་ཏེ། བྱས་པ་སྒྲ་མི་རྟག་པར་སྒྲུབ་པའི་དངོས་སྟོབས་ཀྱི་རྟགས་
ཡང་དག་དང་། གང་ཟག་གི་བདག་ཚད་མས་མ་དམིགས་པ་དེ་ཉེར་ལེན་གྱི་ཕུང་པོ་
གང་ཟག་གི་བདག་མེད་དུ་སྒྲུབ་པའི་དངོས་སྟོབས་ཀྱི་རྟགས་ཡང་དག་ཡིན་པའི་ཕྱིར།



43
སྐབས་དང་པོ།
འོ་ན་ལེགས་བཤད་སྙིང་པོར། ཀུན་བཏགས་མཚན་ཉིད་ངོ་བོ་ཉིད་མེད་པར་འཆད་
པའི་སྐབས་སུ། མིང་དང་བརྡ་ཙམ་གྱིས་བཞག་པར་གསུངས་པ་དང་འགལ་ལོ། །ཞེ་
ན༑ སྐྱོན་མེད་དེ། སྤྱིར་ན་དེར་མིང་དང་བརྡ་ཙམ་གྱིས་བཞག་པར་གསུངས་པའི་
ཀུན་བཏགས་དེ་མཚན་ཉིད་ཡོངས་སུ་ཆད་པའི་ཀུན་བཏགས་ལ་དགོངས་ཤིང་། དེ་
ནས་བཤད་པའི་མིང་དང་བརྡ་གཉིས་པོ་དང་། འདི་ནས་བཤད་པའི་མིང་དང་བརྡ་གཉིས་
མིང་འདྲ་ཡང་དོན་མི་གཅིག་པའི་ཕྱིར་ཏེ། དེ་ནས་བཤད་པའི་མིང་དང་བརྡ་གཉིས་
པོ་དེ་རྗོད་བྱེད་ཀྱི་མིང་དང་འདོགས་བྱེད་ཀྱི་རྟོག་པ་ལ་བྱེད་ཅིང་། འདིར་བཤད་པའི་
མིང་དང་བརྡ་ནི་འཇིག་རྟེན་གྱི་བརྡ་དང་གྲགས་པ་ལ་འཇོག་པའི་ཕྱིར། དེ་ལྟར་བྱས་
ན་རི་བོང་ཅན་གྲགས་དབང་གིས་” ཟླ་བ་ཞེས་པའི་སྒྲས་བརྗོད་དུ་རུང་བ་དེ་འཇིག་རྟེན་
ན་གྲགས་པའི་བརྡའམ་གྲགས་པ་ཙམ་གྱིས་བཞག་པ་ཡིན་ཏེ། དེ་སྒྲ་བྱུང་གྲགས་པ་ཡིན་
པའི་ཕྱིར་ཏེ། དེ་གྲགས་པའི་རྗེས་དཔག་ཚད་མར་སོང་བའི་གཞལ་བྱ་ཡིན་པའི་ཕྱིར་
ཏེ༑ རྟོག་ཡུལ་ན་ཡོད་པ་དེ་རི་བོང་ཅན་གྲགས་དབང་གིས་ཟླ་བ་ཞེས་པའི་སྒྲས་བརྗོད་
རུང་དུ་སྒྲུབ་པའི་གྲགས་པའི་རྟགས་ཡང་དག་ཏུ་གསུངས་པའི་ཕྱིར། ཚུལ་འདི་ལེགས་
བཤད་སྙིང་པོར་སེམས་ཙམ་གྱི་ཚུལ་འཆད་པའི་སྐབས་ཀྱི་དཀའ་བའི་གནས་སུ་འདུག་
ཅིང་བློ་གྲོས་ཆེ་བ་ཕལ་ཆེར་གྱིས་བཏང་སྙོམས་མཛད་པ་ཁོ་བོས་ཅུང་ཟད་སྤྲོས་པ་ལགས་
སོ༑ ༑ཀུན་བཏགས་རང་གི་མཚན་ཉིད་ཀྱིས་མ་གྲུབ་ཀྱང་གཞན་དབང་དང་ཡོངས་
གྲུབ་གཉིས་རང་གི་མཚན་ཉིད་ཀྱིས་གྲུབ་པ་ཡིན་ཏེ། མིང་དང་བརྡ་ཙམ་གྱིས་བཞག་
པ་མ་ཡིན་པར་ཡུལ་རང་གི་ཐུན་མོང་མ་ཡིན་པའི་གདོད་ལུགས་ཀྱི་ངོས་ནས་གྲུབ་པའི་
༡༽ སྤར་སྙིང་ ༡༨/བ/༤ གྲགས་དབང་གི་



44
ཕར་ཕྱིན་སྤྱི་དོན། །
ཕྱིར། དེ་ལྟར་མཚན་ཉིད་གསུམ་ལ་རང་གི་མཚན་ཉིད་ཀྱིས་གྲུབ་མ་གྲུབ་ཕྱེ་བས་མཐའ་
གཉིས་སེལ་བོར་འགྱུར་ཏེ། ཀུན་བཏགས་རང་གི་མཚན་ཉིད་ཀྱིས་མ་གྲུབ་པར་བསྟན་
པས་སྒྲོ་འདོགས་ཀྱི་མཐའ་སེལ། གཞན་དབང་དང་ཡོངས་གྲུབ་རང་གི་མཚན་ཉིད་
ཀྱིས་གྲུབ་པར་བསྟན་པས་སྐུར་འདེབས་ཀྱི་མཐའ་སེལ་བའི་ཕྱིར། ཕྱི་མ་གྲུབ་སྟེ། དེ་
གཉིས་རང་གི་མཚན་ཉིད་ཀྱིས་མ་གྲུབ་པར་ལྟར་ན་དེ་གཉིས་ལ་སྐུར་འདེབས་སུ་འགྱུར་
བའི་ཕྱིར་ཏེ། དེ་གཉིས་རང་གི་མཚན་ཉིད་ཀྱིས་མེད་ན་དེ་གཉིས་མེད་དགོས་པའི་ཕྱིར།
དེ་གཉིས་རང་གི་མཚན་ཉིད་ཀྱིས་མ་གྲུབ་པར་ལྟ་ན་དེ་གཉིས་ལ་སྐུར་པ་བཏབ་པར་མ་
ཟད་ཀུན་བཏགས་ལ་ཡང་བསྐུར་པ་བཏབ་པར་འགྱུར་ཏེ། ཀུན་བཏགས་འདོགས་པའི་
གཞི་གཞན་དབང་མེད་ན་དེས་བཏགས་པའི་ཀུན་བཏགས་མེད་དགོས་པའི་གནད་ཀྱིས་
ཡིན་པའི་ཕྱིར། འོ་ན་གཞི་ལ་བཀར་ནས་མཚན་ཉིད་གསུམ་གྱི་རྣམ་བཞག་འཇོག་ཚུལ་
ཇི་ལྟར་ཡིན་ཞེ་ན། འདི་ལ་གཉིས་ཏེ། འདུས་བྱས་ཀྱི་སྟེང་དུ་འཇོག་ཚུལ་དང་། འདུས་
མ་བྱས་ཀྱི་སྟེང་དུ་འཇོག་ཚུལ་ལོ། །དང་པོ་ནི། དཔེར་མཚོན་ན། གཟུགས་གཟུགས་
ཀྱི་གཞན་དབང་། གཟུགས་གཟུགས་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་
ཉིད་ཀྱིས་གྲུབ་པ་ཀུན་བཏགས། དེ་དེར་གྲུབ་པས་སྟོང་པ་ཡོངས་གྲུབ་སྟེ། འདུས་བྱས་
ཀུན་ལ་སྦྱར་རོ། །གཉིས་པ་ནི་དཔེར་མཚོན་ན། ནམ་མཁའ་འཛིན་པའི་ཚད་མ་ནམ་
མཁའི་གཞན་དབང་། དེ་དེ་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་ཉིད་
ཀྱིས་གྲུབ་པ་ནམ་མཁའི་ཀུན་བཏགས། དེ་དེར་གྲུབ་པས་སྟོང་པ་ནམ་མཁའི་ཡོངས་
གྲུབ་ཏུ་བྱེད་དེ། དེ་ལས་གཞན་ནམ་མཁའ་ནམ་མཁའི་གཞན་དབང་དང་། ནམ་མཁའ་
ཁོ་རང་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་ཉིད་ཀྱིས་གྲུབ་པས་སྟོང་



45
སྐབས་དང་པོ།
པ་ནམ་མཁའི་ཡོངས་གྲུབ་ཏུ་བཞག་པར་དཀའ་བའི་ཕྱིར། དེ་ཡང་འདི་ལྟར། གཟུགས་
ནས་རྣམ་མཁྱེན་གྱི་བར་གྱི་འདུས་བྱས་འདུས་མ་བྱས་ཀྱི་ཆོས་ཐམས་ཅད་ཀྱི་སྟེང་དུ་
མཚན་ཉིད་གསུམ་གསུམ་དངོས་གནས་ལ་འཇོག་པ་དང༌། དེ་དག་ལ་ངོ་བོ་ཉིད་མེད་
ཚུལ་གསུམ་གསུམ་དུ་འཇོག་པར་བཤད་པས་ཤེས་ཏེ། ནམ་མཁའ་ནམ་མཁའི་གཞན་
དབང་ཡིན་ན། ནམ་མཁའ་རང་གི་རྒྱུ་རྐྱེན་ལས་མ་བྱུང་བས། ནམ་མཁའི་གཞན་
དབང་ལ་སྐྱེ་བ་ངོ་བོ་ཉིད་མེད་ཚུལ་བཤད་དུ་མེད་ཅིང་། ནམ་མཁའི་གཞན་དབང་
དོན་དམ་པར་མེད་པས་ནམ་མཁའི་ཡོངས་གྲུབ་ཀྱང་དོན་དམ་དུ་གྲུབ་པར་བཞག་ཏུ་མེད་
ལ༔ དེ་ལྟར་ན་ལེགས་བཤད་སྙིང་པོར་སྔར་བཤད་པ་དང་འགལ་བའི་ཕྱིར། ནམ་
མཁའི་གཞན་དབང་བདེན་པར་མ་གྲུབ་ན་དེའི་ཡོངས་གྲུབ་ཀྱང་བདེན་པར་མ་གྲུབ་དགོས་
པ་ལེགས་བཤད་སྙིང་པོའི་བཞེད་པ་རྨ་མེད་ཡིན་ཏེ། མདོ་ལས། གཟུགས་ཉིད་ཀྱང་
མི་དམིགས་ན་གཟུགས་ཀྱི་དེ་བཞིན་ཉིད་དམིགས་པར་ལྟ་ག་ལ་འགྱུར། ཞེས་པ་དང་།
རྩ་ཤེས་ལས། འདུས་བྱས་རབ་ཏུ་མ་གྲུབ་པས། །འདུས་མ་བྱས་རྣམས་ཇི་ལྟར་འགྲུབ།།
ཞེས་སོགས་ཀྱི་ལུང་དྲངས་ནས། དབུ་སེམས་གཉིས་ཀ་ལ་འདྲ་བར་བསྒྲུབས་པའི་ཕྱིར།
སྤྲོས་པས་ཆོག་གོ །
བཞི་པ་དེ་དག་གི་གྲུབ་པའི་དོན་ཞུས་པ་ནི། ངོ་བོ་ཉིད་མེད་པ་གསུམ་ལ་དགོངས་
ནས་ཆོས་ཐམས་ཅད་ངོ་བོ་ཉིད་མེད་པར་གསུངས་པའི་དོན་བསྡུས་ན་འདི་ལྟར་གོ་ལགས་
ཞེས་གྲུབ་དོན་ཞུས་པ་ནི། དགོངས་འགྲེལ་ལས། བཅོམ་ལྡན་འདས་ཀྱིས་དང་པོར་
ཡུལ་ཝ་ར་ཎཱ་སེར་དྲང་སོང་སྨྲ་བ་རི་དྭགས་ཀྱི་ནགས་སུ་ཉན་ཐོས་ཀྱི་ཐེག་པ་ལ་ཡང་
དག་པར་ཞུགས་པ་རྣམས་ལ་འཕགས་པའི་བདེན་པ་བཞིའི་རྣམ་པ་བསྟན་པས་ཆོས་ཀྱི་



ཕར་ཕྱིན་སྤྱི་དོན།
46
འཁོར་ལོ་ངོ་མཚར་རྨད་དུ་བྱུང་བ། སྔོན་ལྷར་གྱུར་པའམ་མིར་གྱུར་པ་སུས་ཀྱང་མཐུན་
པར་འཇིག་རྟེན་དུ་མ་བསྐོར་བ་གཅིག་རབ་ཏུ་བསྐོར་ཏེ། བཅོམ་ལྡན་འདས་འདས་ཀྱིས་
ཆོས་ཀྱི་འཁོར་ལོ་རབ་ཏུ་བསྐོར་བ་དེ་ཡང་བླ་ན་མཆིས་པ་སྐབས་མཆིས་པ་དྲང་བའི་
དོན་རྩོད་པའི་གཞིའི་གནས་སུ་གྱུར་པ་ལགས། བཅོམ་ལྡན་འདས་ཀྱིས་ཆོས་རྣམས་
ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས། སྐྱེ་བ་མ་མཆིས་པ་དང་འགག་པ་མ་མཆིས་
པ་དང་གཟོད་མ་ནས་ཞི་བ་དང་རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད་
ལས་བརྩམས་ནས། ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ་སྟོང་པ་ཉིད་
སྨོས་པའི་རྣམ་པས་ཆེས་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་བསྐོར་
ཏེ༑ བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་དེ་ཡང་བླ་ན་མཆིས་པ་སྐབས་
མཆིས་པ་དྲང་བའི་དོན་རྩོད་པའི་གཞིའི་གནས་སུ་གྱུར་པ་ལགས་ཀྱི། བཅོམ་ལྡན་འདས་
ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས། སྐྱེ་བ་མ་མཆིས་པ་དང་
འགག་པ་མ་མཆིས་པ་དང་གཟོད་མ་ནས་ཞི་བ་དང་རང་བཞིན་གྱིས་ཡོངས་སུ་མྱ་ངན་
ལས་འདས་པ་ཉིད་ལས་བརྩམས་ནས། ཐེག་པ་ཐམས་ཅད་ལ་ཡང་དག་པར་ཞུགས་
པ་རྣམས་ལ། ལེགས་པར་རྣམ་པར་ཕྱེ་བ་དང་ལྡན་པས་ངོ་མཚར་རྨད་དུ་བྱུང་བའི་
ཆོས་ཀྱི་འཁོར་ལོ་གསུམ་པ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་
བ་འདི་ནི་བླ་ན་མ་མཆིས་པ་སྐབས་མ་མཆིས་པ་ངེས་པའི་དོན་ལགས་ཏེ་རྩོད་པའི་གཞིའི་
ག་ནས་སུ་གྱུར་པ་མ་ལགས་སོ། །ཞེས་གསུངས། མདོ་དེའི་དོན་བཤད་ན། མདོ་ཚན་
དང་པོའི་དོན་བཤད་དུ་ཡོད་དེ། བཅོམ་ལྡན་འདས་ཀྱིས་དང་པོར་ཡུལ་ཝ་ར་ཎཱ་སེར་
ཞེས་སོགས་ཀྱིས་བདེན་བཞིའི་ཆོས་འཁོར་བསྐོར་བའི་དུས་དང་གནས། ཉན་ཐོས་ཀྱི་



47
སྐབས་དང་པོ།
ཐེག་པ་ལ་ཡང་དག་པར་ཞེས་སོགས་ཀྱིས་ཆེད་དུ་བྱ་བའི་གདུལ་བྱ་བྱེ་བྲག་ཏུ་སྨྲ་བ་དང་།
འཕགས་པའི་བདེན་པ་བཞི་ཞེས་སོགས་ཀྱིས་ཆོས་འཁོར་གྱི་བརྗོད་བྱ་དང་། ཆོས་ཀྱི་
འཁོར་ལོ་ཞེས་སོགས་ཀྱིས་ཕྱེ་བའི་ཡོན་ཏན་དང་བསྐོར་ཚུལ་གཉིས་བསྟན་པ་དང་། བླ་
ན་མཆིས་ཞེས་པས་འདིའི་གོང་ན་ངེས་དོན་གྱི་མདོ་གཞན་ཡོད་པ་དང་། སྐབས་མཆིས་
ཞེས་པས་བསྟན་དོན་ལ་རྒོལ་བ་གཞན་གྱིས་ཀླན་ཀ་འབྱུང་བ་དང་། དྲང་བའི་དོན་ཞེས་
པས་འདིའི་དགོངས་པ་གཞན་དུ་དྲང་དགོས་པ་དང་། རྩོད་པའི་གཞིའི་གནས་སུ་གྱུར་
ཞེས་པས་བརྗོད་བྱ་གནས་ཚུལ་བཞིན་གསལ་པོར་མ་བསྟན་པ་ལ་རྒོལ་བ་གཞན་གྱིས་
དོན་ལ་མི་མཐུན་པར་རྩོད་པ་ཡོད་པ་དེ་བསྟན་པའི་ཕྱིར། མདོ་ཚན་གཉིས་པའི་དོན་
ཡང་བཤད་དུ་ཡོད་དེ། ཆོས་རྣམས་ཀྱི་ངོ་བོ་ཉིད་མ་མཆིས་པ་ཞེས་སོགས་ཀྱིས་འཁོར་
ལོ་བར་པའི་བརྗོད་བྱ་དང་། ཐེག་པ་ཆེན་པོ་ཞེས་སོགས་ཀྱིས་ཆོས་འཁོར་དེའི་གདུལ་
བྱ་དང༌། སྟོང་པ་ཉིད་ཞེས་སོགས་ཀྱིས་དེའི་བསྔགས་པ་དང་། དེ་ཡང་བླ་ན་མཆིས་
ཞེས་སོགས་ཀྱིས་ཆོས་འཁོར་དེ་ངེས་དོན་གྱི་མདོ་མ་ཡིན་པར་བསྟན་པའི་ཕྱིར། སྐྱེ་
བ་མ་མཆིས་པ་ཞེས་སོགས་ཀྱི་དོན་ནི། ཀུན་བཏགས་ཆོས་ཅན། ཁྱོད་ལ་སྐྱེ་བ་མ་
མཆིས་པ་དང་འགག་པ་མ་མཆིས་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་རང་གི་
མཚན་ཉིད་ཀྱིས་མ་གྲུབ་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེ་ཆོས་ཅན།
ཁྱོད་ལ་གཟོད་མ་ནས་ཞི་བ་དང་རང་བཞིན་གྱིས་ཡོངས་སུ་མྱ་ངན་ལས་འདས་པ་ཞེས་
བརྗོད་པའི་རྒྱུ་མཚན་ཡོད་དེ། ཀུན་ནས་ཉོན་མོངས་ཕྱོགས་ཀྱིས་བསྡུས་པ་མ་ཡིན་པའི་
རྒྱུ་མཚན་གྱིས་དེ་ལྟར་བརྗོད་པའི་ཕྱིར། ཀུན་ནས་ཉོན་མོངས་ཕྱོགས་ཀྱིས་བསྡུས་པ་
མ་ཡིན་ཏེ། འདུས་བྱས་མ་ཡིན་པའི་ཕྱིར་ཏེ། སྐྱེ་འགག་དང་བྲལ་བའི་ཕྱིར་ཏེ། དགོངས་



48
ཕར་ཕྱིན་སྤྱི་དོན། །
འགྲེལ་ལས། དེ་ལ་མཚན་ཉིད་ངོ་བོ་ཉིད་མེད་པ་ཉིད་ལ་དགོངས་ནས། ངས་ཆོས་
ཐམས་ཅད་མ་སྐྱེས་པ་མ་འགགས་པ་གཟོད་མ་ནས་ཞི་བ་རང་བཞིན་གྱིས་ཡོངས་སུ་མྱ་
ངན་ལས་འདས་པའོ་ཞེས་བསྟན་ཏོ། །དེ་ཅིའི་ཕྱིར་ཞེ་ན། དོན་དམ་ཡང་དག་འཕགས་
འདི་ལྟར་རང་གི་མཚན་ཉིད་ཀྱིས་མེད་པ་གང་ཡིན་པ་དེ་ནི་མ་སྐྱེས་པ་ཡིན། མ་སྐྱེས་
པ་གང་ཡིན་པ་དེ་ནི་མ་འགགས་པ་ཡིན་མ་སྐྱེས་པ་དང་མ་འགགས་པ་གང་ཡིན་པ་དེ་
དག་ནི་གཟོད་མ་ནས་ཞི་བ་ཡིན། གཟོད་མ་ནས་ཞི་བ་གང་ཡིན་པ་དེ་ནི་རང་བཞིན་
གྱིས་ཡོངས་སུ་མྱ་ངན་ལས་འདས་པ་ཡིན། རང་བཞིན་གྱིས་ཡོངས་སུ་མྱ་ངན་ལས་
འདས་པ་གང་ཡིན་པ་དེ་ལ་ནི་ཡོངས་སུ་མྱ་ངན་ལས་འདའ་བར་བྱ་བ་ཅུང་ཟད་ཀྱང་
མེད་དོ། །ཞེས་གསུངས་པའི་ཕྱིར། འོ་ན་ཐེག་པ་ཆེན་པོ་ལ་ཡང་དག་པར་ཞེས་སོགས་
ཀྱིས། མཚན་ཉིད་མེད་པའི་ཆོས་འཁོར་གྱི་གདུལ་བྱ་ཇི་ལྟ་བུ་ཞིག་བསྟན་པ་ཡིན་ཞེ་
ན༑ དེའི་བསྟན་ཚུལ་ཡོད་དེ། མདོ་སྡེ་དགོངས་འགྲེལ་ལྟ་བུས་མཚན་ཉིད་མེད་པའི་
ཆོས་འཁོར་གྱི་དགོངས་པ་བཀྲལ་བ་ལ་ལྟོས་མི་དགོས་པར་མཚན་ཉིད་མེད་པའི་ཆོས་
འཁོར་གྱི་དགོངས་པ་རྫོགས་པར་རྟོགས་ནུས་ཤིང་སྒྲ་ཇི་བཞིན་པར་མི་འཛིན་པའི་སེམས་
ཙམ་པ་དབང་རྣོན་དེ་དེའི་ཆེད་དུ་བྱ་བའི་གདུལ་བྱར་བསྟན་པའི་ཕྱིར། ཆོས་འཁོར་
འདི་ལ་མི་མངོན་བའི་རྣམ་པས་ཞེས་བརྗོད་པའི་རྒྱུམཚན་ཡོད་དེ། དེས་མཚན་ཉིད་
གསུམ་རང་གི་མཚན་ཉིད་ཀྱིས་གྲུབ་མ་གྲུབ་གསལ་བར་ཕྱེ་ནས་མ་གསུངས་པའི་རྒྱུ་
མཚན་གྱིས་དེ་ལྟར་བཤད་པའི་ཕྱིར། གསལ་བར་མ་བསྟན་ཀྱང་གཞན་དབང་དང་
ཡོངས་གྲུབ་གཉིས་རང་གི་མཚན་ཉིད་ཀྱིས་གྲུབ་པར་བསྟན་བྱའི་གཙོ་བོར་བྱས་ནས་
བསྟན་པར་ཁས་ལེན་དགོས་ཏེ། མཚན་ཉིད་གསུམ་རང་གི་མཚན་ཉིད་ཀྱིས་མ་གྲུབ་



49
སྐབས་དང་པོ།
པར་སྒྲས་ཟིན་ལ་སྟོན་པའི་མཚན་ཉིད་མེད་པའི་ཆོས་འཁོར་གྱི་བསྟན་དོན་གྱི་གཙོ་བོ་
དང་། མཚན་ཉིད་གསུམ་ལ་རང་གི་མཚན་ཉིད་ཀྱིས་གྲུབ་མ་གྲུབ་གསལ་བར་བསྟན་
པའི་ལེགས་ཕྱེའི་ཆོས་འཁོར་གྱི་བསྟན་དོན་གྱི་གཙོ་བོ་གཉིས་དོན་གཅིག་པའི་ཕྱིར་ཏེ།
འཁོར་ལོ་ཕྱི་མ་གཉིས་དགོངས་པ་གཅིག་པར་རྗེ་བཙུན་ཙོང་ཁ་པ་ཡབ་སྲས་ཀྱིས་ལེགས་
པར་བཤད་པའི་ཕྱིར་རོ། །མདོ་ཚན་གསུམ་པའི་དོན་ཡང་བཤད་དུ་ཡོད་དེ། ཆོས་
རྣམས་ཀྱི་ངོ་བོ་ཉིད་ཞེས་སོགས་ཀྱིས་འཁོར་ལོ་ཐ་མའི་བརྗོད་བྱ་དང་། ཐེག་པ་ཐམས་
ཅད་ལ་ཡང་དག་པར་ཞུགས་པ་ཞེས་སོགས་ཀྱིས་དེའི་གདུལ་བྱ་དང་། ལེགས་པར་
རྣམ་པར་ཕྱེ་བ་ཞེས་སོགས་ཀྱིས་དེའི་ཕྱེ་བ་དེ་བསྟན་པའི་ཕྱིར། ཐེག་པ་ཐམས་ཅད་
ལ་ཡང་དག་པར་ཞུགས་ཞེས་སོགས་ཀྱིས་འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་
ཇི་ལྟ་བུ་ཞིག་བསྟན་ཅེ་ན། དེ་ནི་འདི་ཡིན་ཏེ། ཐེག་པ་ཞེས་པ་ནི་རྗོད་བྱེད་སྒྲ་ཡི་ཐེག་
པ་སྟེ་འཁོར་ལོ་དང་པོ་གཉིས་ཡིན་ལ། དེ་གཉིས་ལ་ཐམས་ཅད་ཅེས་མང་ཚིག་གིས་
གསུངས་ཤིང་། ཡང་དག་པར་ཞུགས་ཞེས་པ། དེ་གཉིས་ཀྱི་བརྗོད་བྱ་ལ་དོགས་པ་
ཡང་དག་པར་ཞུགས་པ་སྟེ། འཁོར་ལོ་དང་པོར་ཆོས་ཐམས་ཅད་རང་གི་མཚན་ཉིད་
ཀྱིས་གྲུབ་མཉམ་དུ་བསྟན་པ་དང་། བར་པར་ཆོས་ཐམས་ཅད་རང་གི་མཚན་ཉིད་ཀྱིས་
མ་གྲུབ་པར་སྒྲས་ཟིན་ལ་གསུངས་པ་གང་ཡིན་སྙམ་དུ་དོགས་པ་ཞུགས་པའི་སེམས་ཙམ་
པ་དབང་རྟུལ་ཞིག་མདོ་དེའི་ཆེད་དུ་བྱ་བའི་གདུལ་བྱར་སྨྲ་བའི་ཕྱིར་ཏེ། སྔར་མདོ་
སྡེ་ལ་འགལ་སྤོང་གི་དྲི་བ་དང་། འགལ་བ་དེ་སྤོང་བའི་ལན་དང་། དེ་དག་གིས་གྲུབ་
པའི་དོན་ཞུས་པ་རྣམས་བཤད་པ་ལས་ལེགས་པར་ཐོན་འོང་བའི་ཕྱིར་རོ། །དེ་ལྟར་བྱས་
ན་ལེགས་བཤད་སྙིང་པོར། སྔ་མ་གཉིས་ནི་ཐེག་པ་སོ་སོ་བ་ཡིན་ལ། འདི་ནི་གཉིས་



50
ཕར་ཕྱིན་སྤྱི་དོན། །
ཀའི་དབང་དུ་བྱས་པའོ་ཞེས་གསུངས་པ་མང་པོ་ཞིག་ལ་དོགས་པ་ཆོད་པར་འགྱུར་རོ།།
འོ་ན་འདི་ནི་བླ་ན་མ་མཆིས་པ་ཞེས་ཉེ་ཚིག་སྨོས་པའི་མཚན་གཞིར་གྱུར་པའི་ལེགས་
ཕྱིའི་ཆོས་འཁོར་ཇི་ལྟ་བུ་ཞེ་ན། སྔ་མ་ཁ་ཅིག མདོ་སྡེ་དགོངས་འགྲེལ་ལ་འཆད་པ་
དགོངས་པ་མ་ཡིན་ཏེ། མདོ་དེར། ས་བཅུའི་དབང་ཕྱུག་གི་བྱང་ཆུབ་སེམས་དཔའ་
བཅུས་སྟོན་པ་ལ་དྲི་བ་མི་འདྲ་བ་རེ་རེ་ཞུས་པའི་དྲིས་ལན་གཞན་རྣམས་དེའི་མཚན་གཞིར་
སྐབས་སུ་མ་བབས་པའི་ཕྱིར། རང་ལུགས་ནི། དོན་དམ་ཡང་དག་འཕགས་ཀྱི་ལེའུ་
ནས་འབྱུང་བའི་དོན་དམ་ཡང་དག་འཕགས། ངས་ཆོས་རྣམས་ཀྱི་ངོ་བོ་ཉིད་མེད་པ་
རྣམ་པ་གསུམ་པོ་འདི་ལྟ་སྟེ། མཚན་ཉིད་ངོ་བོ་ཉིད་མེད་པ་ཉིད་དང༌། སྐྱེ་བ་ངོ་བོ་
ཉིད་མེད་པ་ཉིད་དང་། དོན་དམ་པ་ངོ་བོ་ཉིད་མེད་པ་ཉིད་ལ་དགོངས་ནས་ཆོས་ཐམས་
ཅད་ངོ་བོ་ཉིད་མེད་པའོ་ཞེས་བསྟན་ཏོ། །ཞེས་པའི་མདོ་སྡེ་ལ་འགལ་སྤོང་གི་དྲིས་ལན་
གྱི་མདོ་འདི་ཉེ་ཚིག་སྨོས་པའི་མདོའི་མཚན་གཞིར་བཟུང་བར་བྱ་བ་ཡིན་ཏེ། མདོ་དེ་
མཚན་ཉིད་གསུམ་ལ་རང་གི་མཚན་ཉིད་ཀྱིས་གྲུབ་མ་གྲུབ་ཕྱེ་ནས་གསལ་བར་སྟོན་པའི་
འཁོར་ལོ་ཐ་མའི་མདོ་ཚིག་ཡིན་པའི་ཕྱིར། དེ་ལྟར་ན་འདི་པའི་ལུགས་ཀྱི་དྲང་ངེས་
ཀྱི་མདོའི་ངོ་བོ་ཡང་བཞག་ཏུ་ཡོད་དེ། སྒྲ་ཇི་བཞིན་དུ་ཁས་ལེན་དུ་རུང་བའི་མདོ་ངེས་
དོན་གྱི་མདོ་དང་། སྒྲ་ཇི་བཞིན་དུ་ཁས་ལེན་དུ་མི་རུང་བའི་མདོ་དྲང་དོན་གྱི་མདོའི་
ངོ་བོར་འཇོག་པ། སྔར་བཤད་པས་རྟོགས་ནུས་པའི་ཕྱིར། །
གཉིས་པ་དབུ་མ་པའི་ལུགས་ལ་གཉིས་ཡོད་དེ། རང་རྒྱུད་པའི་ལུགས་དང་།
ཐལ་འགྱུར་པའི་ལུགས་སོ། །དང་པོ་ནི། སློབ་དཔོན་ལེགས་ལྡན་འབྱེད་ཀྱིས་གཟུགས་
དང་གཟུགས་ཀྱི་སྐྱེ་བ་དོན་དམ་པར་རང་གི་མཚན་ཉིད་ཀྱིས་མ་གྲུབ་པ། དགོངས་འགྲེལ་



སྐབས་དང་པོ།
ལས་ངོ་བོ་དང་ཁྱད་པར་དུ་ཀུན་བཏགས་པའི་ཀུན་བཏགས་ངོ་བོ་ཉིད་མེད་པར་གསུངས་
པའི་དོན་དུ་མཛད་པའི་སྲོལ་ཕྱེ་བ་ལ་བརྟེན་ནས། སློབ་དཔོན་ཞི་བ་འཚོ་དང་ཀ་མ་ལ་
ཤི་ལ་ཡབ་སྲས་གཉིས་ནི་དོན་དམ་ཡང་དག་འཕགས། ངས་ཆོས་རྣམས་ཀྱི་ངོ་བོ་ཉིད་
མེད་པ་རྣམ་པ་གསུམ་པོ་འདི་ལྟ་སྟེ། ཞེས་སོགས་ཀྱི་དགོངས་འགྲེལ་གྱི་མདོས། ཆོས་
ཐམས་ཅད་བདེན་མེད་དུ་སྟོན་པའི་ཤེར་ཕྱིན་གྱི་མདོ་ངེས་དོན་གྱི་མདོར་གཞུང་བཙུགས་
ནས་སྒྲུབ་པ་ཡིན་ཏེ། གང་ཟག་དང་ཕུང་པོ་གཞན་དབང་། དེ་བདེན་པར་གྲུབ་པ་ཀུན་
བཏགས། དེ་དེས་སྟོང་པ་ཡོངས་གྲུབ་ཏུ་བྱས་པའི་མཚན་ཉིད་གསུམ་གྱི་རྣམ་བཞག་
དགོངས་འགྲེལ་གྱི་མདོ་དེའི་དོན་ཡིན་པའི་ཕྱིར། དེ་ལྟར་ཡང་། དབུ་མ་སྣང་བ་ལས།
དེའི་དོན་དུ་བཅོམ་ལྡན་འདས་ཀྱིས་སྐྱེ་བ་མེད་པ་ལ་སོགས་པ་བསྟན་པ་དོན་དམ་པའི་
དབང་དུ་མཛད་པ་ཁོ་ནར་བརྗོད་ཅིང་། ངོ་བོ་ཉིད་མེད་པ་རྣམ་པ་གསུམ་གྱི་དགོངས་
པ་བསྟན་པས་དབུ་མའི་ལམ་མཐའ་གཉིས་དང་བྲལ་བ་རབ་ཏུ་བསྟན་པའི་ཕྱིར་ངེས་པའི་
དོན་ཁོ་ན་གཞུང་འཛུགས་པར་མཛད་པ་ཡིན་ནོ། །ཞེས་གསུངས། ཁོ་ན་རེ། དེ་མི་
འཐད་དེ། བླ་ན་མཆིས་ཅེས་སོགས་ཀྱིས་འཁོར་ལོ་བར་པ་དྲང་དོན་དུ་འགྲེལ་བར་གསུངས་
པའི་ཕྱིར་ཞེ་ན། སྐྱོན་མེད་དེ། དྲང་དོན་དུ་འགྲེལ་རྒྱུའི་འཁོར་ལོ་བར་པ་དང་། ངེས་
དོན་དུ་གཞུང་བཙུགས་ནས་སྒྲུབ་རྒྱུའི་འཁོར་ལོ་བར་པ་གཉིས་འཁོར་ལོ་བར་པ་ཙམ་དུ་
མཚུངས་ཀྱང་། མདོ་ཚན་སོ་སོ་བ་ཡིན་པའི་ཕྱིར། ཤེར་ཕྱིན་འབུམ་པ་ལྟ་བུའི་ནང་
ཚན་གྱི་གཟུགས་མེད་ཅེས་སོགས། དགག་བྱ་ལ་དོན་དམ་གྱི་ཁྱད་པར་སྦྱར་བ་རྣམས་
ནི༔ ངེས་དོན་དུ་སྒྲུབ་རྒྱུའི་འཁོར་ལོ་བར་པ་དང་། ཤེས་རབ་སྙིང་པོའི་ནང་ཚན་གྱི་
གཟུགས་མེད་ཅེས་སོགས་དགག་བྱ་ལ་དོན་དམ་གྱི་ཁྱད་པར་མ་སྦྱར་བ་རྣམས་ནི་དྲང་



52
ཕར་ཕྱིན་སྤྱི་དོན།
དོན་དུ་སྒྲུབ་རྒྱུའི་འཁོར་ལོ་བར་པ་ཡིན་པའི་ཕྱིར། འོ་ན་འཕགས་སེང་གཉིས་པོ་ཞི་འཚོ་
ཡབ་སྲས་ཀྱི་རྗེས་སུ་འབྲང་ངམ། བཤད་པའི་སྲོལ་ཟུར་པ་མཛད་པ་གང་ཡིན་ཞེ་ན།
འདི་ལ་མཁས་པ་མང་པོས་སློབ་དཔོན་ཉིད་མཁན་པོའི་སྲས་ཡིན་པ་དང་། ལེགས་བཤད་
སྙིང་པོ་སོགས་སུ་འཕགས་སེང་འདི་ལྟར་བཞེད་ཀྱི་བཤད་པ་ལོགས་སུ་མ་བྱུང་བ་ལ་བརྟེན་
ནས། ཞི་འཚོ་ཡབ་སྲས་ཀྱི་རྗེས་སུ་འབྲང་བར་བཞེད་ཀྱང་། རང་ལུགས་ཀྱི་བླ་མ་
གོང་མ་རྣམས་ཀྱིས་རྣམ་བཤད་ལས་མཚན་ཉིད་གསུམ་ལ་བདེན་པར་གྲུབ་མ་གྲུབ་གསལ་
བར་ཕྱེ་ནས་སྟོན་པའི་དགོངས་འགྲེལ་གྱི་མདོ་ལྡེམ་དགོངས་སུ་གསུངས་པ་ལ་བརྟེན་ནས་
བཤད་པའི་སྲོལ་ཟུར་པ་མཛད་པར་བཞེད་པས། རིགས་པའི་རྗེས་སུ་འབྲང་བར་བྱོས་
ཤིག གཉིས་པ་ཐལ་འགྱུར་བའི་ལུགས་ནི། འཁོར་ལོ་དང་པོར་སྟོང་ཉིད་ཕྲ་མོ་བསྟན་
པ་དང་། བར་མ་མཚན་ཉིད་མེད་པའི་ཆོས་འཁོར་ངེས་དོན་གྱི་མདོར་ངེས་ཤིང་། འཁོར་
ལོ་ཐ་མ་དྲང་དོན་གྱི་མདོར་འགྲེལ་པར་མཛད་དོ། །
གཉིས་པ་གཟུངས་རྒྱལ་ནས་གསུངས་པའི་རིམ་པ་གསུམ་གྱི་རྣམ་བཞག་བཤད་
པ་ལ་གཉིས། ཤེས་བྱེད་ཀྱི་མདོ་འགོད་པ་དང་། མདོ་དོན་བཤད་པའོ། །དང་པོ་ནི།
མདོ་དེ་ལས། རིགས་ཀྱི་བུ་འདི་ལྟ་སྟེ། དཔེར་ན་ནོར་བུ་མཁན་མཁས་པ་ནོར་བུ་སྦྱོང་
བའི་ཚུལ་ལེགས་པར་ཤེས་པ་དེས་ནོར་བུ་རིན་པོ་ཆེའི་རིགས་ནས་ཡོངས་སུ་མ་དག་པའི་
ནོར་བུ་རིན་པོ་ཆེ་བླངས་ཏེ། ལན་ཚྭའི་ཆུས་སྦངས་ཏེ་སྐྲའི་རེ་བས་ཡོངས་སུ་སྦྱོང་བས་
སྦྱོང་བར་བྱེད་དོ། །དེ་ཙམ་གྱིས་བརྩོན་པ་འདོར་བ་ཡང་མ་ཡིན་ཏེ་དེའི་འོག་ཏུ་ཟས་
རྣོན་པོའི་ཁུ་བ་ལ་སྦངས་ཏེ་བལ་གྱི་རྭ་བས་ཡོངས་སུ་སྦྱོང་བས་སྦྱོང་བར་བྱེད་དོ། །དེ་
ཙམ་གྱིས་བརྩོན་པ་འདོར་བ་ཡང་མ་ཡིན་ཏེ་དེའི་འོག་ཏུ་སྨན་ཆེན་པོའི་ཁུ་བ་ལ་སྦྱངས་



སྐབས་དང་པོ།
ནས་རས་སྲབ་མོས་ཡོངས་སུ་སྦྱོང་བས་སྦྱོང་བར་བྱེད་དོ། །ཡོངས་སུ་བྱང་སྟེ་དྲི་མ་
དང་བྲལ་པ་ནི་བི་ཌརྱའི་རིས་ཆེན་པོ་ཞེས་བྱའོ། །རིགས་ཀྱི་བུ་དེ་བཞིན་དུ་དེ་བཞིན་
གཤེགས་པ་ཡང་ཡོངས་སུ་མ་དག་པའི་སེམས་ཅན་གྱི་ཁམས་མཁྱེན་ནས་མི་རྟག་པ་དང་
སྡུག་བསྔལ་བ་དང་བདག་མེད་པ་དང་མི་གཙང་བ་དང་ཡིད་འབྱུང་བའི་གཏམ་གྱིས་
འཁོར་བ་ལ་དགའ་བའི་སེམས་ཅན་སྐྱོ་བ་སྐྱེད་པར་མཛད་དེ་འཕགས་པའི་ཆོས་འདུལ་
བ་ལ་འཛུད་པར་མཛད་དོ། །དེ་ཙམ་གྱིས་དེ་བཞིན་གཤེགས་པ་བརྩོན་པ་འདོར་བ་ཡང་
མ་ཡིན་ཏེ། དེའི་འོག་ཏུ་སྟོང་པ་ཉིད་དང་མཚན་མ་མེད་པ་དང་། སྨོན་པ་མེད་པའི་
གཏམ་གྱིས་དེ་བཞིན་གཤེགས་པའི་ཚུལ་རྟོགས་པར་མཛད་དོ། །དེ་ཙམ་གྱིས་དེ་བཞིན་
གཤེགས་པ་བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་ཕྱིར་མི་ལྡོག་པའི་འཁོར་
ལོའི་གཏམ་འཁོར་གསུམ་ཡོངས་སུ་དག་པའི་གཏམ་གྱིས། རང་བཞིན་སྣ་ཚོགས་ཀྱི་
རྒྱུ་ཅན་གྱི་སེམས་ཅན་དེ་དག་དེ་བཞིན་གཤེགས་པའི་ཡུལ་ལ་འཇུག་པར་མཛད་དོ།།
ཞུགས་པར་གྱུར་ཅིང་དེ་བཞིན་གཤེགས་པའི་ཆོས་ཉིད་རྟོགས་པ་ནི་བླ་ན་མེད་པའི་ཡོན་
གནས་ཞེས་བརྗོད་དོ། །ཞེས་གསུངས། གཉིས་པ་ནི། མདོ་དོན་བཤད་དུ་ཡོད་དེ།
ཕལ་ཆེར་གོ་སླ་ཞིང་དཔེའི་སྐབས་ཀྱི་ལན་ཚྭ་ཞེས་པ་རྒྱ་ཚྭ་དང་། ཟས་རྣོན་པོའི་ཁུ་བའམ་
ཟས་ཀྱི་ཁུ་བ་རྣོན་པོ་ནི་ཉ་ཁུ་དང་། སྨན་ཆེན་པོའི་ཁུ་བ་ཞེས་པ་དངུལ་ཆུ་ཡིན་ལ། དོན་
གྱི་སྐབས་ཀྱི་བདག་མེད་པ་ཞེས་པ་གང་ཟག་གི་བདག་མེད་དང་། སྟོང་པ་ཉིད་དང་
ཞེས་སོགས་ཀྱིས་ཆོས་ཀྱི་བདག་མེད་ཕྲ་མོ་དང་། ཕྱིར་མི་ལྡོག་པའི་འཁོར་ལོའི་གཏམ་
ཞེས་སོགས་ཀྱིས་ཐབས་ཀྱི་ཆ་རྒྱ་ཆེན་པོ་དང་འབྲེལ་བའི་ལྟ་བ་རྣམ་དག་བསྟན་པ་ལ་
བཤད་དུ་ཡོད་པའི་ཕྱིར། སྙིང་པོ་བསྡུས་ན་མདོ་དེས་གདུལ་བྱ་ཐེག་པ་གསུམ་ལ་རིམ་



ཕར་ཕྱིན་སྤྱི་དོན། 54
གྱིས་ཞུགས་པ་དང་། ཐེག་པ་ཆེན་པོར་རིགས་ངེས་པ་གཉིས་ཀའི་ལམ་གྱི་རིམ་པ་བསྟན་
པ་ཡིན་ཏེ། ཐེག་པ་དམན་པར་རིགས་ངེས་པ་ཡིན་ན་རིམ་པ་དང་པོས་རྒྱུད་སྨིན་བྱེད་
ཀྱི་ལམ་རིམ་དང་། གཉིས་པས་གྲོལ་བྱེད་ཀྱི་ལམ་རིམ་དང་། གསུམ་པས་ཐེག་པ་
ཆེན་པོའི་ལམ་དུ་བཀྲི་བར་བྱེད་པའི་རིམ་པ་བསྟན། ཐེག་པ་ཆེན་པོར་རིགས་ངེས་པ་
ཡིན་ན་རིམ་པ་དང་པོས་རྒྱུད་སྨིན་བྱེད་ཀྱི་ལམ་རིམ་དང་། གཉིས་པས་ཟབ་མོའི་ལམ་
རིམ་དང་། གསུམ་པས་རྒྱ་ཆེ་བའི་ལམ་རིམ་བསྟན་པའི་ཕྱིར། ཁོ་ན་རེ། རིམ་པ་
གཉིས་པར་ཆོས་ཀྱི་བདག་མེད་ཕྲ་མོ་བསྟན་པ་མི་འཐད་དེ། སྟོང་ཉིད་རྟོགས་པའི་ཤེར་
རབ་ཀྱི་སྔོན་དུ་ཐབས་ཀྱི་ཆ་འགྲོ་དགོས་པའི་ཕྱིར་ན་སྐྱོན་མེད་དེ། ཐེག་ཆེན་གྱི་རིགས་
ཅན་གདུལ་བྱ་དབང་རྟུལ་གྱིས་དེ་ལྟར་སྔོན་དུ་འགྲོ་དགོས་ཀྱང་། ཐེག་ཆེན་གྱི་རིགས་
ཅན་གདུལ་བྱ་དབང་རྣོན་རྣམས་ཀྱིས་དང་པོར་སྟོང་ཉིད་རྟོགས་པའི་ཤེས་རབ་རྒྱུད་ལ་
བསྐྱེད། དེ་རྗེས་བྱང་ཆུབ་མཆོག་ཏུ་སེམས་བསྐྱེད་པར་དབུ་མ་རྒྱན་རྩ་འགྲེལ་ལས་བཤད་
ཅིང་། རིམ་པ་འདི་ཡང་གཙོ་བོའི་གདུལ་བྱ་དབང་རྣོན་གྱི་དབང་དུ་བྱས་པའི་ཕྱིར་ཏེ།
དེ་ཉིད་ལས། ཡང་དག་ཤེས་ཚོལ་སྔོན་བཏང་སྟེ། །དོན་དམ་རྣམ་པར་ངེས་གྱུར་ནས།།
ལྟ་ངན་ཐིབས་གནས་འཇིག་རྟེན་ལ། །སྙིང་རྗེ་ཀུན་ཏུ་སྐྱེས་ནས་སུ། །འགྲོ་དོན་བྱེད་
པར་དཔའ་གྱུར་པ། །བྱང་ཆུབ་བློ་རྒྱས་མཁས་པ་ནི། །བློ་དང་སྙིང་རྗེས་བརྒྱན་པ་
ཡིས། །ཐུབ་པའི་བརྟུལ་ཞུགས་ཡང་དག་སྤྱོད། །ཡང་དག་དད་པས་རྗེས་འབྲང་བ།།
རྫོགས་པའི་བྱང་ཆུབ་སེམས་བསྐྱེད་ནས། །ཐུབ་པའི་བརྟུལ་ཞུགས་བླང་བྱ་སྟེ། །དེ་
ནི་ཡང་དག་ཤེས་ཚོལ་བརྩོན། །ཞེས་གསུངས་པའི་ཕྱིར། འདི་ལྟར་ན། དེ་བཞིན་
གཤེགས་པའི་སྙིང་པོའི་མདོ་ཡང་རིམ་པ་གསུམ་པ་འདིའི་མཚན་གཞིར་བཟུང་བར་བྱ་



55
སྐབས་དང་པོ།
སྟེ༑ ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་སྐབས་དང་པོའི་མཇུག་དགོས་པ་
སྟོན་པའི་གཞུང་དུ། སྔར་ནི་དེ་ལྟར་རྣམ་བཞག་ནས། །སླར་ཡང་བླ་མའི་རྒྱུད་འདི་
རུ༑ ༑ཉེས་པ་ལྔ་རྣམས་སྤང་བའི་ཕྱིར། །ཁམས་ཡོད་ཉིད་ཅེས་བསྟན་པ་ཡིན། །ཅེས་
པའི་གཞུང་གི་དོན་དུ་ཆེས་ཤིན་ཏུ་གསལ་བའི་ཕྱིར་རོ། །འོ་ན་འདི་ནས་བཤད་པའི་
རིམ་པ་གསུམ་དང་། དགོངས་འགྲེལ་ནས་བཤད་པའི་འཁོར་ལོ་གསུམ་རིམ་པ་བཞིན་
ཕན་ཚུན་ནང་འགལ་ལམ་མི་འགལ་ཇི་ལྟར་ཡིན་ཞེ་ན། འདི་ནས་བཤད་པའི་རིམ་པ་
དང་པོ་དང་དགོངས་འགྲེལ་ནས་བཤད་པའི་འཁོར་ལོ་དང་པོ་གཉིས་འགལ་བ་ཁོ་ན་ཡིན་
ཏེ༑ འདི་ནས་བཤད་པའི་རིམ་པ་དང་པོའི་མདོ་ཡིན་ན་ཐེག་ཆེན་གྱི་མདོ་ཡིན་དགོས།
དགོངས་འགྲེལ་ནས་བཤད་པའི་འཁོར་ལོ་དང་པོའི་མདོ་ཡིན་ན་ཐེག་དམན་གྱི་མདོ་ཡིན་
དགོས་པའི་ཕྱིར། འདི་ནས་བཤད་པའི་རིམ་པ་གཉིས་པ་དང་། དགོངས་འགྲེལ་ནས་
བཤད་པའི་འཁོར་ལོ་བར་པ་མི་འགལ་ཏེ། བཀའ་རྒྱས་འབྲིང་བསྡུས་གསུམ་པོ་དེ་དེ་
གཉིས་ཀ་ཡིན་པའི་ཕྱིར། ཐལ་འགྱུར་བ་ལྟར་ན་འདི་ནས་བཤད་པའི་རིམ་པ་གསུམ་
པ་དང་དགོངས་འགྲེལ་ནས་བཤད་པའི་འཁོར་ལོ་ཐ་མ་འགལ་བ་ཤ་སྟག་ཡིན་ཏེ། འདི་
ནས་བཤད་པའི་རིམ་པ་གསུམ་པའི་མདོ་ཡིན་ན་ངེས་དོན་གྱི་མདོ་ཡིན་དགོས། དགོངས་
འགྲེལ་ནས་བཤད་པའི་འཁོར་ལོ་ཐ་མའི་མདོ་ཡིན་ན་དྲང་དོན་གྱི་མདོ་ཡིན་དགོས་པའི་
ཕྱིར། ཞི་འཚོ་ཡབ་སྲས་ལྟར་ན་འགལ་མི་འགལ་དཔྱད་པར་འོས་ཤིང་འཕགས་སེང་
གཉིས་ཞི་འཚོ་ཡབ་སྲས་ཀྱི་རྗེས་སུ་འབྲང་བའི་ཕྱོགས་མི་འདོད་ན། ཐལ་འགྱུར་བ་དང་
མཐུན་པར་བྱ་དགོས་ཏེ། རྣམ་དཔྱོད་ལྡན་པའི་བསམ་དོན་ཡིན་པའི་ཕྱིར་རོ། ། །
དེ་ལྟར་གོང་དུ་ཤེར་ཕྱིན་གྱི་མདོའི་བརྗོད་བྱ་གཏན་ལ་འབེབས་པའི་བསྟན་བཅོས་



ཕར་ཕྱིན་སྤྱི་དོན།
56
རྒྱན་རྩོམ་པར་དམ་བཅས་པ་ལ་ཁོ་ན་རེ། གཞི་ཁོ་ན་བརྗོད་བྱར་བྱེད་དམ་གཉེན་པོ་
ཁོ་ན་བརྗོད་བྱར་བྱེད་དམ་རྣམ་པ་ཁོ་ན་བརྗོད་བྱར་བྱེད་ཅེས་གྲང་། དང་པོ་ལྟར་ན་
ཆོས་མངོན་པ་དང་ཟློས་ཏེ་དེ་ལས་གཞི་ཕུང་ཁམས་སྐྱེ་མཆེད་ཀྱི་རབ་དབྱེ་རྒྱས་པར་
བསྟན་ཟིན་པའི་ཕྱིར། གཉིས་པ་ལྟར་ན། བསྟན་བཅོས་རྩོམ་པ་དོན་མེད་པར་འགྱུར་
ཏེ༑ གཉེན་པོ་འདི་སྤང་བྱ་གང་གི་གཉེན་པོ་ཡིན་པ་ཁོང་དུ་ཆུད་པར་མི་འགྱུར་རམ།
རྣམ་པར་བྱང་བའི་དངོས་པོ་ཙམ་བརྗོད་བྱར་བསྡུས་པའི་ཕྱིར། གསུམ་པ་ལྟར་ན་རྣམ་
པ་གཞི་བཅས་ཁོ་ན་བརྗོད་བྱར་བྱེད་དམ། རྣམ་པ་གཞི་མེད་ཁོ་ན་བརྗོད་བྱར་བསྡུས་
པ་གང་ཡིན། དང་པོ་ལྟར་ན་ཆོས་མངོན་པ་དང་ཟློས་བའི་ཉེས་པ་སོ་ན་གནས་ཤིང་།
གཉིས་པ་ལྟར་ན་གྲོལ་བ་དོན་གཉེར་ལ་ཉེ་བར་མཁོ་བའི་དོན་ཅུང་ཟད་ཀྱང་མ་བསྟན་
པར་འགྱུར་ཏེ་འདི་ལ་བརྟེན་ནས་ཕུང་པོ་མི་རྟག་པ་སོགས་སུ་རྟོགས་མི་ནུས་སོ་ཞེ་ན། ཞེས་
པའི་རྩོད་པ་ནི། དེ་ལྟར་ཕྱག་འཚལ་བ་དང་ཞེས་པ་ནས། གཞན་དག་སེམས་པར་
འགྱུར་བ་མ་ཡིན་ནམ་ཞེས་པའི་བར་གྱིས་འཆད། ལན་ནི། བསྟན་བཅོས་མངོན་རྟོགས་
རྒྱན་ཆོས་ཅན། གཞི་གཉེན་རྣམ་པ་གསུམ་གང་རུང་རེ་རེ་ཁོ་ན་བརྗོད་བྱར་བྱས་པའི་
སྒོ་ནས་ཆོས་མངོན་པ་དང་ཟློས་པའི་སྐྱོན་དུ་མི་འགྱུར་ཏེ། ཡུལ་ཅན་མཁྱེན་གསུམ་
མཚོན་པའི་ཕྱིར་དུ་ཡུལ་གཞི་གཉེན་རྣམ་པ་གསུམ་ཅར་གཏན་ལ་འབེབས་པའི་ཕྱིར་ཏེ།
མངོན་པར་རྟོགས་པའི་རྒྱན་ཡིན་ན། དོན་མངོན་པར་རྟོགས་པ་བརྒྱད་བརྗོད་བྱར་བྱེད་
དགོས་ཤིང་། མཁྱེན་གསུམ་གྱིས་མངོན་པར་རྟོགས་པ་བརྒྱད་བསྡུས་པའི་ཕྱིར་རོ། །ཞེས་
པའི་ལན་ནི། དེ་ནི་མ་ཡིན་ཏེ་ཞེས་སོགས་ཀྱིས་འཆད། འོ་ན་མཁྱེན་གསུམ་གྱིས་དོན་
མངོན་པར་རྟོགས་པ་བརྒྱད་དང་འཕགས་པའི་མངོན་རྟོགས་མཐའ་དག་བསྡུས་པ་ལ་



57
སྐབས་དང་པོ།
ཤེས་བྱེད་ཀྱི་ལུང་ཡོད་དམ་ཞེ་ན། ཡོད་དེ། ཡུམ་རྒྱས་འབྲིང་བསྡུས་པ་གསུམ་ལས་
གསུངས་པའི་ཕྱིར། དེ་ལྟར་ན་ཤེས་བྱེད་ཀྱི་ལུང་འགོད་པ་ལ་གསུམ་ཡོད་དེ། གཞི་
ཤེས་ཀྱིས་ཉན་རང་གི་མངོན་རྟོགས་བསྡུས་པའི་ཤེས་བྱེད་ཀྱི་ལུང་འགོད་པ་དང་། ལམ་
ཤེས་ཀྱིས་བྱང་སེམས་ཀྱི་མངོན་རྟོགས་བསྡུས་པའི་ཤེས་བྱེད་ཀྱི་ལུང་འགོད་པ་དང་། རྣམ་
མཁྱེན་ཀྱིས་སངས་རྒྱས་ཀྱི་མངོན་རྟོགས་བསྡུས་པའི་ཤེས་བྱེད་ཀྱི་ལུང་འགོད་པ་རྣམས་
སུ་ཡོད་པའི་ཕྱིར། དང་པོ་ནི། དོན་ཚན་བཞིའི་སྒོ་ནས་ཤེས་དགོས་ཏེ། གཞི་ཤེས་ཀྱི་
ཤེས་བྱའི་གཞི་ངོས་བཟུང་བ། སྒོམ་པ་པོའི་རྟེན་གྱི་གང་ཟག དེས་ཇི་ལྟར་ཤེས་པའི་
ཚུལ། དེས་ན་ཉན་རང་གི་མངོན་རྟོགས་གཞི་ཤེས་སུ་འགྱུར་ཚུལ་རྣམས་སུ་ཡོད་པའི་
ཕྱིར། དེ་དག་རིམ་པ་བཞིན་བསྟན་ཚུལ་ཡོད་དེ། རབ་འབྱོར་ཐམས་ཅད་ནི་ཕྱི་དང་
ནང་གི་ཆོས་རྣམས་ཇི་སྙེད་པ་ཞེས་སོགས་ཀྱིས་དང་པོ་དང་། ཉན་ཐོས་དང་རང་སངས་
རྒྱས་རྣམས་ཀྱིས་ཞེས་པས་གཉིས་པ་དང་། ཤེས་ཀྱི་ལམ་ཐམས་ཅད་ཀྱིས་ཀྱང་མིན་
ལ་རྣམ་པ་ཐམས་ཅད་དུ་ཡང་མ་ཡིན་པས་ཞེས་པས་གསུམ་པ་དང་། དེའི་ཕྱིར་ཉན་
ཐོས་དང་རང་སངས་རྒྱས་རྣམས་ཀྱི་ནི་ཐམས་ཅད་ཤེས་པ་ཉིད་ཅེས་བྱའོ། །ཞེས་པས་
བཞི་པ་བསྟན་པའི་ཕྱིར། གཉིས་པའང་དོན་ཚན་བཞིའི་སྒོ་ནས་ཤེས་དགོས་ཏེ་སྒོམ་
པ་པོའི་རྟེན་གྱི་གང་ཟག ལམ་ཤེས་ཀྱི་ཤེས་བྱའི་ལམ་ངོས་བཟུང་བ། དེ་ཇི་ལྟར་
ཤེས་པའི་ཚུལ། དེས་ན་བྱང་སེམས་ཀྱི་མངོན་རྟོགས་ལམ་ཤེས་སུ་འགྱུར་ཚུལ་རྣམས་
སུ་ཡོད་པའི་ཕྱིར། དེ་དག་རིམ་པ་བཞིན་བསྟན་ཚུལ་ཡོད་དེ། རབ་འབྱོར་བྱང་ཆུབ་
སེམས་དཔའ་རྣམས་ཀྱིས་ཞེས་པས་དང་པོ་དང་། ཉན་ཐོས་ཀྱི་ལམ་གང་ཡིན་པ་དང་།
རང་སངས་རྒྱས་ཀྱི་ལམ་གང་ཡིན་པ་ཞེས་སོགས་ཀྱིས་གཉིས་པ་དང་། གསུམ་པ་ལ་



ཕར་ཕྱིན་སྤྱི་དོན།
58
ཤེས་རབ་ཁྱད་པར་ཅན་དང་ལྡན་པའི་སྒོ་ནས་ཤེས་པར་བྱེད་ཚུལ་དང་། ཐབས་ཁྱད་
པར་ཅན་དང་ལྡན་པའི་སྒོ་ནས་ཤེས་པར་བྱེད་ཚུལ་གཉིས་ཡོད་པ་ལས། ལམ་ཐམས་
ཅད་བསྐྱེད་པར་བྱ་ཞིང་ལམ་ཐམས་ཅད་ཤེས་པར་བྱའོ་ཞེས་སོགས་ཀྱིས་དང་པོ་དང་།
སྨོན་ལམ་ཡོངས་སུ་རྫོགས་པར་མ་བྱས་པ་དང་ཞེས་སོགས་ཀྱིས་གཉིས་པ་བསྟན་ཅིང་།
དེའི་ཕྱིར་བྱང་ཆུབ་སེམས་དཔའ་རྣམས་ཀྱི་ནི་ལམ་གྱི་རྣམ་པ་ཤེས་པ་ཉིད་ཅེས་བྱའོ།།
ཞེས་པས་བཞི་པ་བསྟན་པའི་ཕྱིར། །
སྐབས་འདིར་མཐའ་དཔྱད་པ་ལ་ལྔ་། ཤེས་བསྐྱེད་ཀྱི་ལམ་ངོས་བཟུང་བ། སྤྱིར་
བཏང་དམིགས་བསལ་གྱི་དོན་ངོས་བཟུང་བ། ཉན་རང་གི་སྤངས་རྟོགས་ཀྱི་རིགས་
གང་ནས་རྫོགས་དཔྱད་པ། རྫོགས་སྨིན་སྦྱངས་གསུམ་བྱས་པའི་ཚད། འདིར་བསྟན་
ཡང་དག་མཐའ་ངོས་བཟུང་ནས་དེ་མངོན་དུ་བྱེད་ཚུལ་ལོ། །དང་པོ་ནི། མི་རྟག་སོགས་
བཅུ་དྲུག་རྟོགས་པའི་ཡེ་ཤེས་སོགས་གསུམ་པོ་དེ་འདིར་བསྟན་ཤེས་བསྐྱེད་ཀྱི་ལམ་དུ་
འཇོག་ཅིང་། ཉན་རང་རང་རྒྱུད་ཀྱིས་བསྡུས་པའི་ལམ་དང་། བྱང་ཆུབ་སེམས་དཔའ་
རང་རྒྱུད་ཀྱིས་བསྡུས་པའི་ལམ་རྣམས་འདིར་བསྟན་ཤེས་བསྐྱེད་ཀྱི་ལམ་དུ་མི་བྱ་སྟེ།
འདིར་བསྟན་ཤེས་བྱ་ཉན་རང་གི་ལམ་དེ་བྱང་ཆུབ་སེམས་དཔས་རང་རྒྱུད་ལ་བསྐྱེད་
ཅིང་ཤེས་པར་བྱེད་དགོས་ཤིང་། རྣམ་གཞག་གི་རྟེན་ཉན་རང་ལ་རྣམ་པར་འཇོག་པར་
གསུངས་པའི་ཕྱིར་རོ། །གཉིས་པའི་དོན་ཡོད་དེ། རབ་འབྱོར་ཞེས་པ་ནས་བྱ་བ་ཡང་
བྱ་ལ་ཞེས་པའི་བར་གྱིས་སྤྱིར་བཏང་ནས། རྫོགས་སྨིན་སྦྱངས་གསུམ་མ་བྱས་པར་
ཡང་དག་མཐའ་མངོན་དུ་མི་བྱ་ཞེས་དམིགས་ཀྱིས་བསལ་བའི་ཕྱིར། གསུམ་པ་ལ་
གཞན་ལུགས་དགག་པ་དང་། རང་ལུགས་བཤད་པ་གཉིས། དང་པོ་ནི། གཡག་



59
སྐབས་དང་པོ།
ཊིཀ་པ་ན་རེ། དམན་ལམ་སྔོན་དུ་མ་སོང་བའི་བྱང་ཆུབ་སེམས་དཔའ་ཉན་རང་གི་
སྤང་པ་ས་བརྒྱད་པར་རྫོགས་ཏེ། དེར་ཉོན་སྒྲིབ་མ་ལུས་པར་སྤངས་པའི་ཕྱིར། རྟོགས་
པ་ས་དང་པོར་རྫོགས་ཏེ། དེར་གང་ཟག་གི་བདག་མེད་མངོན་སུམ་དུ་རྟོགས་པའི་ཕྱིར་
ཞེས་ཟེར། དེ་ནི་སློབ་དཔོན་གྱི་བཞེད་པ་མ་ཡིན་ཏེ། སློབ་དཔོན་གྱིས་ཁམས་གསུམ་
གྱི་སྒོམ་སྤངས་ཉོན་མོངས་ལ་བཅུ་དྲུག་གི་དབྱེ་བ་མཛད་ནས་དེ་ལ་ས་བཅུའི་ངོས་སྐལ་
གྱི་སྤང་བྱའི་ཉོན་སྒྲིབ་ཡོད་པར་བཞེད་པའི་ཕྱིར་ཏེ། འགྲེལ་ཆེན་དུ། སྒོམ་སྤངས་
ཉོན་མོངས་ཀྱི་དབྱེ་བ་མཛད་པའི་རྗེས་སུ། མཐོང་བ་དང་སྒོམ་པའི་ལམ་ལ་ཡོངས་
སུ་སྦྱོང་བའི་ཆོས་ཀྱི་དབྱེ་བས་རབ་ཏུ་དགའ་བ་ལ་སོགས་པའི་ས་བཅུར་རྣམ་པར་གཞག་
གོ ༑ཞེས་གསུངས་པའི་ཕྱིར། ཡང་རོང་ཊིཀ་པ་ན་རེ། ས་དང་པོ་ནས་སྤངས་རྟོགས་
གཉིས་ཀ་རྫོགས་ཏེ། གང་ཟག་གི་བདག་མེད་མངོན་སུམ་དུ་རྟོགས་པའི་ཕྱིར་དང་། ཉོན་
སྒྲིབ་ལ་གཉིས་སུ་ཕྱེ་བའི་འཁོར་བར་འཆིང་བྱེད་ཀྱི་ཉོན་སྒྲིབ་ས་དང་པོ་ནས་སྤངས་ཤིང་
བག་ལ་ཉལ་གྱི་ཉོན་སྒྲིབ་ཉན་རང་དགྲ་བཅོམ་པས་ཀྱང་མ་སྤངས་པའི་ཕྱིར་ཏེ། ཉན་
རང་དགྲ་བཅོམ་མ་རིག་བག་ཆགས་ཀྱི་རྒྱུ་ལས་ཡིད་ཀྱི་རང་བཞིན་གྱི་ལུས་ལེན་པའི་
ཕྱིར་ཞེས་ཟེར། འོ་ན། ཉན་རང་དགྲ་བཅོམ་པས་ཉོན་སྒྲིབ་ལྷན་སྐྱེས་ཀྱི་ས་བོན་ཟད་
པར་མ་སྤངས་པར་ཐལ། དེས་བག་ལ་ཉལ་གྱི་ཉོན་སྒྲིབ་ཟད་པར་མ་སྤངས་པའི་ཕྱིར།
འདོད་ན། འཕགས་པ་སློབ་པའི་གང་ཟག་རྣམས་དགེ་འདུན་དཀོན་ཅོག་མ་ཡིན་པར་
ཐལ། ཉན་ཐོས་ཀྱི་མཐོང་ལམ་རྣམ་གྲོལ་ལམ་ནས་སྐྱབས་གནས་ཡང་དག་ཡིན་མིན་
གྱི་ཐེ་ཚོམ་ཟད་པར་མ་སྤངས་པའི་ཕྱིར་ཏེ། དེ་ནས་གང་ཟག་གི་བདག་འཛིན་ཀུན་
བརྟགས་ཀྱི་ས་བོན་ཟད་པར་མ་སྤངས་པའི་ཕྱིར་ཏེ། ཉན་རང་དགྲ་བཅོམ་པས་ཉོན་



ཕར་ཕྱིན་སྤྱི་དོན།
སྒྲིབ་ལྷན་སྐྱེས་ཀྱི་ས་བོན་ཟད་པར་མ་སྤངས་པའི་ཕྱིར། རྟགས་ཁས། གཞན་ཡང་།
ཉན་རང་དགྲ་བཅོམ་པས་བག་ལ་ཉལ་གྱི་ཉོན་སྒྲིབ་མ་སྤངས་པའི་ཤེས་བྱེད་དུ་མ་རིག་
བག་ཆགས་ཀྱི་རྒྱུ་ལས་ཡིད་ཀྱི་རང་བཞིན་གྱི་ལུས་ལེན་པ་འགོད་པ་འབྲེལ་མེད་དེ། མ་
རིག་བག་ཆགས་ཀྱི་ས་ཞེས་པ་ནི་ཤིང་རྟ་ཆེན་པོ་རྣམས་ཀྱིས་ཤེས་སྒྲིབ་ཏུ་མཛད་ཀྱི་ཉོན་
སྒྲིབ་ཏུ་མ་གསུངས་པའི་ཕྱིར། ཁོ་བོ་ཅག་ཀྱང་བག་ལ་ཉལ་གྱི་ཉོན་སྒྲིབ་ཤེས་སྒྲིབ་ཏུ་
འདོད་དོ་ཞེ་ན། དེ་བས་ཆེས་འདི་ངོ་མཚར་ཆེ་སྟེ། ས་དང་པོར་ཉན་རང་གི་སྤངས་
པ་རྫོགས་མ་རྫོགས་དཔྱོད་པའི་སྐབས་སུ་ཤེས་སྒྲིབ་རྣམ་པ་ཐམས་ཅད་དུ་མི་རུང་བའི་
ཕྱིར་རོ། །གཞན་ཡང་། ས་དང་པོ་ནས་ཉོན་སྒྲིབ་ཟད་པར་སྤངས་པ་མི་འཐད་པར་
ཐལ། དམན་ལམ་སྔོན་མ་སོང་གི་བྱང་ཆུབ་སེམས་དཔས་ཉོན་སྒྲིབ་དང་ཤེས་སྒྲིབ་
ཅིག་ཅར་དུ་སྤོང་བའི་ཕྱིར་ཏེ། ཀུན་བཏུས་ལས། དེས་བྱང་ཆུབ་ཐོབ་པ་ན་ཉོན་མོངས་
པ་དང་ཤེས་བྱའི་སྒྲིབ་པ་ཅིག་ཅར་སྤོང་ངོ་། །ཅིག་ཅར་དགྲ་བཅོམ་པ་དང་དེ་བཞིན་
གཤེགས་པར་འགྱུར་རོ། །དེས་ཉོན་མོངས་མ་སྤངས་སུ་ཟིན་ཀྱང་སྔགས་དང་སྨན་
གྱིས་བསད་པའི་དུག་ལྟ་བུ་དང་། དཔེར་ན་སྤངས་པའི་དགྲ་བཅོམ་པ་ལྟར་ས་ཐམས་
ཅད་དུ་ཉོན་མོངས་པའི་ཉེས་པ་མི་སྐྱེད་དོ། །ཅེས་གསུངས། གཉིས་པ་རང་གི་ལུགས་
ནི༑ ཉི་ཁྲི་སྣང་བ་ལས། གཞན་ཡང་རྒྱུན་དུ་ཞུགས་པ་ནས་རང་སངས་རྒྱས་ཀྱི་བར་
གྱི་ཤེས་པ་དང་སྤོང་བ་གང་ཡིན་པ་དེ་ནི་མི་སྐྱེ་བའི་ཆོས་ལ་བཟོད་པ་ཐོབ་པའི་བྱང་ཆུབ་
སེམས་དཔའི་བཟོད་པ་ཡིན་ནོ། །ཞེས་གསུངས་པ་ཡིན་ནོ། །བཟོད་པ་གང་ཡིན་ཞེ་
ན་སྡུག་བསྔལ་ལ་ཆོས་ཤེས་པའི་བཟོད་པའོ། །འདི་ག་ལས་ཤེས་ཞེ་ན་ལམ་གཞན་ཁྱད་
པར་ཡོད་པ་ཡིན་ན་རིགས་དང་དབང་པོ་དང་ཚོགས་ཁྱད་ཞུགས་པར་འགྱུར་བའི་ཕྱིར་



61
སྐབས་དང་པོ་
རོ༑ ༑བྱང་ཆུབ་སེམས་དཔའི་བཟོད་པའི་བྱེད་པར་གཞན་རྣམས་ཀྱི་རྟོགས་པའི་བྱེད་
པ་མ་ལུས་པ་འདུས་པར་འགྱུར་གྱི། དེ་དག་གི་ཤེས་པ་དང་སྤངས་པ་གང་ཡིན་པ་དེ་
དེའི་བཟོད་པ་ཡིན་གྱི། རྟོགས་པའི་ཚད་འདི་ཙམ་མ་ཡིན་ནོ་ཞེས་བྱ་བ་ནི་རྣམ་གྲངས་
གཞན་ཡིན་ནོ། །ཞེས་གསུངས་པའི་དོན་བཤད་ན། གསུངས་པ་ཡིན་ནོ་ཞེས་པའི་བར་
གྱི་མདོ་ལས་གསུངས་པའི་ཚུལ་འགོད། བཟོད་པ་དེ་ཡང་གང་ཞེ་ན་ཞེས་པ་ནས་དེའི་
བཟོད་པ་ཡིན་གྱི་ཞེས་པའི་བར་གྱིས་ཉན་རང་གི་ལམ་གྱི་བྱེད་པ་གང་འདུ་བའི་བཟོད་
པ་དང་། དེར་འདུ་བའི་ཚུལ་དང་འདུ་བའི་རྒྱུ་མཚན་རྣམས་འཆད། དེའི་ཚུལ་ཡང་
ཐེག་པ་ཆེན་པོའི་མཐོང་ལམ་སྡུག་བསྔལ་ལ་ཆོས་བཟོད་ཀྱི་ནང་དེར་ཉན་རང་གི་སྤངས་
རྟོགས་འདུས་པ་ཡིན་ཏེ། དེར་ཉན་རང་རྣམས་ཀྱི་གང་ཟག་གི་བདག་མེད་དང་གཟུང་
བ་ཕྱི་རོལ་དོན་གྱིས་སྟོང་བར་རྟོགས་པའི་ལམ་གྱི་བྱེད་པ་མ་ལུས་པ་འདུས་པའི་ཕྱིར།
དེ་ཡིན་ཏེ། དམན་ལམ་སྔོན་དུ་མ་སོང་བའི་བྱང་སེམས་སྦྱོར་ལམ་པ་དེས་ཉོན་སྒྲིབ་
དང་གཟུང་བ་ཕྱི་རོལ་དོན་དུ་འཛིན་པའི་རྟོག་པ་སྤོང་བ་ལ་གཙོ་བོ་འབད་ན་ཐེག་ཆེན་
གྱི་མཐོང་ལམ་སྡུག་བསྔལ་ཆོས་བཟོད་ཐོབ་པའི་ཚོད་དེར་དེ་གཉིས་ཟད་པར་སྤངས་
པའི་སྤངས་པ་ཐོབ་ནུས་པའི་ཕྱིར་ཏེ། བྱང་སེམས་དེ་ལ་ལམ་གཞན་ཆོས་ཉིད་བདེན་
སྟོང་དུ་རྟོགས་པའི་ཡེ་ཤེས་ཉན་རང་ལས་ཁྱད་ཞུགས་པ་ཡིན་ན། དེའི་སྟེང་དུ་ཐེག་
པ་ཆེན་པོའི་རིགས་དང་ལྡན་པ་དང་། དད་སོགས་ཀྱི་དབང་པོ་ཤིན་ཏུ་རྣོ་བ་དང་། བསོད་
ནམས་ཀྱི་ཚོགས་རྒྱ་ཆེན་པོའི་སྒོ་ནས་ཉན་རང་ལས་ཁྱད་ཞུགས་པའི་ཕྱིར་རོ། །ཅེས་
པ་ཡིན་ནོ། །འོ་ན་སྐབས་དེར་ཉན་རང་གི་སྤངས་རྟོགས་ཀྱི་རིགས་རྫོགས་སམ་སྙམ་
ན༑ དེ་འགོག་པ་ལ་རྟོགས་པའི་ཚད་འདི་ཙམ་མ་ཡིན་ནོ་ཞེས་བྱ་བ་ནི། རྣམ་གྲངས་



ཕར་ཕྱིན་སྤྱི་དོན། །
གཞན་ཡིན་ནོ་ཞེས་གསུངས། དེས་ན་ཉོན་སྒྲིབ་ཟད་པར་སྤངས་པའི་སྤངས་པ་ཐོབ་
པ་དང་། སྤངས་པ་དེས་ཁྱད་པར་དུ་བྱས་པའི་གང་ཟག་གི་བདག་མེད་རྫོགས་པར་རྟོགས་
པ་གཉིས། དམན་ལམ་སྔོན་དུ་མ་སོང་བའི་བྱང་སེམས་འཕགས་པས་སངས་རྒྱས་པ་
དང་དུས་མཉམ་དུ་ཐོབ་པ་ཡིན་ཏེ། གོང་དུ་བཤད་པའི་ལུང་རིགས་རྣམས་ལས་གྲུབ་
པའི་ཕྱིར་རོ། །
བཞི་པ་རྫོགས་སྨིན་སྦྱངས་གསུམ་བྱས་པའི་ཚད་ནི། ཁ་ཅིག ཆོས་ཉིད་ལ་
མཉམ་པར་གཞག་བཞིན་དུ་གཞན་དོན་འབད་མེད་ལྷུན་གྲུབ་ཏུ་བྱེད་ནུས་པ་དེ་སྨོན་ལམ་
ཡོངས་སུ་རྫོགས་པའི་ཚད་དང་། བྱང་སེམས་ལམ་གྱི་གདུལ་བྱ་རྫོགས་པ་དེ་སེམས་
ཅན་སྨིན་པའི་ཚད་ཡིན་ནོ་ཞེས་ཟེར་ན། འོ་ན་མཆོག་གི་སྤྲུལ་སྐུས་དམན་ལམ་སྔོན་
དུ་མ་སོང་བའི་བྱང་སེམས་འཕགས་པ་ལ། ཆོས་སྐུ་མ་ཐོབ་བར་དུ་ཆོས་སྐུ་མངོན་དུ་
མི་བྱའོ། །ཅེས་གདམས་རིགས་པར་ཐལ། དེས་དེ་ལ་ཆོས་སྐུ་མ་ཐོབ་བར་དུ་ཡང་
དག་མཐའ་མངོན་དུ་མི་བྱའོ། །ཅེས་གདམས་རིགས་པའི་ཕྱིར། མ་གྲུབ་ན་སོང་། དེར་
ཐལ། དེས་དེ་ལ་ཆོས་སྐུ་མ་ཐོབ་བར་དུ་འདིར་བསྟན་ཡང་དག་མཐའ་མངོན་དུ་མི་
བྱའོ་ཅེས་གདམས་རིགས་པ་གང་ཞིག རྒྱུ་མཚན་མཚུངས་པའི་ཕྱིར། དང་པོ་མ་
གྲུབ་ན་སོང་། དེར་ཐལ། དེས་དེ་ལ་རྫོགས་སྨིན་སྦྱངས་གསུམ་མ་བྱས་པར་འདིར་
བསྟན་ཡང་དག་མཐའ་མངོན་དུ་མི་བྱའོ་ཅེས་གདམས་རིགས་པ་གང་ཞིག རྫོགས་
སྨིན་སྦྱངས་གསུམ་བྱས་པའི་གང་ཟག་ཡིན་ན་ཆོས་སྐུ་ཐོབ་པའི་གང་ཟག་ཡིན་དགོས་
པའི་ཕྱིར་ཏེ། རྩ་བའི་དམ་བཅའ་དེའི་ཕྱིར། རང་གི་ལུགས་ནི། ལོངས་སྐུའི་ཞིང་
ཁྱད་པར་ཅན་གྱི་གདུལ་བྱའི་ཆེད་དུ་དམ་བཅས་པའི་སྨོན་ལམ་གྱི་རྒྱུའི་དགེ་བའི་རྩ་བའི་



63
སྐབས་དང་པོ།
ནུས་པ་ཡོངས་སུ་རྫོགས་པ་དེ། ལོངས་སྐུའི་ཞིང་ཁྱད་པར་ཅན་གྱི་གདུལ་བྱའི་ཆེད་
དུ་དམ་བཅས་པའི་སྨོན་ལམ་ཡོངས་སུ་རྫོགས་པའི་ཚད་དང་། སྤྲུལ་སྐུའི་ཞིང་ཁྱད་
པར་ཅན་གྱི་གདུལ་བྱའི་ཆེད་དུ་དམ་བཅས་པའི་སྨོན་ལམ་གྱི་རྒྱུའི་དགེ་བའི་རྩ་བའི་ནུས་
པ་ཡོངས་སུ་རྫོགས་པ་དེ། སྤྲུལ་སྐུའི་ཞིང་ཁྱད་པར་ཅན་གྱི་གདུལ་བྱའི་ཆེད་དུ་དམ་
བཅས་པའི་སྨོན་ལམ་ཡོངས་སུ་རྫོགས་པའི་ཚད་དང་། ཞིང་བྱེ་བ་ཕྲག་བརྒྱར་སྐུའི་
བཀོད་པ་གྲངས་དེ་སྙེད་དང་། སྐུ་རེ་རེའི་འཁོར་དུ་སེམས་ཅན་དཔག་ཏུ་མེད་པ་ལ་
ཆོས་ཚིགས་སུ་བཅད་པ་རེ་རེ་བསྟན་པས་སྨིན་གྲོལ་གྱི་ལམ་ལ་འགོད་ནུས་པའི་རྒྱུའི་དགེ་
རྩ་ཡོངས་སུ་བསགས་ཟིན་པ་དེ། སེམས་ཅན་ཡོངས་སུ་སྨིན་པར་བྱས་པའི་ཚད་དང་།
རང་གང་དུ་སངས་རྒྱས་འགྱུར་གྱི་ལོངས་སྤྲུལ་གཉིས་ཀྱི་ཞིང་ཁྱད་པར་ཅན་འགྲུབ་པའི་
རྒྱུའི་དགེ་བའི་རྩ་བའི་ནུས་པ་མཐུ་ཅན་དུ་སོང་བ་དེ། སངས་རྒྱས་ཀྱི་ཞིང་སྦྱངས་པའི་
ཚད་ཡིན་ནོ། །
ལྔ་པ་འདིར་བསྟན་ཡང་དག་མཐའ་ངོས་བཟུང་ནས་དེ་མངོན་དུ་བྱས་པའི་ཚད་
བཤད་པ་ནི། ཁ་ཅིག དེ་བཞིན་ཉིད་འདིར་བསྟན་ཡང་དག་མཐའ་དང་། དེ་ལ་
སླར་མི་ལྡང་བའི་ཚུལ་གྱིས་མཉམ་པར་གཞག་པ་དེ་དེ་མངོན་དུ་བྱས་པའི་ཚད་ཡིན་ཞེས་
ཟེར། ཡང་ཁ་ཅིག གློ་བུར་དྲི་བྲལ་གྱི་ཆོས་ཉིད་འདིར་བསྟན་ཡང་དག་མཐའ་དང་།
དེ་ཐོབ་པ་འདིར་བསྟན་ཡང་དག་མཐའ་མངོན་དུ་བྱས་པའི་ཚད་ཡིན་ཟེར་ཞིང་། སྔ་
ཕྱི་གཉིས་ཀས་ཆོས་ཉིད་ལ་མཉམ་པར་གཞག་བཞིན་དུ་གཞན་དོན་འབད་མེད་ལྷུན་འགྲུབ་
ཏུ་བྱེད་ནུས་པ་སྨོན་ལམ་ཡོངས་སུ་རྫོགས་པའི་ཚད་དུ་སྨྲས་པ་ལ། རྣམ་བཤད་དུ། མཆོག་
གི་སྤྲུལ་པའི་སྐུས་དམན་ལམ་སྔོན་དུ་མ་སོང་བའི་བྱང་སེམས་འཕགས་པ་ལ་སངས་རྒྱས་



64
ཕར་ཕྱིན་སྤྱི་དོན།
མ་ཐོབ་བར་དུ་སངས་རྒྱས་མངོན་དུ་མི་བྱའོ་ཞེས་གདམས་རིགས་པར་ཐལ་བའི་ཐལ་
བ་འཕེན་པ་མཛད་དེ་ཤེས་པར་བྱའོ། །རང་ལུགས་ནི། ཁྱབ་པ་འདུ་བྱེད་ཀྱི་སྡུག་བསྔལ་
ཉེ་བར་ཞི་བའི་ཉེར་ཞི་དེ། འདིར་བསྟན་གདམས་དོན་དུ་གྱུར་པའི་ཡང་དག་མཐའ་
ཡིན་ལ། འདི་ཉིད་སློབ་དཔོན་གྱི་བཞེད་པ་ཡིན་པར་སློབ་དཔོན་ཆོས་ཀྱི་བཤེས་གཉེན་
བཞེད་དེ། ཚིག་གསལ་ལས་དེ་ཁོ་ན་ཉིད་ནི་གང་ཟག་ལ་བདག་མེད་པའི་མཐའ་ཞི་བ་
ཉིད་དེ། ཞེས་གསུངས། མངོན་དུ་བྱས་པའི་ཚད་ནི། ཉེར་ཞི་དེ་ལ་རང་གི་བསམ་ངོ་
ལ་ལྟོས་ཏེ་སླར་མི་ལྡང་བའི་ཚུལ་གྱིས་མཉམ་པར་གཞག་པ་ནི་གདུལ་བྱ་ཕལ་པ་ཐེག་
དམན་གྱི་དབང་དུ་བྱས་པའི་འདིར་བསྟན་ཡང་དག་མཐའ་མངོན་དུ་བྱས་པའི་ཚད་དང་།
དེ་ལས་སླར་མི་ལྡང་བའི་ཚུལ་གྱིས་མཉམ་པར་གཞག་པ་ནི་གཙོ་བོའི་གདུལ་བྱ་ཐེག་
ཆེན་གྱི་དབང་དུ་བྱས་པའི་འདིར་བསྟན་ཡང་དག་མཐའ་མངོན་དུ་བྱས་པའི་ཚད་དུ་
འཇོག་ཅིང་། ཁ་ཅིག ཆད་པའི་མྱང་འདས་འདིར་བསྟན་ཡང་དག་མཐའ་འདོད་པ་
བྱང་ཆུབ་སེམས་དཔས་རྫོགས་སྨིན་སྦྱངས་གསུམ་བྱས་ནས་མངོན་དུ་བྱ་བར་གསུངས་
པས་མི་འཐད་དོ། །དེ་འདྲའི་ཐེག་ཆེན་པ་དེས་རྫོགས་སྨིན་སྦྱངས་གསུམ་མ་བྱས་བར་
དུ་འདིར་བསྟན་ཡང་དག་མཐའ་མངོན་དུ་མི་བྱེད་པའི་རྒྱུ་མཚན་ཡོད་དེ། གང་ཟག་
གི་བདག་འཛིན་སྤང་བྱའི་གཙོ་བོར་བྱས་ནས་མི་སྤོང་བའི་ཕྱིར། དེ་མི་སྤོང་ཏེ། གང་
ཟག་གི་བདག་མེད་མངོན་སུམ་དུ་རྟོགས་པའི་ཡེ་ཤེས་དེ་བྱང་ཆུབ་སེམས་དཔས་ཡོངས་
སུ་ཤེས་པར་བྱ་བ་ཡིན་གྱི་མངོན་དུ་བྱ་བའི་མངོན་རྟོགས་མ་ཡིན་པའི་ཕྱིར། དེ་ལྟར་
ཡང་ཚིག་གསལ་ལས་དེ་མངོན་དུ་མི་བྱེད་པ་ནི་སྒོམ་པས་སྤང་པར་བྱ་བའི་ཉོན་མོངས་
པ་མི་སྤོང་བའི་ཕྱིར། དེ་མ་སྤངས་ན་ཡོངས་སུ་མྱ་ངན་ལས་མི་འདའ་སྟེ། དེའི་ཕྱིར་



སྐབས་དང་པོ།
སློབ་དཔོན་གྱི་ཞལ་སྔ་ནས་ཀྱིས། ཉན་ཐོས་ཀྱི་ལམ་ནི་བྱང་ཆུབ་སེམས་དཔས་ཡོངས་
སུ་ཤེས་པར་བྱ་བ་ཡིན་གྱི་མངོན་དུ་བྱ་བ་ནི་མ་ཡིན་པས་སྒོམ་པའི་ལམ་ནི་མ་བསྟན་
ཏོ༑ ༑ཞེས་གསུངས། གདམས་པའི་ཚུལ་ཡོད་དེ། དམན་ལམ་སྔོན་དུ་མ་སོང་བའི་
དབང་དུ་བྱས་ན། དང་པོ་ཉིད་ནས་རྫོགས་སྨིན་སྦྱངས་གསུམ་མ་བྱས་བར་དུ་འདིར་
བསྟན་ཡང་དག་མཐའ་མངོན་དུ་མི་བྱའོ་ཞེས་གདམས། དམན་ལམ་སྔོན་སོང་གི་དབང་
དུ་བྱས་ན། དེང་ཕྱིན་ཆད་རྫོགས་སྨིན་སྦྱངས་གསུམ་མ་བྱས་བར་དུ་འདིར་བསྟན་ཡང་
དག་མཐའ་མངོན་དུ་མི་བྱའོ། །ཅེས་གདམས་པའི་ཕྱིར། སྐབས་འདིར། རྣམ་བཤད་
ལས། ཉན་རང་དགྲ་བཅོམ་ཐེག་པ་ཆེན་པོའི་ལམ་དུ་ཞུགས་པ་རྣམས་སྔོན་གྱི་གོམས་
པའི་དབང་གིས་བར་བར་དུ་འདིར་བསྟན་ཡང་དག་མཐའ་མངོན་དུ་བྱེད་པར་གསུངས་
པ་ནི། ཞི་བ་དེ་ལ་སྙོམས་པར་འཇུག་པ་ཙམ་ལ་དགོངས་ཀྱི་སྒྲས་ཟིན་ལྟར་མི་བྱ་སྟེ།
འདི་ལ་ཡུན་རིང་དུ་མཉམ་པར་གཞག་པར་བྱའོ་སྙམ་པའི་བློའི་འཕེན་པ་ཅུང་ཟད་ཀྱང་
མེད་པའི་ཕྱིར། མཁས་པ་མང་པོ་ཞིག་ཐལ་འགྱུར་བས་ཁྱབ་པ་འདུ་བྱེད་ཀྱི་སྡུག་བསྔལ་
ཉེ་བར་ཞི་བའི་ཉེར་ཞི་དེ་འདིར་བསྟན་ཡང་དག་མཐའ་དང་དོན་དམ་བདེན་པའི་གཞི་
མཐུན་དུ་མཛད་དེ། རྣམ་བཤད་ལས། འགོག་བདེན་དོན་དམ་བདེན་པར་བཞེད་པའི་
ཤིང་རྟ་ཆེན་པོ་རྣམས་ཀྱི་བཞེད་པ་ལྟར་ན་ནི། ཤེར་ཕྱིན་གྱི་མདོའི་སྐབས་འདིར་བསྟན་
པའི་ཡང་དག་པའི་མཐའ་དེ་བཞིན་ཉིད་འབའ་ཞིག་ལ་བཤད་པར་བྱ་བ་ཁོ་ནའོ་ཞེས་
གསུངས་པ་འཐད་པར་མི་སེམས་ཏེ། ལུགས་དེ་ལ་འདིར་བསྟན་ཡང་དག་མཐའ་དང་།
དགོངས་པ་ཅན་གྱི་མྱང་འདས་དང་། རྒྱལ་བ་རྣམས་ཀྱིས་འགོག་ལས་སློང་བར་མཛད་
ཞེས་པའི་འགོག་པ་རྣམས་གནད་གཅིག་པ་ཡིན་ཞིང་། ཉེར་ཞི་དེ་འགོག་ལས་སློང་བར་



ཕར་ཕྱིན་སྤྱི་དོན། -
66
མཛད་ཅེས་པའི་འགོག་པ་དང་། དགོངས་པ་ཅན་གྱི་མྱང་འདས་སུ་མི་རུང་བའི་ཕྱིར།
དེས་ན་ལུགས་འདི་ལ་དེ་བཞིན་ཉིད་འདིར་བསྟན་ཡང་དག་མཐར་བྱེད་ཅིང་། དེ་བཞིན་
ཉིད་དང་འགོག་བདེན་རྣམ་པ་ཐམས་ཅད་དུ་འགལ་བས། འགོག་བདེན་དོན་དམ་བདེན་
པར་བཞེད་པའི་ཤིང་རྟ་ཆེན་པོ་ཞེས་འབྱུང་བ་ནི། ཐལ་འགྱུར་བས་འགོག་བདེན་དོན་
དམ་བདེན་པར་བཞེད་པ་ཙམ་ལ་དགོངས་པ་འདྲ་སྟེ་ཞིབ་ཏུ་དཔྱོད་དགོས་པ་ཡོད་དོ།།
འོ་ན་རྣམ་པ་ཐམས་ཅད་མཁྱེན་ཉིད་ལམ། ཞེས་སོགས་ཀྱིས་མདོ་དོན་དགོས་
དོན་གྱི་སྒོ་ནས་འཆད་ཚུལ་དེ་ཇི་ལྟར་ཡིན་ཞེ་ན། འཆད་ཚུལ་ཡོད་དེ། སྤྱིར་ན་གཞུང་
འདི་སྨོས་པས་རྒྱན་གྱི་གདུལ་བྱས་བསྟན་བཅོས་འདི་བརྩམ་པ་ལ་དགོས་པ་ཡོད་དམ་
མེད་སྙམ་པའི་དོན་མི་འགྱུར་གྱི་ཐེ་ཚོམ་བསལ་ཏེ། ཕལ་ཆེར་ཡོད་སྙམ་པའི་དོན་འགྱུར་
གྱི་ཐེ་ཚོམ་བསྐྱེད་དེ་བསྟན་བཅོས་ལ་འཇུག་པར་འགྱུར་ལ་བྱེ་བྲག་ཏུ་བསྟན་བཅོས་ཀྱི་
གཞི་གཉེན་རྣམ་གསུམ་གང་རུང་རེ་རེ་ཁོ་ན་བརྗོད་བྱར་མི་བྱེད་པར་གསུམ་ཀ་བརྗོད་
བྱར་བྱེད་ན་ཡུམ་གྱི་མདོ་དང་ཟློས་པར་འགྱུར་ཏེ། བརྗོད་བྱ་གཅིག་པའི་ཕྱིར་སྙམ་
པ་དང་། བསྟན་བཅོས་ལ་བརྗོད་བྱ་དང་དགོས་པ་དང་ཉིང་དགོས་དང་འབྲེལ་བ་སྟེ་
དགོས་སོགས་ཆོས་བཞི་མེད་དམ་སྙམ་པའི་ལོག་རྟོག་བསལ་ཏེ། ཆོས་བཞི་ངོས་བཟུང་
བའི་སྒོ་ནས་མདོ་དོན་འཆད་པའི་ཕྱིར། དེ་ལྟར་དོན་མངོན་པར་རྟོགས་པ་བརྒྱད་བསྟན་
བཅོས་ཀྱི་བརྗོད་བྱ། བསྟན་བཅོས་ལ་བརྟེན་ནས་མདོ་དོན་བདེ་བླག་ཏུ་རྟོགས་པ་དགོས་
པ༑ དེ་ལ་བརྟེན་ནས་མཐར་རྣམ་མཁྱེན་ཐོབ་པ་ཉིང་དགོས། ཉིང་དགོས་དགོས་པ་
ལ་རག་ལས། དགོས་པ་བརྗོད་བྱ་ལ་རག་ལས། བརྗོད་བྱ་བསྟན་བཅོས་ལ་རག་ལས་
པ་དེ་འབྲེལ་པ་ཡིན་ནོ། །དགོས་འགྲེལ་ངག་གི་དབང་དུ་བྱས་ན་དགོས་སོགས་ཆོས་



སྐབས་དང་པོ།
བཞི་དགོས་འགྲེལ་ངག་གི་བརྗོད་བྱ། བསྟན་བཅོས་རྩོམ་པ་ལ་དགོས་པ་ཡོད་དམ་མེད་
ཕལ་ཆེར་ཡོད་སྙམ་པའི་དོན་འགྱུར་གྱི་ཐེ་ཚོམ་སྐྱེས་པ་དེའི་དགོས་པ། དེ་ལ་བརྟེན་
ནས་བསྟན་བཅོས་ལ་ཐོས་སོགས་ཀྱིས་འཇུག་པ་ཉིང་དགོས། དེ་རྣམས་ཕྱི་མ་ཕྱི་མ་
སྔ་མ་ལ་རག་ལས་པ་ནི་འབྲེལ་པའོ། ། །
འོ་ན། ཆོས་སྤྱོད་བཅུའི་བདག་ཉིད། ཞེས་གསུངས་པའི་ཆོས་སྤྱོད་བཅུ་པོ་དེ་
གང་ཞེ་ན། འདི་ལ་ཤནྟི་པ་དབུས་མཐའ་ནས་བཤད་པ་ལྟར་གྱི་ཆོས་སྤྱོད་བཅུ་ལ་བཞེད་
པ་དང་། ཚིག་གསལ་དང་གསེར་ཕྲེང་དུ། ཕར་ཕྱིན་བཅུ་ལ་བཤད་པ་དང་། སྔ་མ་
ཁ་ཅིག དགེ་བ་བཅུ་ལ་མཛད་པ་སོགས་མང་དུ་ཡོད་ཀྱང་། རང་གི་ལུགས་ནི། འགྲེལ་
ཆེན་ལས། སྟོང་ཕྲག་བརྒྱ་པ་ལ་སོགས་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་མདོའི་
དོན་གདམས་ངག་ལ་སོགས་པའི་རང་བཞིན་གནས་སྐབས་བརྒྱད་ཀྱི་དབྱེ་བས་ཕྱེ་བ་
ཐམས་ཅད་ཞེས་གསུངས་པ་ལྟར། སེམས་བསྐྱེད་སོགས་ཆོས་བཅུ་ལ་བྱ་བ་ཡིན་ཏེ།
ཆོས་བཅུ་པོ་དེ་གཞིར་བཟུང་ནས་དེ་ལ་གནས་སྐབས་མངོན་པར་རྟོགས་པ་བརྒྱད་དུ་ཕྱེ་
བའི་ཕྱིར། སྐབས་འདིར་ཞར་བྱུང་བཀའ་བསྟན་བཅོས་ཀྱི་མཐའ་ཅུང་ཟད་དཔྱད་ན་
གསུམ་སྟེ། བཀའི་རྣམ་བཞག་དང་། བསྟན་བཅོས་ཀྱི་རྣམ་བཞག །དེ་གཉིས་འགལ་
མི་འགལ་དཔྱད་པ་རྣམས་སུ་ཡོད་པའི་ཕྱིར། དང་པོ་ལ་ཡང་གསུམ་ཡོད་དེ། ཆེ་བ་
བརྗོད་པ། དབྱེ་བ་བཤད་པ། མདོར་བསྡུས་ཏེ་ངོ་བོ་བཤད་པ་གསུམ་དུ་ཡོད་པའི་ཕྱིར།
དང་པོ་ཡོད་དེ། སངས་རྒྱས་ཀྱི་བཀའ་དེ་བརྗོད་བྱ་དང་ལྡན་དགེ་བའི་ཆོས་དང་འབྲེལ་
ཁམས་གསུམ་གྱི་ཉོན་མོངས་སྤོང་བར་བྱེད་ཅིང་མྱང་འདས་ཀྱི་ཕན་ཡོན་སྟོན་པར་བྱེད་
ལ་གཞན་གཟེགས་གཟན་ལ་སོགས་པའི་ངག་ནི་དེ་ལྟ་མ་ཡིན་ཏེ། རྒྱུད་བླ་མ་ལས། གང་



68
ཕར་ཕྱིན་སྤྱི་དོན།
ཞིག་དོན་ལྡན་ཆོས་དང་ཉེར་འབྲེལ་ཞིང་། །ཁམས་གསུམ་ཀུན་ནས་ཉོན་མོངས་སྤོང་
བྱེད་གསུངས། །ཞི་བའི་ཕན་ཡོན་སྟོན་པར་མཛད་པ་གང་། །དེ་ནི་དྲང་སྲོང་གསུང་
ཡིན་ལྡོག་པ་གཞན། །ཞེས་གསུངས། གཉིས་པ་ཡོད་དེ། ཞལ་ནས་གསུངས་པའི་
བཀའ། རྗེས་སུ་གནང་བའི་བཀའ། བྱིན་གྱིས་རླབས་པའི་བཀའ་གསུམ་དུ་ཡོད་པའི་
ཕྱིར། གསུམ་པ་ཡོད་དེ། ཆེ་བ་བཞི་ལྡན་གྱི་གསུང་རབ་མཐར་ཐུག་དེ་བཀའི་ངོ་བོར་
འཇོག་པའི་ཕྱིར། གཉིས་པ་བསྟན་བཅོས་ཀྱི་རྣམ་བཞག་ཀྱང་ཡོད་དེ། སྔ་མ་བཞིན་
ཆེ་བ་བརྗོད་པ། དབྱེ་བ་བཤད་པ། མདོར་བསྡུས་ཏེ་ངོ་བོ་བཤད་པ་གསུམ་དུ་ཡོད་
པའི་ཕྱིར། དང་པོ་ཡོད་དེ། ཉོན་མོངས་པའི་དགྲ་ལས་རྒྱལ་བ་དང་། །ངན་འགྲོའི་
འཇིགས་པ་ལས་སྐྱོབ་པའི་ཕན་ཡོན་གཉིས་དང་ལྡན་པའི་ཕྱིར་ཏེ། རྣམ་བཤད་རིགས་
པ་ལས། ཉོན་མོངས་དགྲ་རྣམས་མ་ལུས་འཆོས་པ་དང་། །ངན་འགྲོའི་སྲིད་ལས་སྐྱོབ་
པ་གང་ཡིན་པ། །འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་
གཞན་གྱི་ལུགས་ལ་མེད། །ཞེས་གསུངས་པའི་ཕྱིར། གཉིས་པ་དབྱེ་བ་ཡོད་དེ། བརྗོད་
བྱའི་སྒོ་ནས་ཕྱེ་བ། དོན་མེད་དོན་ལོག་དོན་ལྡན་གྱི་བསྟན་བཅོས་གསུམ། དགོས་པའི་
སྒོ་ནས་ཕྱེ་བ་ཐོས་པ་ལྷུར་ལེན་རྩོད་པ་ལྷུར་ལེན་སྒྲུབ་པ་ལྷུར་ལེན་གྱི་བསྟན་བཅོས་གསུམ།
ཀུན་སློང་གི་སྒོ་ནས་ཕྱེ་བ་ངན་གཡོ་བརྩེ་བྲལ་སྡུག་བསྔལ་སྤོང་བའི་བསྟན་བཅོས་གསུམ་
རྣམས་སུ་ཡོད་པའི་ཕྱིར། དེ་རྣམས་ཀྱི་མཚན་གཞི་ཡང་ཡོད་དེ། གསུམ་ཚན་གསུམ་
གྱི་དང་པོ་གཉིས་གཉིས་ཏེ་དྲུག་ཕྱི་རོལ་པའི་བསྟན་བཅོས་དང་། གསུམ་ཚན་གསུམ་
གྱི་ཐ་མ་གསུམ་ནང་པའི་བསྟན་བཅོས་ལ་བྱེད་ཅིང་། དེ་ཡང་འཇོག་པོའི་གཙུག་རྒྱན་
ལེན་པའི་བསྟན་བཅོས་དང་། བྱ་རོག་སོ་རྟོག་གི་བསྟན་བཅོས་གཉིས་དང་། རྟོག་



69
སྐབས་དང་པོ།
གེའི་རིགས་པ་སྟོན་པའི་ཕྱི་རོལ་པའི་ཐོས་རྩོད་ལྷུར་ལེན་པའི་བསྟན་བཅོས་གཉིས་དང་།
བྲམ་ཟེའི་གསང་ཚིག་སྟོན་པའི་བསྟན་བཅོས་དང༌། ཕྱུགས་ཀྱི་མཆོད་སྦྱིན་ལ་འཇུག་
པའི་བསྟན་བཅོས་གཉིས་རྣམས་རིམ་པ་བཞིན་དོན་མེད་དོན་ལོག་ཐོས་རྩོད་ངན་གཡོ་
བརྩེ་བྲལ་གྱི་བསྟན་བཅོས་ཡིན་ཞིང་། ཐ་མ་གསུམ་ནི་མངོན་པར་རྟོགས་པའི་རྒྱན་ལྟ་
བུ་ཡིན་པའི་ཕྱིར་རོ། །དེ་ལྟར་ཡང་རྣམ་བཤད་རིགས་པ་ལས། དོན་མེད་དོན་ལོག་
དོན་དང་ལྡན། །ཐོས་རྩོད་སྒྲུབ་པ་ལྷུར་ལེན་པ། །ངན་གཡོ་བརྩེ་བྲལ་སྡུག་བསྔལ་
སྤོང་། །བསྟན་བཅོས་དྲུག་བྲལ་གསུམ་དུ་འདོད། །ཅེས་གསུངས། གསུམ་པ་ཡོད་
དེ༑ ཤེས་སྒྲིབ་མ་སྤངས་པའི་རྩོམ་པ་པོས་བརྩམ་བྱའི་དོན་རྟོགས་པའི་སྒོ་ནས། རྙེད་
བཀུར་སོགས་ཀྱི་རྣམ་གཡེང་མེད་པར་བཀའི་དགོངས་འགྲེལ་དུ་བརྩམས་པའི་ལུང་རྣམ་
དག་དེ། ནང་པའི་བསྟན་བཅོས་རྣམ་དག་གི་ངོ་བོར་འཇོག་པའི་ཕྱིར་ཏེ། རྒྱུད་བླ་མ་
ལས། གང་ཞིག་རྒྱལ་བའི་བསྟན་པ་འབའ་ཞིག་གི །དབང་བྱས་རྣམ་གཡེང་མེད་ཡིད་
ཅན་གྱིས་བཤད། །ཐར་པ་ཐོབ་པའི་ལམ་དང་རྗེས་མཐུན་པར། །དེ་ཡང་དྲང་སྲོང་
བཀའ་བཞིན་སྤྱི་བོས་བླངས། །ཞེས་གསུངས། གསུམ་པ་བཀའ་དང་བསྟན་བཅོས་
འགལ་མ་འགལ་ལ་དཔྱད་དུ་ཡོད་དེ། ཁ་ཅིག འདུལ་བ་ལ་བསྟོད་པ་ལས། རྒྱལ་བ་
སྟོན་པ་དེ་ཡི་བསྟན་བཅོས་ནི། །མདོ་དང་ཆོས་མངོན་ཡིན་གསུང་འདུལ་བ་ནི། །སྟོན་
དང་བསྟན་པ་ཉིད་ཡིན་དེ་ཡི་ཕྱིར། །གཉིས་གྱུར་ཕྱག་བྱའི་སང་ས་རྒྱས་ཆོས་གཅིག་
བཞིན། །ཞེས་འབྱུང་བ་དང་། གཞི་བསྡུ་བ་ལས། རྒྱས་འབྲིང་བསྡུས་གསུམ་སྒྲུབ་པ་
ལྷུར་ལེན་གྱི་བསྟན་བཅོས་སུ་གསུངས་པ་དང་། འདིར་ཡང་བསྟན་བཅོས་ཆེན་པོའི་
རྣམ་བཤད་མཛད་ཅེས་གསུངས་པ་ལ་བརྟེན་ནས་བཀའ་དང་བསྟན་བཅོས་གཉིས་མི་



10
ཕར་ཕྱིན་སྤྱི་དོན། །
འགལ་བར་བཞེད་པ་ཡོད་ཀྱང་། རང་གི་ལུགས་ནི། ཚིག་གསལ་ལས། ངེས་པའི་
ཚིག་གིས་ཚུལ་གྱིས་ན་བསྟན་བཅོས་ཏེ། དེ་ཡང་ཁྱད་པར་ཅན་རྒྱལ་བའི་ཡུམ་རྣམས་
སོ་ཞེས་དང་། རྣམ་བཤད་ལས། སྒྲ་བཤད་དུ་ཡོད་པས་བསྟན་བཅོས་ཆེན་པོའི་མདོའི་
ཞེས་གསུངས་པའི་ཚིག་གི་ནུས་པས་འགལ་བ་ཁོ་ན་འདོད་པའི་ཕྱིར་རོ། །
འོ་ན། ཤེས་རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱི་ཡང་དག་བཤད།།
ཅེས་པས་མདོ་དོན་བསྡུས་དོན་གྱི་སྒོ་ནས་འཆད་ཚུལ་དེ་ཇི་ལྟར་ཡིན་ཞེ་ན། དེ་ཡང་
འཕགས་པ་ལྟར་ན། ཉན་ཐོས་ཞི་བ་འཚོལ་རྣམས་ཞེས་སོགས་མཆོད་བརྗོད་ཀྱི་སྐབས་
སུ་ཡུམ་ལ་བསྟོད་ཕྱག་བྱས་པའི་ཤེར་ཕྱིན་དེ་ཇི་ལྟར་འཆད་ཅེ་ན། དངོས་པོ་བརྒྱད་
ཀྱི་སྒོ་ནས་འཆད་ཅེས་སྟོན་པ་ལ་གཞུང་འདི་གསུངས་པ་ཡིན་ཏེ། ཉི་ཁྲི་སྣང་བ་ལས།
ཤེས་རབ་ཀྱི་ཕ་རོལ་ཏུ་ཕྱིན་པ་དེ་གང་ཡིན་ཞེས་བྱ་བ་འདི་ནི་བརྗོད་པར་བྱ་བའོ་ཞེ་ན།
བཤད་པ། ཤེས་རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས་ཡང་དག་བཤད། །ཅེས་
དང་། ཉི་ཁྲི་རྣམ་འགྲེལ་ལས། གང་ཤེས་རབ་ཀྱི་ཕ་རོལ་ཏུ་ཕྱིན་པའི་དབང་དུ་བྱས་
ནས་སངས་རྒྱས་ཉན་ཐོས་བྱང་ཆུབ་སེམས་དཔའི་ཚོགས་དང་ལྡན་པའི་ཡུམ་དེ་ལ་ཕྱག་
འཚལ་ལོ། །ཞེས་གསུངས་པ་ལ་ཇི་ལྟ་བུ་ཞིག་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་
བྱ་ཞེས་འདྲི་བ་ལ། མངོན་རྟོགས་བདག་ཉིད་བདུན་ཡིན་ཏེ། །ཤེར་རབ་ཕ་རོལ་ཕྱིན་
ཞེས་བྱ། །ཞེས་གསུངས། སློབ་དཔོན་ལྟར་ན། བདེ་བླག་ཏུ་ནི་རྟོགས་པ་ཞེས། །བྱ་
བ་རྩོམ་པའི་དགོས་པ་ཡིན། །ཞེས་མངོན་རྟོགས་རྒྱན་ལ་བརྟེན་ནས་མདོ་དོན་བདེ་བླག་
ཏུ་རྟོགས་པར་གསུངས་ན། དེས་ཡུམ་དོན་འགྲེལ་ཚུལ་ཇི་ལྟར་ཡིན་སྙམ་པ་ལ། རྗོད་
བྱེད་སྐབས་བརྒྱད་དང་བརྗོད་བྱ་དངོས་པོ་བརྒྱད་དུ་ཕྱེ་བའི་སྒོ་ནས་འཆད་ཅེས་སྟོན་པ་



སྐབས་དང་པོ།
ལ་གཞུང་འདི་གསུངས་སོ། །འོ་ན། ཤེར་ཕྱིན་གྱི་རྣམ་པར་བཞག་པ་ཇི་ལྟ་བུ་ཞེ་ན།
དེ་ལ་སློབ་དཔོན་ཤནྟི་པ་ནི་བྱང་སེམས་ཀྱི་ཚོགས་སྦྱོར་གཉིས་ཤེར་ཕྱིན་གྱི་རྒྱུ་ཡིན་པ་
དང་། རྣམ་མཁྱེན་ཤེར་ཕྱིན་གྱི་འབྲས་བུ་ཡིན་པས་དེ་རྣམས་ཤེར་ཕྱིན་དངོས་མིན་
ཞིང་། ས་བཅུའི་མཉམ་བཞག་ཡེ་ཤེས་ཀྱིས་རྣམ་གཡེང་གི་རྟོག་པ་བཅུའི་གཉེན་པོ་བྱེད་
པས་ཤེར་ཕྱིན་དངོས་སུ་བཞེད་ལ། དེ་དང་ཕྱོགས་ཙམ་མཐུན་པར་འབྲེ་ཆེན་པོའི་ཊིཀྐ་
དང་གསེར་ཕྲེང་གཉིས་ལས་ཀྱང་ལམ་ཤེར་ཕྱིན་ཤེར་ཕྱིན་དངོས་གནས་པར་བཤད།
སློབ་དཔོན་གྱི་བཞེད་པ་ནི་འགྲེལ་ཆེན་ལས། དེ་ལྟར་ན་དང་པོ་ཐོས་པ་དང་བསམ་པ་
དང་སྒོམ་པའི་རང་བཞིན་ཅན་གྱི་ཤེས་པ་སྐྱེ་བའི་རིམ་གྱིས་རྣམ་པ་ཐམས་ཅད་མཁྱེན་
པའི་ཡེ་ཤེས་རྟོགས་པའི་ཕྱིར། ཕ་རོལ་ཏེ་རབ་ཀྱི་མཐར་འགྲོ་བ་ཡིན་པས་ན་ཕ་རོལ་
ཏུ་ཕྱིན་པའོ། །དེ་ཡང་ཤེས་རབ་ཅེས་བྱ་བ་ཆོས་རབ་ཏུ་རྣམ་པར་འབྱེད་པའི་མཚན་
ཉིད་ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་སྟེ། སངས་རྒྱས་
བཅོམ་ལྡན་འདས་ཀྱི་གཉིས་སུ་མེད་པའི་ཡེ་ཤེས་སྒྱུ་མ་ལྟ་བུ་ནི་དངོས་ཡིན་ལ། དེ་འཐོབ་
པ་དང་རྗེས་སུ་མཐུན་པ་ཉིད་ཀྱིས་ན་ཚིག་དང་ངག་གི་ཚོགས་ཀྱི་གཞུང་དང་མཐོང་བ་
ལ་སོགས་པའི་མཚན་ཉིད་ཅན་གྱི་ལམ་ལ་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་
བ་ནི་བཏགས་པའོ། །དེ་ཡང་སློབ་དཔོན་ཕྱོགས་ཀྱི་གླང་པོའི་ཞལ་སྔ་ནས་ཀྱི། ཤེས་
རབ་ཕ་རོལ་ཕྱིན་གཉིས་མེད། །ཡེ་ཤེས་དེ་ནི་དེ་བཞིན་གཤེགས། །སྒྲུབ་བྱ་དོན་དེ་
དང་ལྡན་པས། །གཞུང་ལམ་དག་ལ་དེ་སྒྲ་ཡིན། །ཞེས་བཤད་པ་ཡིན་ནོ། །དེའི་
ཕྱིར་དེ་དང་འབྲེལ་བས་གཟུགས་བརྙན་དང་བྲལ་བ་རྣམ་པ་གསུམ་ཀ་ཡང་། ཤེས་རབ་
ཀྱི་ཕ་རོལ་ཏུ་ཕྱིན་པ་ཉིད་དོ། །ཞེས་ངེས་པར་བཟུང་བ་ཡིན་ཏེ། གཙོ་བོ་ལས་དབང་



ཕར་ཕྱིན་སྤྱི་དོན།
72
དུ་བྱས་པ་ཡིན་ནོ། །དེ་རྣམས་ཉིད་ཀྱི་ནི་མ་ཡིན་ཏེ། འདི་མེད་ན་མི་འབྱུང་བས་བྱང་
ཆུབ་གསུམ་ཀའི་དབང་དུ་བྱས་པའི་ཕྱིར་རོ། །དེ་ཡང་འདི་ཉིད་ལས། ཉན་ཐོས་ཀྱི་
ས་ལ་སློབ་པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་མཉན་པར་བྱའོ་ཞེས་
བྱ་བ་ལ་སོགས་པ་འཆད་པར་འགྱུར་བ་ཡིན་ནོ། །ཞེས་གསུངས། ལུང་དེའི་དོན་བཤད་
ན༑ དེ་ལྟར་ན་ཞེས་པ་ནས་དངོས་ཡིན་ཞེས་པའི་བར་གྱི་ལུང་དོན་བཤད་དུ་ཡོད་དེ།
རྒྱུའི་ཁྱད་པར་ཐོས་བསམ་སྒོམ་གསུམ་གྱི་ཤེས་རབ་བསྒོམས་སྟོབས་ལས་བྱུང་ཞིང་།
རྟེན་གྱི་ཁྱད་པར་སངས་རྒྱས་བཅོམ་ལྡན་འདས་ཁོ་ནའི་རྒྱུད་ལ་ཡོད་པ། ངོ་བོའི་ཁྱད་
པར་གཉིས་སུ་མེད་པའི་ཡེ་ཤེས་ཡིན་པ། དགག་བྱ་དང་བྲལ་བའི་ཁྱད་པར་བདེན་སྟོང་
སྒྱུ་མ་ལྟ་བུ་ཡིན་པ་དེ་ཆོས་རབ་ཏུ་རྣམ་འབྱེད་ཀྱི་མཐར་འགྲོ་བ་ཡིན་པའི་ཆ་ནས་ཤེས་
རབ་ཀྱི་ཕ་རོལ་ཏུ་ཕྱིན་པ་ཡིན་ཞེས་བསྟན་པའི་ཕྱིར། དེ་འཐོབ་པ་དང་ཅེས་པ་ནས་
བཏགས་པའོ་ཞེས་པའི་བར་གྱི་དོན་བཤད་དུ་ཡོད་དེ། གཞུང་ཤེར་ཕྱིན་དང་ལམ་ཤེར་
ཕྱིན་གཉིས་ཤེར་ཕྱིན་བཏགས་པ་བ་ཡིན་ནོ་ཞེས་བསྟན་པའི་ཕྱིར། དེ་གཉིས་ཤེར་ཕྱིན་
བཏགས་པ་བ་ཡིན་ཏེ། ཤེར་ཕྱིན་ཞེས་འདོགས་པའི་རྒྱུ་མཚན། བཏགས་པའི་དགོས་
པ༔ དངོས་ལ་གནོད་བྱེད་གསུམ་ཚང་བའི་ཕྱིར། དང་པོ་ཚང་སྟེ། གཞུང་ཤེར་ཕྱིན་
གྱིས་ཤེར་ཕྱིན་དངོས་བརྗོད་བྱར་བྱེད་པ་དང་། ལམ་ཤེར་ཕྱིན་གྱིས་ཤེར་ཕྱིན་དངོས་
ཀྱི་རྒྱུ་བྱེད་པའི་ཕྱིར། གཉིས་པ་ཚང་སྟེ། འབྲས་བུ་ཤེར་ཕྱིན་ཐོབ་པར་འདོད་པས་
གཞུང་ཤེར་ཕྱིན་ལ་ཐོས་བསམ་དང་ལམ་ཤེར་ཕྱིན་ཉམས་སུ་ལེན་དགོས་སོ་ཞེས་ཤེས་
པའི་ཆེད་དུ་ཡིན་པའི་ཕྱིར། གསུམ་པ་ཚང་སྟེ། ཤེས་རབ་མཐར་ཕྱིན་པའི་ཡེ་ཤེས་
མ་ཡིན་པའི་ཕྱིར། དེ་ཡང་ཅེས་པ་ནས་ཞེས་བཤད་པ་ཡིན་ནོ། །ཞེས་པའི་བར་གྱི་



73
སྐབས་དང་པོ།
གཞུང་དོན་བཤད་དུ་ཡོད་དེ། གོང་དུ་བཤད་པ་རྣམས་རང་བཟོ་མིན་པར་སློབ་དཔོན་
ཕྱོགས་གླང་གི་བརྒྱད་སྟོང་དོན་བསྡུས་ཀྱིས་བཤད་ཅེས་པའི་དོན་ཡིན་པའི་ཕྱིར། དེའི་
ཕྱིར་ཞེས་པ་ནས་བཟུང་བ་ཡིན་ནོ་ཞེས་པའི་བར་གྱི་ལུང་དོན་བཤད་དུ་ཡོད་དེ། རྟེན་
གྱི་གང་ཟག་ཐེག་པ་ཆེན་པོ་དང་འབྲེལ་བས་གཞུང་ཤེར་ཕྱིན་གྱི་གཟུགས་བརྙན་ཐེག་
དམན་གྱི་མདོ་དང་བྲལ་བའི་ཤེར་ཕྱིན་གྱི་མདོ་རྒྱས་འབྲིང་བསྡུས་གསུམ་གཞུང་ཤེར་
ཕྱིན་དངོས་དང་། ལམ་ཤེར་ཕྱིན་གྱི་གཟུགས་བརྙན་ཐེག་དམན་གྱི་སློབ་ལམ་བཞི་དང་
བྲལ་བའི་ཐེག་ཆེན་གྱི་ཚོགས་ལམ་སྦྱོར་ལམ་མཐོང་ལམ་སྒོམ་ལམ་རྣམས་ལམ་ཤེར་
ཕྱིན་དངོས་དང་། འབྲས་བུ་ཤེར་ཕྱིན་གྱི་གཟུགས་བརྙན་ཐེག་དམན་གྱི་མི་སློབ་ལམ་
དང་བྲལ་བའི་རྣམ་མཁྱེན་འབྲས་བུ་ཤེར་ཕྱིན་དངོས་ཡིན་ཞིང་། དེ་དག་སློབ་དཔོན་
ཕྱོགས་གླང་གི་གཞུང་གི་དགོངས་པར་བཟུང་ཅེས་པའི་དོན་ཡིན་པའི་ཕྱིར། གཙོ་བོ་
ལས་དབང་དུ་བྱས་པ་ཡིན་ནོ། །ཞེས་པ་མན་ཆད་ཀྱི་ལུང་དོན་བཤད་དུ་ཡོད་དེ། གཏན་
ལ་དབབ་བྱའི་གཙོ་བོའི་དབང་དུ་བྱས་ན། ཐེག་ཆེན་གྱི་གཞུང་ལམ་འབྲས་གསུམ་འབའ་
ཞིག་སྟོན་པ་གོང་དུ་བཤད་པ་དེ་ལྟར་ཡིན་ཀྱང་། ཞར་བྱུང་གི་དབང་དུ་བྱས་ན་ཉན་
རང་གི་ལམ་གཏན་ལ་མ་ཕབ་པར་ཐེག་པ་ཆེན་པོའི་གཞུང་ལམ་འབྲས་གསུམ་ཡང་མི་
འབྱུང་བས་བྱང་ཆུབ་གསུམ་ཀའི་དབང་དུ་བྱས་ནས་གཏན་ལ་ཕབ་དགོས་ལ། དེ་ཡང་
ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཅེས་སོགས་ཀྱིས་བསྟན་ཞིང་དེ་ནི་ཐེག་པ་
གསུམ་ཆར་འཐོབ་པའི་རྒྱུ་ཞེས་སོགས་ཀྱི་སྐབས་སུ་འཆད་ཞེས་པའི་དོན་ཡིན་པའི་ཕྱིར།
འོ་ན། དངོས་པོ་བརྒྱད་ཀྱི་ཡང་དག་བཤད། །ཅེས་མདོ་དང་རྒྱན་གྱི་བརྗོད་བྱའི་ཡུམ་
ལ་མངོན་པར་རྟོགས་པ་བརྒྱད་དུ་བཤད་ན། དེ་དག་ཏུ་གྲངས་ངེས་པའི་ཚུལ་ཇི་ལྟ་བུ་
བྱ



74
ཕར་ཕྱིན་སྤྱི་དོན།
74
ཞེ་ན། དེ་ཡང་དེར་གྲངས་ངེས་པ་ཡིན་ཏེ། སྒོམ་བྱའི་ཡུལ་མཁྱེན་པ་གསུམ། སྒོམ་
བྱེད་ཀྱི་ཉམས་ལེན་སྦྱོར་བ་བཞི། བསྒོམས་པའི་འབྲས་བུ་ཆོས་སྐུ་རྣམས་སུ་གྲངས་ངེས་
པའི་ཕྱིར། དང་པོ་གྲུབ་སྟེ། སྲས་བཞིའི་བཞེད་དོན་སྒྲུབ་པའི་ཆ་ནས་ཀྱང་མཁྱེན་པ་
གསུམ་དུ་གྲངས་ངེས། རྒྱན་གྱི་ཆེད་དུ་བྱ་བའི་གདུལ་བྱས་ལམ་ཉམས་སུ་ལེན་པའི་
ཆ་ནས་ཀྱང་མཁྱེན་པ་གསུམ་དུ་གྲངས་ངེས་པའི་ཕྱིར། དང་པོ་གྲུབ་སྟེ། ཉན་རང་
ཉེར་ཞིར་འཁྲིད་པ་ལ་གཞི་ཤེས་དགོས་ཤིང་དེས་དེར་འཁྲིད་ནུས་ལ། བྱང་སེམས་ཀྱིས་
རིགས་ཅན་གསུམ་གྱི་དོན་སྒྲུབ་པ་ལ་ལམ་ཤེས་དགོས་ཤིང་དེས་སྒྲུབ་ནུས། སངས་
འཕགས་ཀྱིས་ཆོས་འཁོར་བསྐོར་བ་ལ་རྣམ་མཁྱེན་དགོས་ཤིང་དེས་བསྐོར་ནུས་པའི་ཕྱིར།
ཕྱི་མ་གྲུབ་སྟེ། རྒྱན་གྱི་ཆེད་དུ་བྱ་བའི་གདུལ་བྱས་ལམ་ཉམས་སུ་ལེན་པ་ལ། ཐོབ་
བྱ་རྣམ་མཁྱེན། ཐོབ་བྱེད་ལམ་ཤེས། དེ་རྣམ་པར་དག་བྱེད་གཞི་ཤེས་གསུམ་དུ་ངེས་
པའི་ཕྱིར། གཉིས་པ་སྒོམ་བྱེད་ཀྱི་ཉམས་ལེན་སྦྱོར་བ་བཞིར་ངེས་ཏེ། སྦྱོར་བ་བཞི་
བསྒོམས་པའི་དགོས་པ་ནི་སྤངས་རྟོགས་མཐར་ཐུག་སྒྲུབ་པའི་ཆེད་ཡིན་ལ། སྤངས་
པ་མཐར་ཐུག་གི་ལག་རྗེས་འཇོག་པའི་དབང་དུ་བྱས་ནས་དང་པོ་གཉིས་སུ་ངེས། རྟོགས་
པ་མཐར་ཐུག་གི་ལག་རྗེས་འཇོག་པའི་དབང་དུ་བྱས་ནས་སྦྱོར་བ་ཕྱི་མ་གཉིས་སུ་ངེས་
པའི་ཕྱིར། དང་པོ་གྲུབ་སྟེ། སྤང་བྱ་མཐའ་དག་སྤོང་བའི་དབང་དུ་བྱས་ན་གཉེན་
པོའི་རྣམ་པ་རྫོགས་པར་ཉམས་སུ་ལེན་པའི་རྣམ་རྫོགས་སྦྱོར་བ་དང་། དེ་རྩེ་མོའམ་
རབ་ཏུ་གྱུར་པའི་རྩེ་སྦྱོར་གཉིས་སུ་ངེས་པའི་ཕྱིར། གཉིས་པ་གྲུབ་སྟེ། རྟོགས་པ་མཐར་
ཐུག་གི་ངོ་བོ་ནི་ཤེས་བྱའི་དཀྱིལ་འཁོར་ཐམས་ཅད་ཅིག་ཅར་མངོན་སུམ་དུ་རྟོགས་པ་
ཡིན་ལ། དེ་ཡང་ཤེས་བྱའི་རྣམ་པ་གཅིག་ལ་འབད་རྩོལ་གྱི་རྩོལ་བ་ཕྲ་མོ་གཅིག་སྒོམ་



75
སྐབས་དང་པོ།
པའི་བྱེད་པ་ལ་བརྟེན་ནས། ཤེས་བྱའི་རྣམ་པ་མ་ལུས་པ་བྱ་རྫོགས་ཀྱི་སྐད་ཅིག་མའི་
ཐུང་མཐའ་གཅིག་ལ་སྒོམ་ནུས་པའི་སྐད་ཅིག་སྦྱོར་དང་། དེའི་སྔོན་དུ་ཤེས་བྱའི་རྣམ་
པ་རེ་རེ་ལ་ཀུན་སློང་གི་རྩོལ་བ་ཕྲ་མོ་མི་འདྲ་བ་རེ་གོ་རིམས་མཐར་ཆགས་སུ་ཉམས་
སུ་ལེན་པའི་མཐར་གྱིས་སྦྱོར་བ་གཉིས་སུ་ངེས་པའི་ཕྱིར། གྲངས་ངེས་དེ་ལྟར་ཡིན་
མོད། གོ་རིམས་ངེས་ཚུལ་ཇི་ལྟར་ཡིན་ཞེ་ན། དེའི་ཚུལ་ཡོད་དེ། མཁྱེན་པ་གསུམ་
གྱི་རིམ་པ་དེ་ཡུལ་ཅན་མངོན་པར་རྟོགས་པའི་རིམ་པ་དང་། ལམ་ཉམས་ལེན་གྱི་རིམ་
པ་དང་བཤད་པའི་རིམ་པ་ཅི་རིགས་ཀྱི་དབང་དུ་མཛད། སྦྱོར་བཞི་དང༌། ཆོས་སྐུ་
ནི་མངོན་རྟོགས་རྒྱུད་ལ་སྐྱེ་བའི་རིམ་པ་དང་། སྦྱོར་བ་ནང་ཕན་ཚུན་ཡང་རྒྱུ་འབྲས་
དོན་གྱི་རིམ་པའི་དབང་དུ་མཛད་པའི་ཕྱིར། འོ་ན། མངོན་རྟོགས་བརྒྱད་སོ་སོའི་ངོ་
བོ་དེ་གང་ཞེ་ན། དང་པོ་རྣམ་མཁྱེན་ལ། ཁ་ཅིག དོན་ཐོབ་ཀྱི་དབང་དུ་བྱས་ནས་
རྒྱུ་འབྲས་གཙོ་བོའི་ཆོས་བཅུ་མངོན་སུམ་དུ་རྟོགས་པ་མཐར་ཐུག་པའི་ཡེ་ཤེས་རྣམ་མཁྱེན་
གྱི་འཇོག་བྱེད་དུ་མཛད་པ་མི་འཐད་དེ། འདི ར་རྣམ་མཁྱེན་གྱི་འཇོག་བྱེད་གཏན་ལ་
ཕབ་པས་ཐེག་ཆེན་གྱི་ལམ་སྤྱིའི་ལུས་ཡོངས་རྫོགས་བློ་ཡུལ་དུ་འཆར་བ་ཅིག་དགོས་པའི་
ཕྱིར། དེས་ན། སེམས་བསྐྱེད་སོགས་ཆོས་བཅུ་མངོན་སུམ་དུ་རྟོགས་པ་མཐར་ཐུག་
པའི་ཡེ་ཤེས་རྣམ་མཁྱེན་གྱི་འཇོག་བྱེད་དུ་འཐད་དེ། སྐབས་དང་པོས་སེམས་བསྐྱེད་
སོགས་ཆོས་བཅུ་དངོས་སུ་བསྟན་པས་རྣམ་མཁྱེན་ལེའུར་འཇོག་པའི་ཕྱིར། རྣམ་མཁྱེན་
ལ་ཡང་ཇི་ལྟ་བ་རྟོགས་པའི་རྣམ་མཁྱེན་དང་། ཇི་སྙེད་པ་རྟོགས་པའི་རྣམ་མཁྱེན་གཉིས་
ལས་ཇི་ལྟ་བ་རྟོགས་པའི་རྣམ་མཁྱེན་གྱིས་ཇི་ལྟ་བ་གཟིགས་པའི་གཟིགས་ངོར་ཇི་སྙེད་
པ་མ་གཟིགས་ཤིང་། ཇི་སྙེད་པ་རྟོགས་པའི་རྣམ་མཁྱེན་གྱི་ཇི་སྙེད་པ་གཟིགས་པའི་



ཕར་ཕྱིན་སྤྱི་དོན།
76
གཟིགས་ངོར་ཇི་ལྟ་བ་མ་གཟིགས་པར་བྱ་དགོས་ཏེ། དེ་གཟིགས་ན་ཇི་ལྟ་བ་རྟོགས་པའི་
རྣམ་མཁྱེན་ཇི་སྙེད་པ་ལ་ལྟོས་ཏེ་གནས་ལུགས་རྟོགས་པའི་ཚད་མ་དང་། ཇི་སྙེད་པ་
རྟོགས་པའི་རྣམ་མཁྱེན་ཇི་ལྟ་བ་ལ་ལྟོས་ཏེ་ཀུན་རྫོབ་རྟོགས་པའི་ཚད་མར་ཐལ་བའི་སྐྱོན་
ཡོད་པའི་ཕྱིར། འོ་ན་རྣམ་མཁྱེན་གྱིས་རྣམ་མཁྱེན་དངོས་ཤུགས་གང་ལ་རྟོགས་པ་ཡིན་
ཞེ་ན། སྤྱོད་འཇུག་རྣམ་བཤད་སོགས་སུ་རྣམ་མཁྱེན་གྱིས་རྣམ་མཁྱེན་ཤུགས་ལ་རྟོགས་
པར་གསུངས་ཤིང་། དེ་ལྟར་བཞེད་པ་མང་དུ་ཡོད་ཀྱང་། རང་གི་ལུགས་ནི། འཇུག་
པའི་ཊིཀ་ཆེན་དུ་རྣམ་པ་མ་ཤར་བར་ཡུལ་རྟོགས་པ་འདི་པའི་ལུགས་ལ་མེད་པ་རིགས་
པ་དྲུག་ཅུ་པའི་འགྲེལ་པར་གསལ་ཞེས་གསུངས་པས། རྣམ་མཁྱེན་གྱིས་རྣམ་མཁྱེན་
རྣམ་པ་ཤར་བའི་སྒོ་ནས་དངོས་སུ་རྟོགས་པར་འདོད་དོ། །གཉིས་པ་ལམ་ཤེས་ལ་ཁ་
ཅིག རང་རྒྱུད་ལྡན་གྱི་གང་ཟག་གི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་ཤེས་
རབ་ཀྱིས་ཟིན་པའི་ཐེག་ཆེན་འཕགས་པའི་མཁྱེན་པ་ལམ་ཤེས་ཀྱི་འཇོག་བྱེད་དུ་མཛད་
པ་མི་འཐད་དེ། གང་ཟག་གི་བདག་མེད་མངོན་སུམ་དུ་རྟོགས་པའི་བྱང་སེམས་མཐོང་
ལམ་པའི་རྒྱུད་ལ་སྟོང་ཉིད་མངོན་སུམ་དུ་རྟོགས་པའི་ཤེས་རབ་མེད་པའི་ཕྱིར། རང་
གི་ལུགས་ནི། གྲོགས་ཐབས་ཤེས་ཁྱད་པར་ཅན་གྱིས་ཟིན་པའི་ཐེག་ཆེན་འཕགས་པའི་
མངོན་རྟོགས་དེ་ལམ་ཤེས་ཀྱི་འཇོག་བྱེད་དུ་བྱེད་ཅིང་། དེ་ལ་ཡང་ཉན་ཐོས་ཀྱི་ལམ་
དང་རང་སངས་རྒྱས་ཀྱི་ལམ་དང་ཐེག་ཆེན་གྱི་ལམ་ཤེས་པའི་ལམ་ཤེས་གསུམ་ཡོད་
ལ༑ དེ་གསུམ་ཡང་འགལ་བ་ཁོ་ན་ཡིན་ཏེ། རྟོགས་རིགས་ཀྱི་སྒོ་ནས་དེ་ལྟར་ཡིན་
པའི་ཕྱིར། གསུམ་པ་གཞི་ཤེས་ལ་ཁ་ཅིག རང་རྒྱུད་ལྡན་གྱི་གང་ཟག་གི་རྒྱུད་ཀྱི་
གང་ཟག་གི་བདག་མེད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་འཕགས་རྒྱུད་



77
སྐབས་དང་པོ།
ཀྱི་མཁྱེན་པ་དེའི་འཇོག་བྱེད་དུ་མཛད་པ་མི་འཐད་དེ། རང་རྒྱལ་གྱི་མཐོང་ལམ་བར་
ཆད་མེད་ལམ་ལ་འཇོག་བྱེད་དེ་མ་ཚང་ཞིང་། སྟོང་ཉིད་མངོན་སུམ་དུ་རྟོགས་པའི་
རྣམ་མཁྱེན་གཞི་ཤེས་སུ་མི་འཐད་པའི་ཕྱིར་རོ། །རང་ལུགས་ལ། རང་རྒྱུད་ལྡན་གྱི་
གང་ཟག་གི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་ཤེས་རབ་ཀྱིས་
ཟིན་པའི་སྐབས་འདིར་དངོས་སུ་བསྟན་པའི་མཁྱེན་པ་དེ། སྐབས་འདིར་དངོས་སུ་བསྟན་
པའི་གཞི་ཤེས་ཀྱི་འཇོག་བྱེད་དུ་བྱེད་ཅིང་། དབྱེ་ན། གཉེན་པོ་ཕྱོགས་ཀྱི་གཞི་ཤེས་
དང་། མི་མཐུན་ཕྱོགས་ཀྱི་གཞི་ཤེས་གཉིས་སུ་ཡོད་མཁྱེན་གསུམ་གྱི་རྣམ་པ་བརྒྱ་བདུན་
ཅུ་རྩ་གསུམ་སྒོམ་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་དེ་རྣམ་རྫོགས་
སྦྱོར་བའི་མཚན་ཉིད་དང་། དབྱེ་ན་བརྒྱ་བདུན་ཅུ་རྩ་གསུམ། ས་མཚམས་ཐེག་ཆེན་
གྱི་ཚོགས་ལམ་ནས་རྒྱུན་མཐའི་བར་དུ་ཡོད། མཁྱེན་གསུམ་བསྡུས་སྒོམ་ཐེག་ཆེན་
གྱི་ཚོགས་ལམ་ལས་རབ་ཏུ་གྱུར་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་
རྩེ་སྦྱོར་གྱི་འཇོག་བྱེད། དབྱེ་ན་བཞི། ས་མཚམས་ཐེག་ཆེན་གྱི་སྦྱོར་ལམ་ནས་རྒྱུན་
མཐའི་བར་དུ་ཡོད། མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་གསུམ་གོ་རིམས་མཐར་
ཆགས་སུ་སྒོམ་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར། མཐར་གྱིས་
སྦྱོར་བའི་མཚན་ཉིད། དབྱེ་ན་བཅུ་གསུམ། ས་མཚམས་ཐེག་ཆེན་གྱི་ཚོགས་ལམ་
ནས་རྒྱུན་མཐའི་སྔ་ལོགས་ཀྱི་བར་དུ་ཡོད། མཁྱེན་གསུམ་གྱི་རྣམ་པ་བརྒྱ་བདུན་ཅུ་
རྩ་གསུམ་བྱ་རྫོགས་ཀྱི་སྐད་ཅིག་མའི་ཐུང་མཐའ་གཅིག་ལ་སྒོམ་པར་ནུས་པའི་ཤེས་རབ་
ཀྱིས་ཟིན་པའི་སེམས་དཔའི་རྣལ་འབྱོར་མཐར་ཐུག་སྐད་ཅིག་སྦྱོར་གྱི་འཇོག་བྱེད། དབྱེ་
ན་བཞི། ས་མཚམས་རྒྱུན་མཐའ་ཁོ་ནར་ཡོད། སྦྱོར་བཞི་བསྒོམས་སྟོབས་ཀྱིས་ཐོབ་



ཕར་ཕྱིན་སྤྱི་དོན།
པའི་ཡོན་ཏན་མཐར་ཐུག་འབྲས་བུ་ཆོས་སྐུའི་མཚན་ཉིད། དབྱེ་ན་བཞི། ས་མཚམས་
སངས་རྒྱས་ཀྱི་ས་ཁོ་ནར་ཡོད་དོ། །མངོན་པར་རྟོགས་པ་བརྒྱད་ལ་ལམ་རྐྱང་ཁུག་གི་
རྣམ་བཞག་བཤད་དགོས་པ་ནི་འོག་ཏུ་འཆད་པར་འགྱུར་རོ། །དེ་ལྟར་མདོ་དང་རྒྱན་
གྱི་བརྗོད་བྱར་གྱུར་པའི་ཡུམ་ལ་མངོན་རྟོགས་བརྒྱད་དུ་ཕྱེ་བ་ལྟར་དུ་གྲངས་ངེས་ཤིང་
ངེས་པ་དེ་ཉིད་བཤད་པ་ལྟར་གྱི་གོ་རིམས་སུ་འབྱུང་བ་འཐད་པར་སྟོན་པ་ནི། འགྲེལ་
ཆེན་གྱི་ཆོས་སྐུའི་མཚམས་སྦྱར་ལས། གང་གི་ཚེ་སྒྱུ་དང་གཡོ་ཐམས་ཅད་རྣམ་པར་
སྤངས་པ་ལ་སོགས་པའི་ཡིད་ལ་བྱེད་པ་རྣམས་ཀྱི་ཇི་སྐད་དུ་བཤད་པའི་རིམ་གྱིས་ཤེས་
རབ་ཀྱི་ཕ་རོལ་ཏུ་ཕྱིན་པ་འདི་ལ་ཆོས་ཐམས་ཅད་སྒྱུ་མ་དང་འདྲ་བ་ཉིད་དུ། རྣམ་པ་
ཐམས་ཅད་མཁྱེན་པ་ཉིད་ཀྱིས་རྗེས་སུ་རིག་པར་བྱེད་པ་དང་། ལམ་གྱི་རྣམ་པ་ཤེས་
པ་ཉིད་ཀྱིས་རྣམ་པར་དཔྱོད་པ་དང་། ཐམས་ཅད་ཤེས་པ་ཉིད་ཀྱིས་འཇུག་པ་དང་།
རྣམ་པ་ཀུན་མངོན་པར་རྫོགས་པར་རྟོགས་པས་རྟོགས་པར་བྱེད་པ་དང་། རྩེ་མོའི་མངོན་
པར་རྟོགས་པས་སེམས་པ་དང་། མཐར་གྱིས་པའི་མངོན་པར་རྟོགས་པས་འཇལ་བ་
དང་། སྐད་ཅིག་མ་གཅིག་པའི་མངོན་པར་རྟོགས་པས་ཉེ་བར་རྟོགས་པར་འགྱུར་བ་
དང༌། ཆོས་ཀྱི་སྐུ་མངོན་པར་རྫོགས་པ་བྱང་ཆུབ་པས་ཀྱང་བསྒོམས་པར་འགྱུར་བ་
དེའི་ཚེ། བྱང་ཆུབ་སེམས་དཔའ་འདི་ལ་ཆོས་ཀྱི་སྐུའི་རང་བཞིན་གྱི་ཡོན་ཏན་ཐམས་
ཅད་དང་། ལོངས་སྤྱོད་རྫོགས་པའི་སྐུའི་མཚན་ཉིད་ཀྱི་སངས་རྒྱས་ཀྱི་ཞིང་དང་སྤྲུལ་
པའི་སྐུའི་རང་གི་ངོ་བོ་སངས་རྒྱས་ཀྱི་ཆོས་བླ་ན་མེད་པ་འཕྲིན་ལས་དང་བཅས་པ་ཡོངས་
སུ་རྫོགས་པ་རྙེད་དཀའ་བར་མི་འགྱུར་རོ་ཞེས་བྱ་བ་ནི་ཚིག་གི་དོན་ཡིན་ནོ་ཞེས་རྒྱ་ཆེར་
གསུངས་སོ། །



79
སྐབས་དང་པོ།
འོ་ན། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་
འདོད། །ཅེས་སོགས་ཀྱིས་མདོ་དོན་ཚིག་དོན་གྱི་སྒོ་ནས་འཆད་ཚུལ་ཇི་ལྟར་ཡིན་ཞེ་
ན༑ དེའི་འཆད་ཚུལ་ཡོད་དེ། མངོན་རྟོགས་རྒྱན་གྱིས་དང་པོར་རྣམ་མཁྱེན་བསྟན་
པའི་སྒོ་ནས་མདོ་དོན་འཆད་པའི་ཕྱིར། རྣམ་མཁྱེན་ཚུལ་ཇི་ལྟར་དུ་བསྟན་པ་ཡིན་ཞེ་
ན༑ དེ་ལ་ལོ༔་བ་ཆེན་པོ་སོགས་རྒྱུས་འབྲས་བུ་བསྟན་པའི་ཚུལ་གྱིས་བསྟན་པ་ཡིན་
གསུང་ཡང་། རང་གི་ལུགས་ནི། ཡུལ་གྱིས་ཡུལ་ཅན་མཚོན་པའི་ཚུལ་གྱིས་བསྟན་
པ་ཡིན་ཏེ། རྣམ་མཁྱེན་གྱི་ཡུལ་སེམས་བསྐྱེད་སོགས་ཆོས་བཅུ་དངོས་སུ་བསྟན་པས་
དེ་མངོན་སུམ་དུ་རྟོགས་པ་མཐར་ཐུག་པའི་ཡེ་ཤེས་རྣམ་མཁྱེན་དུ་གོ་ནུས་པའི་ཆེད་དུ་
ཡིན་པའི་ཕྱིར། དེ་ལ་ཆོས་བཅུའི་ནང་ནས་སེམས་བསྐྱེད་དེ་ཐེག་ཆེན་གྱི་འཇུག་སྒོར་
ཤེས་པའི་ཆེད་དུ་དང་པོར་འཆད་པ་ལ། མདོའི་དབང་དུ་བྱས་ན། དེ་ནས་བཅོམ་ལྡན་
འདས་ཀྱིས་ཚེ་དང་ལྡན་པ་ཤཱ་རིའི་བུ་ལ་བཀའ་སྩལ་པ། ཤཱ་རིའི་བུ་འདི་ལ་བྱང་ཆུབ་
སེམས་དཔའ་སེམས་དཔའ་ཆེན་པོ་ཆོས་ཐམས་ཅད་རྣམ་པ་ཐམས་ཅད་མངོན་པར་རྫོགས་
པར་འཚང་རྒྱ་བར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པར་བྱའོ། །ཞེས་
སོགས་སེམས་བསྐྱེད་ཀྱི་མདོ་རྣམས་གསུངས། དེའི་དགོངས་པ་འགྲེལ་པ་ལ། བསྟན་
བཅོས་སུ་གཞུང་བློཀ་གསུམ་གསུངས། དགོངས་པ་འགྲེལ་ཚུལ་ཡོད་དེ། སེམས་བསྐྱེད་
པ་ནི་གཞན་དོན་ཕྱིར། །ཞེས་སོགས་ཚིག་རྐང་གཉིས་ཀྱིས་ཐེག་ཆེན་སེམས་བསྐྱེད་ཀྱི་
མཚན་ཉིད་དང་། དེ་དང་དེ་ནི་མདོ་བཞིན་དུ། ཞེས་སོགས་ཚིག་རྐང་གཉིས་ཀྱིས་
ཐེག་ཆེན་སེམས་བསྐྱེད་ཀྱི་མཚན་ཉིད་ངེས་པའི་ཡན་ལག་དམིགས་ཡུལ་བྱང་ཆུབ་དང་
གཞན་དོན་གཉིས་འཆད་ཅིང་། དེ་ཡང་ས་གསེར་ཟླ་བ་མེ། །ཞེས་སོགས་ཀྱིས་མཚན་



80
ཕར་ཕྱིན་སྤྱི་དོན།
ཉིད་དང་དམིགས་པ་དེ་དང་ལྡན་པའི་སེམས་བསྐྱེད་ཀྱི་དབྱེ་བ་འཆད་པའི་ཕྱིར། འོ་
ན་བྱམས་ཞུས་ཀྱི་ལེའུ་ཆོས་འཕགས་རྟག་ཏུ་ངུ་ཡོངས་གཏད་ཀྱི་ལེའུ་རྣམས་བསྟན་བཅོས་
རྒྱན་དང་མ་སྦྱར་ཞིང་། རྒྱན་གྱི་མཆོད་བརྗོད་ཀྱང་མདོ་དང་སྦྱར་བར་མ་མཛད་པར་
སེམས་བསྐྱེད་ནས་འཕྲིན་ལས་ཉེར་བདུན་གྱི་བར་ཁོ་ན་ལ་མདོ་དང་རྒྱན་སྦྱོར་བ་ཅི་ཡིན་
ཞེ་ན། དེའི་རྒྱུ་མཚན་ཡོད་དེ། དེ་ཉིད་མདོ་དང་རྒྱན་གྱི་གཏན་ལ་དབབ་བྱའི་གཙོ་
བོར་ཤེས་པའི་ཆེད་དུ་ཡིན་པའི་ཕྱིར་ཏེ། ཉི་ཁྲི་སྣང་བ་ལས། རེ་ཞིག་དང་པོར་སེམས་
བསྐྱེད་པ་ནི་གཞན་དོན་ཕྱིར། ཡང་དག་རྫོགས་པའི་བྱང་ཆུབ་འདོད། དེ་ལ་འདོད་
པ་ཞེས་བྱ་བ་གང་ཡིན་ཞེ་ན། འདི་འདོད་པ་དང་དེ་འདོད་པས་བྱང་ཆུབ་སེམས་དཔའ་
ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པར་བྱའོ། །ཞེས་མདོ་ལས་གསུངས་པ་གང་
ཡིན་པ་དེ་ཡིན་ནོ། །ཞེས་གསུངས་པའི་ཕྱིར། །
སྐབས་འདིར་སེམས་བསྐྱེད་ཀྱི་མཐའ་དཔྱད་པ་ལ་ལྔ་སྟེ། རྟེན་དང་། རྒྱུ་དང་།
ངོ་བོ་དང་། རབ་དབྱེ་དང་། ཕན་ཡོན་རྣམས་སོ། །དང་པོ་ལ་གཉིས་ཏེ། ལུས་རྟེན་
དང་། སེམས་རྟེན་ནོ། །དང་པོ་ལ་ཡང་གཉིས་ཏེ། སྨོན་སེམས་སྐྱེ་བའི་ལུས་རྟེན་
དང༌། འཇུག་སེམས་སྐྱེ་བའི་ལུས་རྟེན་ནོ། །དང་པོ་ནི། འགྲོ་བ་རིགས་དྲུག་ཀའི་རྟེན་
ལ་སྨོན་སེམས་དངོས་སུ་གསར་དུ་སྐྱེ་བ་ཡོད་དེ། མདོ་ལས། དེ་ཚེ་ལྷ་མི་སྟོང་ཕྲག་
བརྒྱ། །བྱང་ཆུབ་ཏུ་ནི་སེམས་བསྐྱེད་དོ། །ཞེས་ལྷ་མི་གཉིས་དང་། ཀླུའི་རྒྱལ་པོ་རྒྱ་
མཚོས་ཞུས་པའི་མདོ་ལས། ཀླུ་ཉི་ཁྲི་ཆིག་སྟོང་གིས་བླ་ན་མེད་པའི་བྱང་ཆུབ་ཏུ་སེམས་
བསྐྱེད་ཅེས་པ་དང་། ཀླུའི་རྒྱལ་པོ་མ་དྲོས་པས་ཞུས་པའི་མདོ་ལས། ཀླུ་བདུན་ཁྲི་ཉིས་
སྟོང་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དོ། །ཞེས་



སྐབས་དང་པོ།
གསུངས་པས་དུད་འགྲོ་དང༌། དྲིན་ལན་བསབས་པའི་མདོ་ལས། རང་རེའི་སྟོན་པ་
དམྱལ་བའི་ཤིང་རྟ་འདྲེན་པའི་གྱད་དུ་འཁྲུངས་པའི་ཚེ་བྱང་ཆུབ་མཆོག་ཏུ་སེམས་བསྐྱེད་
པར་བཤད་པས་འགྲོ་བ་རིགས་བཞི་དངོས་སུ་བཤད་ལ། དམྱལ་བ་དང་དུད་འགྲོའི་རྟེན་
ལ་སྨོན་སེམས་དངོས་སུ་གསར་དུ་སྐྱེ་བ་ཡོད་ན་ཡི་དྭགས་དང་ལྷ་མ་ཡིན་གྱི་རྟེན་ལ་དེ་
དངོས་སུ་གསར་དུ་སྐྱེ་བ་ཡོད་དགོས་པའི་ཕྱིར། གཉིས་པ་འཇུག་སེམས་དངོས་སུ་གསར་
དུ་སྐྱེ་བའི་ལུས་རྟེན་ལ། ཁ་ཅིག སོ་ཐར་གྱི་སྡོམ་པ་རྒྱུད་ལ་ལྡན་པ་ཅིག་ངེས་པར་
དགོས་ཏེ། འཇུག་སྡོམ་མམ་བྱང་སྡོམ་དངོས་སུ་གསར་དུ་སྐྱེ་བའི་ལུས་རྟེན་ལ་དེ་དགོས་
པ་གང་ཞིག འཇུག་སྡོམ་དངོས་སུ་གསར་དུ་སྐྱེ་བའི་ལུས་རྟེན་དང་། འཇུག་སེམས་
དངོས་སུ་གསར་དུ་སྐྱེ་བའི་ལུས་རྟེན་དོན་གཅིག་པའི་ཕྱིར། དང་པོ་གྲུབ་སྟེ། ལམ་
སྒྲོན་ལས། སོ་སོར་ཐར་པ་རིགས་བདུན་གྱི། །རྟག་ཏུ་སྡོམ་གཞན་ལྡན་པ་ལ། །བྱང་
ཆུབ་སེམས་དཔའི་སྡོམ་པ་ཡི། །སྐལ་བ་ཡོད་ཀྱི་གཞན་དུ་མིན། །ཞེས་དང༌། བྱང་
སར་ཡང་འཇུག་སེམས་ཀྱི་རྟེན་ལ་སོ་ཐར་གྱི་སྡོམ་པ་དགོས་པར་བཤད་པའི་ཕྱིར་ཞེ་ན།
མ་ཁྱབ་སྟེ། ལམ་སྒྲོན་འགྲེལ་པ་ལས། རྟེན་ཁྱད་པར་ཅན་གྱི་དབང་དུ་བྱས་པར་བཤད་
ལ་ཁྱད་པར་ཅན་ཞེས་པ་ཡང༌། བྱང་སྡོམ་དངོས་སུ་གསར་དུ་སྐྱེ་བའི་མིའི་དབང་དུ་
བྱས་པའི་ཕྱིར། དེ་ལྟ་མ་ཡིན་ན། འདོད་ལྷའི་རྟེན་ཅན་གྱི་བྱང་སེམས་དང་ཁམས་
གོང་གི་རྟེན་ཅན་གྱི་བྱང་སེམས་ཀྱི་རྒྱུད་ལ། འཇུག་སྡོམ་དངོས་སུ་གསར་དུ་སྐྱེ་བ་མེད་
པར་འགྱུར་རོ། །མཁས་པ་ཁ་ཅིག ལམ་མ་ཞུགས་ན་འཇུག་སྡོམ་མམ་བྱང་སྡོམ་
ཡོད་ཞེས་མགྲིན་པ་བསལ་ཏེ་སྨྲ་བ་ནི། རི་བོང་གི་བཅལ་ལྟ་བུ་ཡིན་ཏེ། སྡོམ་པ་དེ་
འབོགས་པ་ན། བྱང་སར་རིགས་ཀྱི་བུའམ་ཆོས་ཀྱི་སྤུན་མིང་འདི་ཞེས་བགྱི་བ་ཁྱོད་བྱང་



ཕར་ཕྱིན་སྤྱི་དོན། ། __ 82
ཆུབ་སེམས་དཔའ་ཡིན་ནམ་བྱང་ཆུབ་ཏུ་སྨོན་ལམ་བཏབ་བམ་ཞེས། དྲི་བར་གསུངས་
པས་བྱང་ཆུབ་སེམས་དཔའ་མིན་པ་ལ་སྡོམ་པ་དེ་འབོགས་སུ་མི་རུང་བའི་ཕྱིར་དང་།
འཇུག་སེམས་དངོས་སུ་གསར་དུ་སྐྱེ་བའི་ལུས་རྟེན་དང་། འཇུག་སྡོམ་དངོས་སུ་གསར་
དུ་སྐྱེ་བའི་ལུས་རྟེན་དོན་གཅིག་ཏུ་སྨྲས་པ་དང་ཁས་བླངས་ནང་འགལ་བའི་ཕྱིར་རོ།།
གཉིས་པ་སེམས་རྟེན་ནི། ཐེག་ཆེན་སེམས་བསྐྱེད་སྐྱེ་བའི་རྟེན་ཡོད་དེ། རྒྱལ་བ་ལ་
དམིགས་པའི་དད་པ། སེམས་ཅན་ལ་དམིགས་པའི་སྙིང་རྗེ། རྒྱལ་སྲས་ཀྱི་དཀའ་སྤྱོད་
བཟོད་པའི་བརྩོན་འགྲུས་རྣམས་དང་། དད་པ་ལ་བརྟེན་ནས་སྐྱེ་བ་ཡོད་པའི་ཕྱིར་ཏེ།
དཀོན་ཅོག་སྒྲོན་མེ་ལས། རྒྱལ་དང་རྒྱལ་བའི་ཆོས་ལ་དད་གྱུར་ཅིང་། །རྒྱལ་སྲས་
རྣམས་ཀྱི་སྤྱོད་ལ་དད་བྱེད་པ། །བྱང་ཆུབ་བླ་ན་མེད་ལ་དད་གྱུར་ནས། །སྐྱེས་བུ་
ཆེན་པོ་རྣམས་ཀྱི་སེམས་སྐྱེའོ། །ཞེས་དང་། མདོ་སྡེ་རྒྱན་ལས། དེ་ཡི་རྩ་བ་སྙིང་
རྗེར་འདོད། ཅེས་གསུངས་པའི་ཕྱིར། བྱེ་བྲག་ཏུ་འཇུག་སེམས་དངོས་སུ་ཐོབ་པའི་
སེམས་རྟེན་ལ་སྨོན་སེམས་སྐྱེས་པ་ཞིག་ཀྱང་དགོས་ཏེ། བྱང་སར་རིགས་ཀྱི་བུའམ་
ཆོས་ཀྱི་སྤྱན་མིང་འདི་ཞེས་བྱ་བ་ཁྱོད་བྱང་ཆུབ་སེམས་དཔའ་ཡིན་ནམ། བྱང་ཆུབ་
ཏུ་སྨོན་ལམ་བཏབ་བམ་ཞེས་དྲི་བར་གསུངས་པས་བྱང་ཆུབ་སེམས་དཔའ་མིན་པ་ལ་
སྡོམ་པ་དེ་འབོགས་སུ་མི་རུང་བའི་ཕྱིར། །
གཉིས་པ་ལ་གཉིས་ཏེ། རྒྱུ་སྤྱིར་བསྟན་པ་དང་། བྱེ་བྲག་ཏུ་བཤད་པའོ། །དང་
པོ་ནི། ཐེག་ཆེན་སེམས་བསྐྱེད་དེ་ཡང་རྒྱུ་བཞི་རྐྱེན་བཞི་སྟོབས་བཞི་ལས་སྐྱེ་བ་ཡིན་
ཏེ༔ བྱང་ས་ལས། སེམས་བསྐྱེད་པ་དེ་ཡང་རྒྱུ་བཞི་རྐྱེན་བཞི་སྟོབས་བཞི་ལ་བརྟེན་
ནས་སྐྱེ་བར་རིག་པར་བྱའོ། །ཞེས་གསུངས་པའི་ཕྱིར། རྒྱུ་བཞི་ལ་ཡང་སྐྱེ་བ་ཡོད་



སྐབས་དང་པོ།
དེ༑ ཐེག་ཆེན་དུ་རིགས་སད་པའི་རྒྱུ་དང་། དགེ་བའི་བཤེས་གཉེན་གྱིས་ཟིན་པའི་རྒྱུ་
དང་། བརྩེ་བ་སྙིང་རྗེ་ཆེན་པོས་ཟིན་པའི་རྒྱུ་དང་། གཞན་གྱི་དཀའ་སྤྱད་ལ་བཟོད་
པའི་རྒྱུ་ལས་བསྐྱེད་པ་རྣམས་སུ་ཡོད་པའི་ཕྱིར། རྐྱེན་བཞི་ཡོད་དེ། བྱང་སེམས་ཀྱི་
མཐུ་བསམ་གྱིས་མི་ཁྱབ་པ་མཐོང་བ་དང་། བྱང་སེམས་ཀྱི་སྡེ་སྣོད་མང་དུ་ཐོས་པ་
དང༌། ཐེག་ཆེན་གྱི་བསྟན་པ་ཉམས་པ་མ་བཟོད་པ་དང་། སྙིགས་མའི་དུས་འདིར་
སེམས་བསྐྱེད་པ་དཀོན་པར་མཐོང་བའི་རྐྱེན་གྱིས་སེམས་བསྐྱེད་པ་རྣམས་སུ་ཡོད་པའི་
ཕྱིར། སྟོབས་ལ་ཡང་བཞི་ཡོད་དེ། རང་གི་སྟོབས། གཞན་གྱི་སྟོབས། སྒོམ་པའི་
སྟོབས། སྦྱོར་བའི་སྟོབས་རྣམས་ལས་སྐྱེ་བའི་ཕྱིར། དེ་བཞིའི་ངོ་བོ་ཡང་ཡོད་དེ། གཞན་
སྡུག་བསྔལ་བ་ལ་མ་ལྟོས་པར་རང་སྟོབས་ཀྱིས་སྐྱེ་བ་དང་པོ་དང༌། གཞན་སྡུག་བསྔལ་
བ་ལ་ལྟོས་པའི་སྟོབས་ཀྱིས་སྐྱེ་བ་གཉིས་པ་དང་། ཚེ་རབས་སྔ་མར་སེམས་བསྐྱེད་གོམས་
པའི་མཐུས་གསར་དུ་སྐྱེ་བ་གསུམ་པ་དང་། ཐེག་ཆེན་གྱི་དགེ་བའི་བཤེས་གཉེན་གྱི་
དྲིན་གྱིས་སྐྱེ་བ་བཞི་པ་ཡིན་པའི་ཕྱིར་ཏེ། རྒྱན་ལས། གྲོགས་སྟོབས་རྒྱུ་སྟོབས་རྩ་བའི་
སྟོབས། །ཐོས་སྟོབས་དགེ་བ་སྒོམ་པ་ལས། །མི་བརྟན་པ་དང་བརྟན་འབྱུང་བ། །གཞན་
གྱིས་བསྟན་པའི་སེམས་བསྐྱེད་བཤད། །ཅེས་གསུངས། གཉིས་པ་གཙོ་བོའི་རྒྱུ་བྱེ་བྲག་
ཏུབཤད་པ་ནི། དེ་ལྟར་ཐེག་ཆེན་སེམས་བསྐྱེད་རྒྱུ་བཞི་རྐྱེན་བཞི་སྟོབས་བཞི་ལས་སྐྱེ་
བར་བཤད་ཀྱང་མདོར་བསྡུས་ན་རྒྱུའི་གཙོ་བོ་གཉིས་སུ་འདུ་སྟེ། རྗེ་བཙུན་བྱམས་པ་
ནས་འཕགས་པ་ཐོགས་མེད་ལ་བརྒྱུད་པའི་ལུགས་ཀྱི་རྒྱུ་འབྲས་མན་ངག་བདུན་གྱི་སྒོ་
ནས་བསྐྱེད་པ་དང༌། རྗེ་བཙུན་འཇམ་དབྱངས་ནས་འཕགས་པ་ཀླུ་སྒྲུབ་དང་ཞི་བ་ལྷ་
སོགས་ལ་བརྒྱུད་པའི་ལུགས་ཀྱི་རྒྱུ་འབྲས་ཀྱི་རིམ་པ་གཉིས་བཤད་པ་ལས་སྐྱེ་དགོས་པའི་



ཕར་ཕྱིན་སྤྱི་དོན།
ཕྱིར། དང་པོ་གྲུབ་སྟེ། སེམས་ཅན་ཐམས་ཅད་མར་ཤེས་པ། དྲིན་དྲན་པ། དྲིན་
བཟོ་བ། ཡིད་འོང་གི་བྱམས་པ། སྙིང་རྗེ། ལྷག་བསམ་སྟེ་རྒྱུ་དྲུག་དང་། དེ་ལ་
བརྟེན་ནས་འབྲས་བུ་བྱང་ཆུབ་མཆོག་ཏུ་སེམས་བསྐྱེད་པ་འབྱུང་བའི་ཕྱིར། གཉིས་
པ་གྲུབ་སྟེ། རྒྱུ་བདག་གཞན་བརྗེ་བའི་བསམ་པ་དེ་ལ་བརྟེན་ནས་འབྲས་བུ་བྱང་ཆུབ་
མཆོག་ཏུ་སེམས་བསྐྱེད་པ་འབྱུང་བའི་ཕྱིར་རོ། །གསུམ་པ་ངོ་བོ་བཤད་པ་ལ་སྔ་མ་
ཁ་ཅིག བྱང་ས་ལས། བྱང་ཆུབ་སེམས་དཔའ་རྣམས་ཀྱི་སྨོན་ལམ་གྱི་མཆོག་ནི་
སེམས་བསྐྱེད་པའོ། །ཞེས་དང་། མདོ་སྡེ་རྒྱན་གྱི་འགྲེལ་པ་ལས། ཡོན་ཏན་གསུམ་
དང་གཉིས་ལ་དམིགས་པ་དང་ལྡན་པའི་སེམས་པ་ནི་སེམས་བསྐྱེད་པ་ཞེས་བྱའོ་ཅེས་
དང་། རྒྱན་རྩ་བར། དམ་པ་རྣམས་ཀྱི་སྨོན་ལམ་ནི། །སེམས་པ་འདུན་དང་བཅས་
པའོ། །ཅེས་གསུངས་པ་ལ་བརྟེན་ནས་ཐོགས་མེད་སྐུ་མཆེད་ཀྱི་ལུགས་ལ་ཐེག་ཆེན་
སེམས་བསྐྱེད་སེམས་བྱུང་དུ་བཞེད་དོ་སྙམ་ན་དགོངས་པ་མ་ཡིན་ཏེ། ལུང་དེ་རྣམས་
ཀྱིས་ཐེག་ཆེན་སེམས་བསྐྱེད་ལ་སྨོན་ལམ་དང་སེམས་པའི་མིང་གིས་བཏགས་ནས་བསྟན་
པའི་ཕྱིར། དེ་ལྟ་མིན་ན། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་
པའི་བྱང་ཆུབ་འདོད། །ཞེས་གསུངས་པ་དང་། འགྲེལ་པ་འདིར་ཡང་འདོད་པ་ཞེས་
གསུངས་པས་མངོན་རྟོགས་རྒྱན་རྩ་འགྲེལ་གྱི་ལུགས་ལ་ཡང་ཐེག་ཆེན་སེམས་བསྐྱེད་
སེམས་བྱང་དུ་འགྱུར་རོ། །དེས་ན་ཐེག་ཆེན་སེམས་བསྐྱེད་ཡིད་ཀྱི་རྣམ་ཤེས་སུ་འཇོག་
པ་ཡིན་ཏེ། ཉི་སྣང་ལས། སེམས་བསྐྱེད་པ་ཞེས་བྱ་བ་ལ་སེམས་ནི་རྣམ་པར་ཤེས་པ་
སྟེ་རྣམ་པར་རིག་པའོ། །རྣམ་པར་ཤེས་པ་གང་ཡིན་ཞེ་ན་ཡིད་ཀྱི་རྣམ་པར་ཤེས་པ་
སྟེ་དཀར་པོའི་ཆོས་ཐམས་ཅད་ལ་དམིགས་པ་སྟེ་དེ་ལ་སྲིད་པའི་ཕྱིར་རོ། །ཞེས་དང་།



__85
85
སྐབས་དང་པོ།
འགྲེལ་པ་འདིར་ཡང་། བདེན་མོད་ཀྱི་འོན་ཀྱང་འདིར་དགེ་བའི་ཆོས་ལ་འདུན་པའི་
མཚན་ཉིད་ཞེས་གསུངས། འདི་ལྟར་ན་ཐེག་ཆེན་སེམས་བསྐྱེད་ཀྱི་ངོ་བོ་བཞག་ཏུ་ཡོད་
དེ༑ རང་གི་གྲོགས་སུ་གྱུར་པའི་གཞན་དོན་དུ་རྫོགས་བྱང་ལ་དམིགས་པའི་འདོད་པ་
དང་མཚུངས་ལྡན་དུ་བྱུང་བའི་ཐེག་ཆེན་གྱི་འཇུག་སྒོར་གྱུར་པའི་རྣམ་རིག་དེ་ཐེག་ཆེན་
སེམས་བསྐྱེད་ཀྱི་ངོ་བོར་འཇོག་པའི་ཕྱིར། བཞི་པ་དབྱེ་བ་ལ་བཞི་ཡོད་དེ། རང་གི་
ངོ་བོའི་སྒོ་ནས་དབྱེ་བ། ས་མཚམས་ཀྱི་སྒོ་ནས་དབྱེ་བ། དགོས་ཆེད་ཀྱི་སྒོ་ནས་དབྱེ་
བ༑ དཔེ་གྲོགས་ཆོས་མཐུན་གྱི་སྒོ་ནས་དབྱེ་བ་རྣམས་སུ་ཡོད་པའི་ཕྱིར། དང་པོ་ལ་
གཉིས་ཡོད་དེ། སྒྲས་བརྗོད་རིགས་ཀྱི་སྒོ་ནས་དབྱེ་བ་དང་། ཡིན་ཚུལ་གྱི་སྒོ་ནས་
དབྱེ་བའོ། །དང་པོ་ནི། ཐེག་ཆེན་སེམས་བསྐྱེད་ལ་སྒྲས་བརྗོད་རིགས་ཀྱི་སྒོ་ནས་དབྱེ་
ན་གཉིས་ཏེ། ཀུན་རྫོབ་སེམས་བསྐྱེད། དོན་དམ་སེམས་བསྐྱེད་གཉིས་ཡོད་པའི་ཕྱིར་
ཏེ༔ སྒོམ་རིམ་བར་པ་ལས། ཇི་སྐད་དུ་བྱང་ཆུབ་ཀྱི་སེམས་དེ་ནི་རྣམ་པ་གཉིས་ཏེ་
ཀུན་རྫོབ་དང་དོན་དམ་པའོ། །ཞེས་གསུངས། གཉིས་པའི་ངོ་བོ་ཡོད་དེ། རྫོགས་
པའི་བྱང་ཆུབ་ཀྱི་གནས་ལུགས་ལ་གཉིས་སྣང་ནུབ་ཅིང་ཐེག་ཆེན་གྱི་ཤེས་རབ་ཀྱི་རྟོགས་
རིགས་སུ་གནས་པའི་ཐེག་ཆེན་འཕགས་པའི་རྒྱུད་ཀྱི་གཙོ་བོ་རྣམ་རིག་ལ་འདོད་པའི་ཕྱིར།
དེ་ལྟར་ཡང་མདོ་སྡེ་རྒྱན་ལས། རྫོགས་པའི་སངས་རྒྱས་རབ་བསྙེན་བྱས། །བསོད་
ནམས་ཡེ་ཤེས་ཚོགས་རབ་བསགས། །ཆོས་ལ་མི་རྟོག་ཡེ་ཤེས་ནི། །སྐྱེས་ཕྱིར་དེ་ནི་
དམ་པར་འདོད། །ཅེས་དང༌། སྒོམ་རིམ་ལས། དོན་དམ་པའི་བྱང་ཆུབ་ཀྱི་སེམས་
དེ་ནི་འཇིག་རྟེན་ལས་འདས་པ་སྤྲོས་པ་མཐའ་དག་དང་བྲལ་བ་ཤིན་ཏུ་གསལ་བ་དོན་
དམ་པའི་སྤྱོད་ཡུལ་དྲི་མ་མེད་པ། མི་གཡོ་བ་རླུང་མེད་པའི་མར་མེའི་རྒྱུན་བཞིན་ཞེས་



ཕར་ཕྱིན་སྤྱི་དོན། །
86
གསུངས་པའི་ཕྱིར། གཉིས་པ་ཡིན་ཚུལ་གྱི་སྒོ་ནས་དབྱེ་ན་གཉིས་སུ་ཡོད་དེ། བསླབ་
བཏུས་ལས། བྱང་ཆུབ་ཀྱི་སེམས་དེ་ནི་རྣམ་པ་གཉིས་ཏེ། བྱང་ཆུབ་ཏུ་སྨོན་པའི་སེམས་
དང་བྱང་ཆུབ་ཏུ་འཆས་པའི་སེམས་སོ་ཞེས་དང་། སྡོང་པོ་བཀོད་པའི་མདོ་ལས་གསུངས་
པ༑ རིགས་ཀྱི་བུ་སེམས་ཅན་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ཏུ་སེམས་སྨོན་པ་དེ་དག་ཀྱང་དཀོན་ནོ། །དེ་བས་ཀྱང་གང་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་འཆས་པའི་སེམས་ཅན་ཤིན་ཏུ་དཀོན་ནོ་ཞེས་འབྱུང་བ་ལྟ་བུ་
ཞེས་དང་། སྤྱོད་འཇུག་ལས། བྱང་ཆུབ་སེམས་དེ་མདོར་བསྡུ་ན། །རྣམ་པ་གཉིས་
སུ་ཤེས་བྱ་སྟེ། །བྱང་ཆུབ་སྨོན་པའི་སེམས་དང་ནི། །བྱང་ཆུབ་འཇུག་པ་ཉིད་ཡིན་
ནོ༑ ༑ཞེས་དང་། འགྲེལ་པ་འདིར་ཡང་། སེམས་བསྐྱེད་པ་གཞན་གྱི་དོན་དུ་ཡང་
དག་པར་རྫོགས་པའི་བྱང་ཆུབ་འདོད་པའི་བདག་ཉིད་སྨོན་པ་དང་འཇུག་པའི་ངོ་བོ་ཉིད་
རྣམ་པར་གཉིས་སོ་ཞེས་སྨོན་སེམས་དང་འཇུག་སེམས་གཉིས་གསུངས་པའི་ཕྱིར། འོ་
ན་སྨོན་འཇུག་གི་ཁྱད་པར་ཇི་ལྟ་བུ་ཞེ་ན། དེའི་བཞེད་པ་ནི་མང་དུ་ཡོད་དེ། སངས་
རྒྱས་ཡེ་ཤེས་ཞབས་ཀྱིས་སྨོན་པ་བྱང་ཆུབ་ཀྱི་སེམས་ནི་འཇིག་རྟེན་པ་ཐམས་ཅད་ཀྱི་
ཡིན་ལ་འཇུག་པ་བྱང་ཆུབ་ཀྱི་སེམས་ནི་རབ་ཏུ་དགའ་བ་ནས་བརྩམས་ཏེའོ་ཞེས་ས་མ་
ཐོབ་པའི་སེམས་བསྐྱེད་ལ་སྨོན་སེམས་དང་ས་ཐོབ་པའི་སེམས་བསྐྱེད་ལ་འཇུག་སེམས་
སུ་བཤད། ཚིག་གསལ་ལས། སྨོན་པ་ཞེས་བྱ་བ་ནི་སྨོན་པ་ཙམ་སྟེ་ཚོགས་བསགས་
པ་སེམས་དེ་བསྐྱེད་པའི་ཆོ་གས་བླང་བར་ཡང་མ་བྱས་པའོ། །འཇུག་པ་ཞེས་པ་ནི་དགེ་
བའི་བཤེས་གཉེན་མཉེས་པར་བྱས་ཏེ་ཡང་དག་པར་བླངས་པ་ལས་བྱུང་བའི་སེམས་
བསྐྱེད་པ་ནས་བརྩམས་ཏེ་བར་ཆད་མེད་པའི་ལམ་གྱི་བར་དུ་གཏོགས་པའི་སྒྲུབ་པའི་སྤྱོད་



སྐབས་དང་པོ།
པའོ། །ཞེས་དང་། སྒོམ་རིམ་ལས། འགྲོ་བ་དེ་དག་ལ་ཕན་པའི་ཕྱིར་སངས་རྒྱས་སུ་
གྱུར་ཅིག་ཅེས་གོང་ཐོག་མར་དོན་དུ་གཉེར་བ་དེ་ནི་སྨོན་པའི་སེམས་སོ། །གང་ཕན་
ཆད་སྡོམ་པ་བཟུང་སྟེ་ཚོགས་རྣམས་ལ་ཞུགས་པ་དེ་ནི་ཞུགས་པའི་སེམས་སོ། །ཞེས་
འཇུག་སྡོམ་མ་ཐོབ་པའི་སེམས་བསྐྱེད་དེ་སྨོན་སེམས་དང་། འཇུག་སྡོམ་ཐོབ་པའི་སེམས་
བསྐྱེད་འཇུག་སེམས་སུ་བཤད་ལ། དེ་ལ་རྗེ་བཙུན་ཙོང་ཁ་པ་ཆེན་པོས་བྱང་ཆུབ་ལམ་
གྱི་རིམ་པ་ཆེ་ཆུང་གཉིས་དང་། ལེགས་པར་བཤད་པ་གསེར་གྱི་ཕྲེང་བར་ཚིག་གསལ་
དང་སྒོམ་རིམ་ཇི་ལྟ་བ་བཞིན་དུ་གསུངས་ཤིང༌། རྒྱལ་ཚབ་ཆོས་རྗེས་རྣམ་བཤད་དུ་
བཤད་པ་ལྟར་ན་ནི། སྤྱོད་འཇུག་ལས། འགྲོ་བར་འདོད་དང་འགྲོ་བ་ཡི། །བྱེ་བྲག་
ཇི་ལྟར་ཤེས་པ་ལྟར། །དེ་བཞིན་མཁས་པས་འདི་གཉིས་ཀྱི། །བྱེ་བྲག་རིམ་བཞིན་
ཤེས་པར་བྱ། །ཞེས་གྲོང་ཁྱེར་དེར་བགྲོད་པར་བྱའོ་སྙམ་པ་གཞིར་བྱས་པ་ལ་གོམ་པ་
འདོར་བ་ལ་སོགས་ལུས་ཀྱི་བྱ་བས་དངོས་སུ་ཟིན་པ་དང་མ་ཟིན་པ་གཉིས་སུ་ཡོད་པ་ལྟར།
ཐེག་ཆེན་སེམས་བསྐྱེད་གཞིར་བྱས་པ་ལ་སྤྱོད་པ་ཉམས་ལེན་གྱི་བྱ་བས་དངོས་སུ་ཟིན་
པ་དང་མ་ཟིན་པ་གཉིས་སུ་དབྱེ་བ་ནི་གཞུང་གི་བསྟན་ཚོད་ཡིན་ལ། འཇུག་སྡོམ་ཐོབ་
ནས་སྨོན་སེམས་མེད་པ་མི་རིགས་ཏེ། འཇུག་སྡོམ་བཟུང་བའི་རྗེས་སུ་ཡང་སྤྱོད་པ་ལ་
སློབ་པ་ལ་བློའི་འཇུག་ཚུལ་གཉིས་ཡོད་པའི་ཕྱིར། དེ་ཡོད་པ་ཡིན་ཏེ། གཏོང་བའི་
སེམས་པ་སྤེལ་བའི་དུས་ཉིད་ན་རྣམ་མཁྱེན་དོན་གཉེར་གྱི་དྲན་འདུན་དང་མཚུངས་པར་
ལྡན་པའི་ཐེག་ཆེན་སེམས་བསྐྱེད་ཡོད་པ་ནི་སྤྱོད་པ་ཉམས་ལེན་གྱི་བྱ་བས་དངོས་སུ་ཟིན་
པའི་དོན་དང་། དེ་ལྟ་བུའི་དུས་སུ་ཐེག་ཆེན་སེམས་བསྐྱེད་མེད་པ་ནི་སྤྱོད་པ་ཉམས་ལེན་
གྱི་བྱ་བས་མ་ཟིན་པའི་དོན་ཡིན་པའི་ཕྱིར་རོ། །དེས་ན་སྨོན་སེམས་ནི་ཚོགས་ལམ་ནས་



ཙs
ཕར་ཕྱིན་སྤྱི་དོན།
བཟུང་སྟེ་ས་ཐོབ་ནས་ཀྱང་ཁས་བླངས་པ་ལ་ཉེས་པ་མེད་པར་མངོན་ཏེ། ས་ཐོབ་ནས་
སྟོང་ཉིད་མངོན་སུམ་དུ་རྟོགས་ཀྱང་དེ་རྟོགས་པའི་ཤེས་རབ་ཀྱིས་དངོས་སུ་མ་ཟིན་པའི་
སེམས་བསྐྱེད་སྐབས་དུ་མར་འབྱུང་བའི་ཕྱིར། དེ་ཡང་ས་བདུན་པ་མན་ཆད་དུ་འབྱུང་
གི་དག་ས་ནས་མི་འབྱུང་སྟེ། དེ་ནས་རྗེས་ཐོབ་ཀྱི་སྐབས་སུ་བདེན་འཛིན་མངོན་འགྱུར་
བ་སྐྱེ་བའི་གོ་སྐབས་མེད་ལ་ས་བདུན་པ་མན་ཆད་དུ་ནི་དེ་ཡོད་པའི་ཕྱིར། ཚུལ་འདི་
ལ་རང་ལུགས་ཀྱི་མཁས་པ་ཁ་ཅིག ས་ཐོབ་ནས་སྨོན་སེམས་ཡོད་པར་བཤད་པ་རྣམ་
བཤད་ཀྱི་རང་ལུགས་མ་ཡིན་པར་བཞེད་པ་དང་། རྣམ་མཁྱེན་དོན་གཉེར་གྱི་དྲན་འདུན་
དུ་རེ་བ་ཞེས་པ་དེ་དང་མཚུངས་ལྡན་གྱི་སེམས་བསྐྱེད་ལ་མི་འཆད་པར་གང་གི་ཟིན་རྒྱུའི་
སྤྱོད་པ་ཉམས་ལེན་ལ་འབྲུ་བསྣོན་པ་རྣམས་དགོངས་པར་མ་སོང་ངོ༌། །དེས་ན་རྣམ་
བཤད་ཀྱིས་གསུང་ཟིན་ལྟར་ན་སྤྱོད་པ་ཉམས་ལེན་གྱི་བྱ་བས་དངོས་སུ་མ་ཟིན་པའི་ཐེག་
ཆེན་གྱི་འཇུག་སྒོར་གྱུར་པའི་རྣམ་རིག་སྨོན་པ་སེམས་བསྐྱེད་ཀྱི་འཇོག་བྱེད་དང་། དེས་
དངོས་སུ་ཟིན་པའི་ཐེག་ཆེན་གྱི་འཇུག་སྒོར་གྱུར་པའི་རྣམ་རིག་འཇུག་པ་སེམས་བསྐྱེད་
ཀྱི་འཇོག་བྱེད་དུ་སྨྲའོ། །འདི་ལ་ཚིག་གི་ཟེར་མདའ་རེ་ཙམ་བྱུང་དོགས་ན་སྤྱོད་འཇུག་
རྣམ་བཤད་དུ་གསུངས་པ་ལྟར། སྦྱིན་སོགས་སྤྱོད་པའི་གྲོགས་ཀྱིས་ཟིན་པ་ལ་ལྟོས་མི་
དགོས་པའི་རིགས་སུ་གནས་པའི་ཐེག་ཆེན་གྱི་འཇུག་སྒོར་གྱུར་པའི་རྣམ་རིག་སྨོན་སེམས་
ཀྱི་འཇོག་བྱེད། སྦྱིན་སོགས་སྤྱོད་པའི་གྲོགས་ཀྱིས་ཟིན་པ་ལ་ལྟོས་དགོས་པའི་རིགས་
སུ་གནས་པའི་ཐེག་ཆེན་གྱི་འཇུག་སྒོར་གྱུར་པའི་རྣམ་རིག་འཇུག་སེམས་ཀྱི་མཚན་ཉིད་
དུ་ཁས་བླངས་སོ། །སྨོན་སེམས་ཀྱི་ས་མཚམས་ཐེག་ཆེན་གྱི་ཚོགས་ལམ་ནས་ས་བདུན་
པའི་བར་དང་། འཇུག་སེམས་ཀྱི་ས་མཚམས་ཐེག་ཆེན་གྱི་ཚོགས་ལམ་ནས་སངས་



89
སྐབས་དང་པོ།
རྒྱས་ཀྱི་སའི་བར་ན་ཡོད་དོ། །ལམ་རིམ་ཆེ་ཆུང་གཉིས་དང་གསེར་ཕྲེང་ལྟར་ན་མཚན་
ཉིད་སྔར་དང་འདྲ་བ་ལ་སྨོན་སེམས་ཚོགས་ལམ་ཁོ་ན་དང་། འཇུག་སེམས་འཇུག་
སྡོམ་ཐོབ་པའི་ཚོགས་ལམ་ནས་སངས་རྒྱས་ཀྱི་སའི་བར་ན་ཡོད་པར་གསུངས་སོ། །འདི་
ཉིད་ཡིད་རབ་ཏུ་དང་བའི་གནས་སུ་མཐོང་ངོ༌། །གཉིས་པ་ས་མཚམས་ཀྱི་སྒོ་ནས་དབྱེ་
ན་བཞི་ཡོད་དེ། ཚོགས་སྦྱོར་གྱི་གནས་སྐབས་ཀྱི་མོས་པ་སྤྱོད་པའི་སེམས་བསྐྱེད། མ་
དག་ས་བདུན་གྱི་གནས་སྐབས་ཀྱི་ལྷག་བསམ་དག་པའི་སེམས་བསྐྱེད། དག་པ་ས་གསུམ་
གྱི་གནས་སྐབས་ཀྱི་རྣམ་པར་སྨིན་པའི་སེམས་བསྐྱེད། སངས་རྒྱས་ཀྱི་སའི་སྒྲིབ་པ་སྤངས་
པའི་སེམས་བསྐྱེད་རྣམས་སུ་ཡོད་པའི་ཕྱིར་ཏེ། རྒྱན་ལས། སེམས་བསྐྱེད་དེ་ནི་ས་
རྣམས་ལ། །མོས་དང་ལྷག་བསམ་དག་པ་དང་། །རྣམ་པར་སྨིན་པ་གཞན་དུ་འདོད།།
དེ་བཞིན་སྒྲིབ་པ་སྤངས་པའོ། །ཞེས་གསུངས། གསུམ་པ་དགོས་ཆེད་ཀྱི་སྒོ་ནས་དབྱེ་
ན་གསུམ་ཡོད་དེ། སེམས་ཅན་ཐམས་ཅད་སངས་རྒྱས་ཀྱི་ས་ལ་བཀོད་ནས་རང་ཉིད་
འཚང་རྒྱ་བར་འདོད་པས་ཕྱུག་རྫི་ལྟ་བུའི་སེམས་བསྐྱེད། བདག་གཞན་ཐམས་ཅད་མཉམ་
དུ་འཚང་རྒྱ་བར་འདོད་པས་མཉན་པ་ལྟ་བུའི་སེམས་བསྐྱེད། རང་ཉིད་སངས་རྒྱས་
ནས་གཞན་སྒྲོལ་བར་འདོད་པས་རྒྱལ་པོ་ལྟ་བུའི་སེམས་བསྐྱེད་རྣམས་སུ་ཡོད་པའི་ཕྱིར།
བཞི་པ་དཔེ་གྲོགས་ཆོས་མཐུན་གྱི་སྒོ་ནས་དབྱེ་ན་དུ་མར་ཡོད་དེ། དཔེའི་སྒོ་ནས་དབྱེ་
བ་ས་ལྟ་བུ་ནས་སྤྲིན་ལྟ་བུའི་སེམས་བསྐྱེད་ཀྱི་བར་དང་། གྲོགས་ཀྱི་སྒོ་ནས་དབྱེ་ན་འདུན་
ལྡན་སེམས་བསྐྱེད་ལ་སོགས་པ་དུ་མ་ཡོད་པའི་ཕྱིར། ལྔ་པ་ཕན་ཡོན་ནི། དེ་ལྟ་བུའི་
སེམས་བསྐྱེད་པ་ཕན་ཡོན་ཆེན་པོ་དང་ལྡན་ཏེ། སྔར་བསགས་ཀྱི་སྡིག་པ་འདག་ཅིང་
ངན་སོང་གི་སྐྱེ་བ་བཅད་ནས་གནས་སྐབས་བདེ་འགྲོར་སྐྱེ་ཞིང་བདེ་གཤེགས་སྲས་ཞེས་



90
ཕར་ཕྱིན་སྤྱི་དོན། 90
པའི་བསྔགས་པ་ཐོབ། འཇིག་རྟེན་ལྷ་དང་བཅས་པའི་ཕྱག་བྱ་བའི་འོས་སུ་འགྱུར་བ་
དང༌། མཐར་ཐུག་སངས་རྒྱས་ཐོབ་པ་སོགས་ཀྱི་ཕན་ཡོན་དང་ལྡན་པའི་ཕྱིར་ཏེ། སྤྱོད་
འཇུག་ལས། གསེར་འགྱུར་རྩི་ཡི་རྣམ་པ་མཆོག་ལྟ་བུ། །མི་གཙང་ལུས་འདི་བླངས་
ནས་རྒྱལ་བའི་སྐུ། །རིན་ཆེན་རིན་ཐང་མེད་པར་བསྒྱུར་བས་ན། །བྱང་ཆུབ་སེམས་
ཞེས་བྱ་བ་རབ་བརྟན་བཟུང་། །ཅེས་དང་། བྱང་ཆུབ་སེམས་སྐྱེས་གྱུར་ན་སྐད་ཅིག་
གིས། །འཁོར་བའི་བཙོན་རར་བསྡམས་པའི་ཉམ་ཐག་རྣམས། །བདེ་གཤེགས་རྣམས་
ཀྱི་སྲས་ཞེས་བརྗོད་བྱ་ཞིང་། །འཇིག་རྟེན་ལྷ་མིར་བཅས་པས་ཕྱག་བྱར་འགྱུར། །ཞེས་
རྒྱ་ཆེར་གསུངས་པའི་ཕྱིར། །
འོ་ན་སེམས་བསྐྱེད་ཀྱི་སྐབས་སུ་མདོ་དང་བསྟན་བཅོས་གཉིས་ཀར་ཐེག་ཆེན་
སེམས་བསྐྱེད་ཀྱིས་དམིགས་པ་བླ་ན་མེད་པའི་བྱང་ཆུབ་ལ་དམིགས་པར་གསུངས་ན་
བྱང་ཆུབ་དེ་ཐོབ་པ་ལ་ཐབས་ཇི་ལྟ་བུ་ཞིག་དགོས་སྙམ་ན། དེའི་ཚུལ་ཡོད་དེ། དེ་ལ་
བསམ་བ་བཟང་བ་ཙམ་གྱིས་མི་ཆོག་པར་སྒྲུབ་པ་ཉམས་སུ་ལེན་དགོས་ཤིང་དེ་ལ་ཡང་
ཐེག་ཆེན་གྱི་གདམས་ངག་ལ་ཐོས་བསམ་གྱིས་སྒྲོ་འདོགས་བཅད་པ་ཞིག་དགོས་པའི་
ཕྱིར། འོ་ན། ཐེག་ཆེན་གྱི་གདམས་ངག་དེ་ཇི་ལྟ་བུ་ཞེ་ན། མདོ་ལས། སེམས་བསྐྱེད་
ཀྱི་སྐབས་སུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པར་བྱའོ་ཞེས་དུ་མ་ཞིག་གསུངས་
པ་ལ། དེ་སྐད་ཅེས་བཀའ་སྩལ་པ་དང་ཚེ་དང་ལྡན་པ་ཤཱ་རིའི་བུས་བཅོམ་ལྡན་འདས་
ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཇི་ལྟར་བྱང་ཆུབ་སེམས་དཔའ་སེམས་
དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པར་བགྱི་ཞེས་ཤེར་ཕྱིན་ལ་སློབ་
ཚུལ་ཇི་ལྟར་ཡིན་ཞེས་དྲིས་པའི་ལན་དུ། དེ་སྐད་ཅེས་གསོལ་པ་དང་། བཅོམ་ལྡན་



91
སྐབས་དང་པོ།
འདས་ཀྱིས་ཚེ་དང་ལྡན་པ་ཤཱ་རིའི་བུ་ལ་འདི་སྐད་ཅེས་བཀའ་སྩལ་ཏོ། །ཤཱ་རིའི་བུ་འདི་
ལ་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་
པའི་ཚེ་བྱང་ཆུབ་སེམས་དཔའ་ཉིད་ཡོད་བཞིན་དུ་བྱང་ཆུབ་སེམས་དཔའ་ཉིད་ཡང་དག་
པར་རྗེས་སུ་མི་མཐོང་ངོ་ཞེས་སོགས་གདམས་ངག་གི་མདོ་རྣམས་གསུངས། དེའི་དགོངས་
པ་འགྲེལ་པ་ལ་བསྟན་བཅོས་སུ་ཡང་། སྒྲུབ་དང་བདེན་པ་རྣམས་དང་ནི་ཞེས་སོགས་
བྱུང༌། གཞུང་གི་བསྟན་ཚུལ་ཡང་ཡོད་དེ། ཐེག་ཆེན་གྱི་གདམས་ངག་ལ་སྒྲུབ་པའི་
རྟེན་ལ་འདོམས་པ་དང་། བརྟེན་པ་སྒྲུབ་པ་ལ་འདོམས་པ་གཉིས་ལས། དང་པོ་ནི།
སངས་རྒྱས་ལ་སོགས་དཀོན་ཅོག་གསུམ། ཞེས་པས་བསྟན། ཕྱི་མ་ལ་སྒྲུབ་པའི་ཁྱད་
གཞི་ལ་གདམས་པ་དང་། ཁྱད་ཆོས་ལ་གདམས་པ་གཉིས་ཡོད་ཅིང་། དང་པོ་ལ་
སྒྲུབ་པའི་རྣམ་པ་ལ་གདམས་པ་དང༌། དམིགས་པ་ལ་གདམས་པ་གཉིས་ལས། དང་
པོ་ནི། སྒྲུབ་དང་ཞེས་པས་བསྟན། གཉིས་པ་ནི། བདེན་པ་རྣམས་དང་ཞེས་པས་བསྟན།
གཉིས་པ་སྒྲུབ་པའི་ཁྱད་ཆོས་ལ་གདམས་པ་ལ་མི་མཐུན་ཕྱོགས་སེལ་བ་ལ་གདམས་པ་
དང༌། ཡོན་ཏན་སྒྲུབ་པ་ལ་གདམས་པ་གཉིས། དང་པོ་ལ། མི་མཐུན་ཕྱོགས་མངོན་
གྱུར་སེལ་བ་ལ་གདམས་པ་དང་། སྤང་བྱའི་ས་བོན་སེལ་བ་ལ་གདམས་པ་གཉིས། དང་
པོ་ལ་ཡང་སྒྲུབ་པ་བརྟན་པའི་རྒྱུ་ལ་གདམས་པ། འཕེལ་བའི་རྒྱུ་ལ་གདམས་པ། མི་
ཉམས་པའི་རྒྱུ་ལ་གདམས་པ་གསུམ་ལས། དང་པོ་ནི། མ་ཞེན་ཞེས་པས་བསྟན། གཉིས་
པ་ནི། ཡོངས་སུ་མི་ངལ་ཞེས་པས་བསྟན། གསུམ་པ་ནི། ལམ་ནི་ཡོངས་སུ་འཛིན་
པ་དང་ཞེས་པས་བསྟན། གཉིས་པ། སྤང་བྱའི་ས་བོན་སེལ་བ་ལ་གདམས་པ་ལ་སྤང་
བྱ་ཀུན་བརྟགས་ཀྱི་ས་བོན་སེལ་བ་ལ་གདམས་པ་དང་། སྤང་བྱ་ལྷན་སྐྱེས་ཀྱི་ས་བོན་



ཕར་ཕྱིན་སྤྱི་དོན། །
སེལ་བ་ལ་གདམས་པ་གཉིས་ལས། དང་པོ་ནི། མཐོང་དང་ཞེས་པས་བསྟན། གཉིས་
པ་ནི། སྒོམ་ཞེས་བྱ་ལ་ཞེས་པས་བསྟན། གཉིས་པ་ཡོན་ཏན་སྒྲུབ་པ་ལ་གདམས་པ་
ལ་ཡང་སྒྲུབ་པ་ལ་རང་དབང་དུ་འཇུག་པའི་རྒྱུ་ལ་གདམས་པ་དང་། སྒྲུབ་པ་མྱུར་དུ་
རྫོགས་པའི་རྒྱུ་ལ་གདམས་པ་གཉིས། དང་པོ་ནི། སྤྱན་ལྔ་དང་ནི་ཞེས་པས་བསྟན།
གཉིས་པ་ནི། མངོན་ཤེས་ཀྱི་ཡོན་ཏན་དྲུག་དང་ཞེས་པས་བསྟན། འདིར་བསྟན་ཐེག་
ཆེན་གདམས་ངག་ལ་རྣམ་པ་བཅུར་གྲངས་ངེས་ཞེས་དོན་བསྡུ་བ་ནི། གདམས་ངག་
ནི༑ བཅུ་ཡི་བདག་ཉིད་ཤེས་པར་བྱ་ཞེས་པས་བསྟན། དགེ་འདུན་དཀོན་ཅོག་གི་སྐབས་
སུ་མདོ་ལས་དགེ་འདུན་ཞེ་བརྒྱད་སོགས་གསུངས་པའི་དབྱེ་བ་བདེ་བླག་ཏུ་རྟོགས་པའི་
ཆེད་དུ་དགེ་འདུན་ཉི་ཤུར་གསུངས་པ་ནི། དབང་པོ་རྟུལ་དང་རྣོན་པོ་ཞེས་སོགས་ཀྱིས་
བསྟན། །
སྐབས་འདིར་ཐེག་ཆེན་གྱི་གདམས་ངག་གི་མཐའ་དཔྱད་པ་ལ་ལྔ་ཡོད་དེ། ཐེག་
ཆེན་གྱི་གདམས་ངག་ཉན་པའི་རྟེན་དང་། རྒྱུ་གང་ལས་ཉན་པ་དང་། ཡུལ་གང་ལ་
ཉན་པ། ཐེག་ཆེན་གྱི་གདམས་ངག་གི་ངོ་བོ་དང་། དབྱེ་བ། ས་མཚམས་བཤད་པ་
རྣམས་སུ་ཡོད་པའི་ཕྱིར། དང་པོ་ཡོད་དེ། མདོ་སྡེ་རྒྱན་ལས། བསམ་གཏན་ལས་
འཐོབ་མངོན་པར་ཤེས། །མངོན་པར་བསྒྲུབ་པའི་སྒོ་ནས་ཏེ། །སངས་རྒྱས་དཔག་ཏུ་
མེད་པ་ལ། །མཆོད་པའི་ཕྱིར་དང་མཉན་པའི་ཕྱིར། །འཇིག་རྟེན་ཁམས་ནི་རྣམས་
སུ་འགྲོ། །ཞེས་གསུངས་པ་ལྟར། སྤྱིར་ཐེག་ཆེན་གྱི་གདམས་ངག་ཉན་པའི་ལམ་མ་
ཞུགས་ཀྱི་གང་ཟག་དང་ཉན་ཐོས་དང་བྱང་ཆུབ་སེམས་དཔའ་ཡོད་ལ། ཐེག་ཆེན་གྱི་
ཚོགས་ལམ་ཆེན་པོ་ཐོབ་ནས་སངས་རྒྱས་དངོས་ལ་ཐེག་ཆེན་གྱི་གདམས་ངག་མཉན་



༠༢
སྐབས་དང་པོ།
པའི་ཕྱིར། དེ་ཡང་སངས་རྒྱས་དངོས་ལ་ཐེག་ཆེན་གྱི་གདམས་ངག་ཉན་པ་ལ་ཐེག་
ཆེན་གྱི་ཚོགས་ལམ་ཆེན་པོ་ཐོབ་དགོས་པར་ནི་མི་བཞེད་དེ། དེ་ལྟར་བྱང་ཆུབ་ཀྱི་སེམས་
དང་པོ་ལ་སོགས་པ་བསྐྱེད་པའི་བྱང་ཆུབ་སེམས་དཔའ་དུས་ཇི་ལྟ་བ་བཞིན་དོན་དུ་གཉེར་
བར་བྱེད་པ་ཞེས་གསུངས་པ་ལྟར། མཆོག་གི་སྤྲུལ་སྐུ་ལ་གདམས་ངག་དངོས་སུ་ཉན་
པའི་ལམ་མ་ཞུགས་ཀྱི་གང་ཟག་དང་ཐེག་ཆེན་གྱི་ཚོགས་ལམ་ཆུང་ངུ་ལ་གནས་པའི་
བྱང་ཆུབ་སེམས་དཔའ་ཡོད་པའི་ཕྱིར། རྒྱུན་མཐའི་བར་ཆད་མེད་ལམ་ལ་གནས་པའི་
སེམས་དཔའ་ནི་དེར་མི་རུང་སྟེ། ཚིག་གསལ་ལས། བར་ཆད་མེད་པའི་ལམ་ནི་དེ་
དོན་དུ་གཉེར་བ་མེད་དེ་རང་བྱུང་གི་ཡེ་ཤེས་བསྐྱེད་པར་ནུས་པའི་ཕྱིར། ཞེས་གསུངས་
པའི་ཕྱིར། གཉིས་པ་རྒྱུ་གང་ལས་ཉན་པ་ཡོད་དེ། རྒྱན་ལས། དེ་ཚེ་ཆོས་ཀྱི་རྒྱུན་
ལས་ནི། །སངས་རྒྱས་རྣམས་ལས་ཞི་གནས་དང་། ཡེ་ཤེས་ཡངས་པ་ཐོབ་བྱའི་ཕྱིར།
གདམས་ངག་རྒྱ་ཆེན་རྙེད་པར་འགྱུར། །ཞེས་གསུངས་པ་ལྟར། ཐེག་ཆེན་ཚོགས་
ལམ་ཆེན་པོ་ཐོབ་ནས་ཆོས་རྒྱུན་གྱི་ཏིང་ངེ་འཛིན་ལ་བརྟེན་ཏེ་མཆོག་གི་སྤྲུལ་སྐུ་ལ་ཐེག་
གྱི་གདམས་ངག་དངོས་སུ་ཉན་པའི་ཕྱིར། ཆོས་རྒྱུན་གྱི་ཏིང་ངེ་འཛིན་གྱི་ངོ་བོ་ཡོད་
དེ༈ ལམ་འོག་མ་རྣམས་ཀྱིས་སངས་རྒྱས་དངོས་སུ་མཐོང་བ་དང་། དེ་ལས་ཆོས་
ཐོས་པའི་སྒྲིབ་བྱེད་རགས་པ་ཕལ་ཆེར་སྦྱངས་ནས། མཆོག་གི་སྤྲུལ་སྐུ་ལ་གདམས་
ངག་དངོས་སུ་ཉན་པའི་ནུས་པ་ཁྱད་པར་ཅན་སྐྱེས་པའི་ཞི་ལྷག་ཟུང་འབྲེལ་གྱི་ཏིང་ངེ་
འཛིན་ཞིག་ལ་འཇོག་པའི་ཕྱིར། ཆོས་རྒྱུན་གྱི་ཏིང་ངེ་འཛིན་ཞེས་པའི་སྒྲ་དོན་ཡོད་དེ།
ཆོས་གསུང་རབ་ཀྱི་ཚིག་དོན་རྒྱུན་ནམ་བར་ཆད་མེད་པར་འཛིན་ནུས་པའི་ཏིང་ངེ་འཛིན་
ཡིན་པས་དེ་སྐད་བརྗོད་པའི་ཕྱིར། གསུམ་པ་ཡུལ་གང་ལ་ཉན་པ་ཡོད་དེ། ཐེག་ཆེན་



ཕར་ཕྱིན་སྤྱི་དོན།
_94
གྱི་གདམས་ངག་སྟོན་པ་པོའི་ལམ་མ་ཞུགས་ཀྱི་དགེ་བའི་བཤེས་གཉེན་ཡོད་ལ། ལམ་
ཞུགས་ཀྱི་དབང་དུ་བྱས་ན་ཐེག་ཆེན་ཚོགས་ལམ་ནས་སངས་རྒྱས་ཀྱི་སའི་བར་ན་ཡོད་
དོ༔ བཞི་པ་ཐེག་ཆེན་གདམས་ངག་གི་ངོ་བོ་ཡོད་དེ། ཐེག་ཆེན་སེམས་བསྐྱེད་ཀྱི་
ཆེད་དུ་གཉེར་བྱ་ཐོབ་པའི་ཐབས་མ་ནོར་བར་འདོམས་པའི་ཐེག་ཆེན་གྱི་རྗོད་བྱེད་རྣམ་
དག་ལ་འཇོག་པའི་ཕྱིར་ཏེ། དག་ལྡན་ལས། ཁོང་དུ་ཆུད་པར་བྱ་བའི་ཕྱིར་བརྗོད་པ་
ནི་གདམས་ངག་སྟེ། ཅེས་དང་། འགྲེལ་པར་འདོམས་པ་ནི་གདམས་ངག་སྟེ། ཅེས་
དང༌། དོན་བསྡུས་སྒྲོན་མེ་ལས། གདམས་ངག་རྣམ་པ་བཅུ་ཡིན་ཏེ། །ངོ་བོ་ངག་གི་
འཁོར་ལོ་ཡིན། །ཞེས་གསུངས་པའི་ཕྱིར། ཐེག་ཆེན་གདམས་ངག་ལ་ཡང་གཉིས་
ཡོད་དེ། འདོམས་པའི་གདམས་ངག་དང་། རྗེས་སུ་བསྟན་པའི་གདམས་ངག་གཉིས་
ཡོད་པའི་ཕྱིར། དེ་གཉིས་ཀྱི་ངོ་བོ་ཡོད་དེ། ཐོབ་ཟིན་གྱི་ཡོན་ཏན་མི་ཉམས་པར་གོང་
ནས་གོང་དུ་སྤེལ་བའི་ཕྱིར་དུ་འདོམས་པའི་ཐེག་ཆེན་གྱི་གདམས་ངག་ལྟ་བུ་དང་པོ་དང་།
ཡོན་ཏན་སྔར་མ་ཐོབ་གསར་དུ་ཐོབ་པའི་ཕྱིར་དུ་འདོམས་པའི་ཐེག་ཆེན་གྱི་རྗོད་བྱེད་
རྣམ་དག་ལྟ་བུ་གཉིས་པར་འཇོག་པའི་ཕྱིར་ཏེ། ཉི་སྣང་ལས། ཐོབ་ཟིན་པའི་ཡོན་ཏན་
ཡོངས་སུ་སྐྱོང་བའི་དོན་གྱིས་མི་ཉམས་པར་བྱེད་པ་ནི་གདམས་པ་ཡིན་ནོ། །དེའི་འོག་
ཏུ་མ་ཐོབ་པའི་ཡོན་ཏན་ཐོབ་པར་བྱེད་པའི་ཕྱིར་གདམས་པ་ནི་རྗེས་སུ་བསྟན་པ་ཡིན་
ནོ༑ ༑ཞེས་གསུངས་པའི་ཕྱིར་རོ། །འོ་ན། འདིར་བསྟན་ཐེག་ཆེན་གྱི་གདམས་ངག་
ལ་རྣམ་པ་བཅུར་བཤད་ན་དེ་རྣམས་ཇི་ལྟ་བུ་ཞེ་ན། དེ་ལ་དང་པོ་སྒྲུབ་པ་རང་གི་ངོ་
བོ་ལ་འདོམས་པའི་གདམས་ངག་གི་དབང་དུ་མཛད་ནས་མདོ་ལས་གསུངས་ཚུལ་ནི།
བཅོམ་ལྡན་འདས་ལ་ཚེ་དང་ལྡན་པ་ཤཱ་རིའི་བུས་གསོལ་པ་བྱང་ཆུབ་སེམས་དཔའ་སེམས་



95
སྐབས་དང་པོ།
དཔའ་ཆེན་པོ་ཤེས་རབ་ཀྱི་ཕ་རོལ་ཕྱིན་པ་ལ་ཇི་ལྟར་སྤྱད་པར་བྱ་ཞེས་ཞུས་པའི་ལན་
དུ༔ བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་འདི་ལ་བྱང་ཆུབ་སེམས་དཔའ་
སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་བྱང་ཆུབ་སེམས་
དཔའ་ཉིད་ཡོད་བཞིན་དུ་བྱང་ཆུབ་སེམས་དཔའ་ཉིད་ཡང་དག་པར་རྗེས་སུ་མི་མཐོང་
ངོ་༑ ༑བྱང་ཆུབ་སེམས་དཔའི་མིང་ཉིད་ཡོད་བཞིན་དུ་བྱང་ཆུབ་སེམས་དཔའི་མིང་
ཡང་དག་པར་རྗེས་སུ་མི་མཐོང་ངོ༌། །ཚོར་བ་དང་འདུ་ཤེས་དང་འདུ་བྱེད་དང་རྣམ་
པར་ཤེས་པ་ཡང་དག་པར་རྗེས་སུ་མི་མཐོང་ངོ༌། །སྤྱོད་ཀྱང་སྤྱོད་ལ་མི་སྤྱོད་ཀྱང་མི་
སྤྱོད་ཅེས་ཡང་དག་པར་རྗེས་སུ་མི་མཐོང་ངོ༌། །ཅེས་སོགས་དང་། ཤཱ་རིའི་བུ་གལ་
ཏེ་འཛམ་བུའི་གླིང་འདིར་དགེ་སློང་ཤཱ་རིའི་བུ་དང་། མོའུ་འགལ་གྱི་བུ་ལྟ་བུ་ཤ་སྟག་
གིས་གང་བ་འདི་ལྟ་སྟེ། དཔེར་ན། འདམ་བུའི་ཚལ་ལམ། འོད་མའི་ཚལ་ལམ། བུ་
རམ་ཤིང་གི་ཚལ་ལམ། སྨིག་མའི་ཚལ་ལམ། འབྲས་ཀྱི་ཞིང་ངམ། ཏིལ་གྱི་ཚལ་
ལྟར་ཡོངས་སུ་གང་བར་གྱུར་ཀྱང་། དེ་དག་གི་ཤེས་རབ་གང་ཡིན་པ་དེས་ནི་བྱང་ཆུབ་
སེམས་དཔའ་སེམས་དཔའ་ཆེན་པོ་ཉིན་གཅིག་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་
པའི་བརྒྱའི་ཆར་ཡང་ཉེ་བར་མི་འགྲོ། སྟོང་གི་ཆར་ཡང་ཉེ་བར་མི་འགྲོ། བྱེ་བ་བརྒྱའི་
ཆར་ཡང་ཉེ་བར་མི་འགྲོ། བྱེ་བ་སྟོང་གི་ཆར་ཡང་ཉེ་བར་མི་འགྲོ། དཔེར་ཡང་མི་
ཕོད། རྒྱུར་ཡང་མི་བཟོད་དོ། །དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་སེམས་
དཔའ་ཆེན་པོ་ཤེས་རབ་ཉིན་གཅིག་བསྒོམ་པའི་ཤེས་རབ་ནི་སེམས་ཅན་ཐམས་ཅད་མྱ་
ངན་ལས་འདས་པའི་ཕྱིར་ཞུགས་པ་ཡིན་ལ་ཞེས་གསུངས། མདོ་ཚན་གཉིས་པོ་འདིས་
ཐེག་ཆེན་གྱི་སྒྲུབ་པ་ཐེག་དམན་གྱི་སྒྲུབ་པ་ལས་ཐབས་ཤེས་གཉིས་ཀྱི་སྒོ་ནས་ཁྱད་པར་



96
ཕར་ཕྱིན་སྤྱི་དོན།
འཕགས་པར་བསྟན་ཏེ། མདོ་དང་པོས་ཤེས་རབ་ཁྱད་པར་ཅན་དང་ལྡན་པར་བསྟན་
པའི་སྒོ་ནས་ཁྱད་པར་འཕགས་པ་དང་། མདོ་གཉིས་པས་ཐབས་ཁྱད་པར་ཅན་དང་
ལྡན་པའི་སྒོ་ནས་ཁྱད་པར་འཕགས་པར་བསྟན་པའི་ཕྱིར། དང་པོ་གྲུབ་སྟེ། བྱང་ཆུབ་
སེམས་དཔའ་ཡོད་བཞིན་དུ་ཞེས་པ་དང་། བྱང་ཆུབ་སེམས་དཔའི་མིང་ཡོད་བཞིན་
དུ་ཞེས་པས་ཀུན་རྫོབ་བདེན་པ་ལས་མི་འདའ་བའི་ཚུལ་དང་། བྱང་ཆུབ་སེམས་དཔའ་
དང་བྱང་ཆུབ་སེམས་དཔའི་མིངཡང་དག་པར་རྗེས་སུ་མི་མཐོང་ངོ༌། །ཞེས་སོགས་
ཀྱིས་དོན་དམ་བདེན་པ་ལས་མི་འདའ་བའི་ཚུལ་གྱིས་གདམས་པའི་ཕྱིར། གཉིས་པ་
གྲུབ་སྟེ། བྱང་ཆེན་ཉིན་གཅིག་ཤེར་ཕྱིན་ལ་སྤྱོད་པའི་ཤེས་རབ་དེ་ཚལ་དྲུག་ལྟ་བུའི་
རྟོགས་པ་ལ་གནས་པའི་ཉན་ཐོས་ཀྱི་ཤེས་རབ་ལས་ཁྱད་པར་འཕགས་པར་བསྟན་པའི་
ཕྱིར་ཏེ། དེ་འཕགས་པ་ཐབས་ཀྱི་དབང་གིས་ཡིན་པའི་ཕྱིར། ཁོ་ན་རེ། མི་འཐད་དེ།
ཉན་ཐོས་ལ་སྟོང་ཉིད་རྟོགས་པ་ཡོད་པའི་ཕྱིར་ཞེ་ན་སྐྱོན་མེད་དེ། དེ་ཡོད་ཀྱང་ཐེག་
ཆེན་གྱི་སྒྲུབ་པ་ནི་ཆེད་དུ་བྱ་བ་སེམས་ཅན་ཐམས་ཅད་ཡོངས་སུ་མྱ་ངན་ལས་འདའ་
བ་དང་། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པ་དང་། འབྲས་བུ་ཆོས་ཀྱི་སྐུ་ཐོབ་
པའི་མཚན་ཉིད་ཅན་ཡིན་པ་དང་། སྦྱོར་བ་དང་རྟོགས་པ་ཚང་བའི་སྒོ་ནས་ཆོས་བཞི་
ལྡན་དུ་ཉམས་སུ་ལེན་པའི་ཕྱིར་ཏེ། ཉི་སྣང་ལས། སེམས་ཅན་ཐམས་ཅད་ཡོངས་
སུ་མྱ་ངན་ལས་འདའ་བ་དང་། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པ་དང་། ཆོས་
ཀྱི་སྐུ་ཐོབ་པའི་མཚན་ཉིད་ཅན་གྱི་ཆེད་དུ་བྱ་བ་དང་སྦྱོར་བ་དང་རྟོགས་པ་ཐོབ་པས་འ་ན་
བཏབ་པ་ཡིན་ནོ། །ཞེས་གསུངས་པའི་ཕྱིར། འོ་ན་ཉན་ཐོས་ཀྱི་སྒྲུབ་པ་དེ་ཚལ་དྲུག་
གི་དཔེས་བསྟན་པའི་རྒྱུ་མཚན་གང་ཡིན་ཞེ་ན། དེའི་རྒྱུ་མཚན་ཡོད་དེ། ཐེག་དམན་



སྐབས་དང་པོ།
གྱི་རྟོགས་པའི་ཆོས་དྲུག་ཡོད་པས་དེ་མཚོན་པའི་ཆེད་དུ་བསྟན་པའི་ཕྱིར། ཁོ་ན་རེ།
ཤཱ་རིའི་བུ་དང་མོའུ་འགལ་གྱི་བུ་གཉིས་ཐེག་དམན་གྱི་རྟོགས་པའི་ཆོས་དྲུག་ལ་གནས་
པར་ཐལ། ཤཱ་རིའི་བུ་དང་མོའུ་འགལ་གྱི་བུ་ཞེས་སྨོས་ནས་ཐེག་དམན་གྱི་ཆོས་དྲུག་
དང་ཚལ་དྲུག་དཔེ་དོན་སྦྱར་བའི་ཕྱིར་ཞེ་ན། སྐྱོན་མེད་དེ། དངོས་སུ་དགེ་སློང་ཤ་
རིའི་བུ་དང་མོའུ་འགལ་གྱི་བུ་ལྟ་བུ་དབང་པོ་རྣོན་པོས་ཤེས་རབ་སྒོམ་པ་ལས་བྱང་ཆེན་
ཉིན་གཅིག་ཤེར་ཕྱིན་ལ་སྤྱོད་པའི་ཤེས་རབ་ཁྱད་པར་དུ་འཕགས་པར་བསྟན་པས། ཚལ་
དྲུག་ལྟ་བུའི་རྟོགས་པ་ལ་གནས་པའི་ཉན་ཐོས་གཞན་རྣམས་ཀྱི་ཤེས་རབ་ལས་ཁྱད་པར་
འཕགས་པར་གོ་ནུས་པའི་ཕྱིར། ཡང་ན་ཚལ་དྲུག་ལྟ་བུའི་རྟོགས་པ་ལ་གནས་པའི་ཉན་
ཐོས་ཤཱ་རིའི་བུ་དང་མོའུ་འགལ་གྱི་བུ་ལྟ་བུ་དབང་པོ་ཤིན་ཏུ་རྣོན་པོས་ཀྱང་ཞེས་པའི་དོན་
ཡིན་པའི་ཕྱིར། འོ་ན་རྟོགས་པའི་ཆོས་དྲུག་ཚལ་དྲུག་དང་ཆོས་མཐུན་ཚུལ་ཇི་ལྟར་
ཡིན་ཞེ་ན། ཉན་ཐོས་ཀྱི་སྦྱོར་ལམ་དྲོད་ནི་འདམ་བུའི་ཚལ་དང་ཆོས་མཐུན་ཏེ། འདམ་
བུ་མཚོན་ལ་སོགས་པའི་གནོད་པ་ཆུང་ངུས་མི་བཟོད་པ་ལྟར་དྲོད་ཀྱི་གནས་སྐབས་སུ་
ལས་ཉོན་གྱིས་དགེ་རྩ་འཇོམས་སླ་བའི་ཕྱིར། རྩེ་མོ་ནི་འོད་མའི་ཚལ་དང་ཆོས་མཐུན་
ཏེ༑ འོད་མ་དེ་མཚོན་སོགས་ཀྱིས་གཅོད་དཀའ་བ་ལྟར་རྩེ་མོ་ཐོབ་ནས་དགེ་རྩ་འཇོམས་
དཀའ་བའི་ཕྱིར། བཟོད་པ་ནི་བུ་རམ་གྱི་ཚལ་དང་ཆོས་མཐུན་ཏེ། བུ་རམ་རོ་ཤིན་
ཏུ་མངར་བ་དང་ལྡན་པ་ལྟར་བཟོད་པ་ཐོབ་ནས་བདེ་འགྲོ་འབའ་ཞིག་ཏུ་སྐྱེ་བའི་རོ་མངར་
བ་དང་ལྡན་པའི་ཕྱིར། ཆོས་མཆོག་ནི་སྨིག་མ་དང་ཆོས་མཐུན་ཏེ། སྨིག་མ་དེས་རང་
གི་ཤུན་པ་མྱུར་དུ་འབིགས་ཤིང་སྐྱེད་ལ་རྫོགས་པ་ལྟར་ཆོས་མཆོག་གིས་ཀྱང་མཐོང་ལམ་
རྣམ་པར་མི་རྟོག་པའི་ཡེ་ཤེས་མྱུར་དུ་བསྐྱེད་ཅིང་བདེན་པའི་གནས་ལུགས་མངོན་སུམ་



98
ཕར་ཕྱིན་སྤྱི་དོན།
དུ་རྟོགས་པའི་ཕྱིར། མཐོང་ལམ་ནི་འབྲས་ཀྱི་ཞིང་དང་ཆོས་མཐུན་ཏེ། འབྲས་འཇིག་
རྟེན་ན་ཆགས་པའི་འབྲུ་རྣམས་ཀྱི་ཐོག་མ་ཡིན་པ་ལྟར་མཐོང་ལམ་ཡང་འཕགས་ལམ་
གྱི་ཐོག་མ་ཡིན་པའི་ཕྱིར། སྒོམ་ལམ་ནི་ཏིལ་གྱི་ཞིང་དང་ཆོས་མཐུན་ཏེ།། ཏིལ་གྱི་
སྡོང་བུ་གཅིག་ཉིད་ལ་མེ་ཏོག་དང་འབྲས་བུ་སྣ་ཚོགས་པ་མི་འདྲ་བ་འབྱུང་བ་ལྟར་དུ་
སྒོམ་ལམ་ཡང་རྒྱུན་གཅིག་ལ་སྒོམ་སྤངས་སེལ་བ་དང་གཉེན་པོ་བསྐྱེད་པའི་ཡོན་ཏན་
མི་འདྲ་བ་སྣ་ཚོགས་འབྱུང་བའི་ཕྱིར། འོ་ན་ཚལ་དྲུག་ལྟ་བུའི་རྟོགས་པ་ལ་གནས་པའི་
ཉན་ཐོས་ཀྱི་ཤེས་རབ་ལས་ཤེས་རབ་ལྷག་པར་གསུངས་པའི་བྱང་སེམས་དེ་གང་ཡིན་
ཞེ་ན། ས་བཅུ་པ་བ་སྐྱེ་བ་གཅིག་གི་ཐོགས་པ་ལ་ནི་མི་བྱེད་དེ། དེས་རྗེས་ཐོབ་ཏུ་གཞན་
དོན་བྱེད་ཚུལ་སངས་རྒྱས་དང་མཉམ་པ་རྗེས་མཐུན་པ་ཐོབ་པའི་ཕྱིར་དོགས་པའི་གནས་
མེད་དོ། །ས་བརྒྱད་པ་བ་ཕྱིར་མི་ལྡོག་པའི་བྱང་སེམས་ཀྱང་མ་ཡིན་ཏེ། དེར་འབད་
རྩོལ་གྱི་མཚན་མ་རགས་པ་ཞི་ཞིང་རྣམ་པར་མི་རྟོག་པའི་ཡེ་ཤེས་ལ་དབང་ཐོབ་པ་དང་
དགོངས་པ་ཅན་གྱི་མྱང་འདས་བཀག་པས་དོགས་པའི་གནས་མེད་པའི་ཕྱིར། མ་དག་
ས་བདུན་ལ་གནས་པའི་བྱང་སེམས་ཀྱང་མ་ཡིན་ཏེ། རྒྱུན་ཞུགས་ནས་དགྲ་བཅོམ་པའི་
བར་གྱི་སྤངས་རྟོགས་ཀྱི་བྱེད་པ་ཐམས་ཅད་ཐེག་ཆེན་མཐོང་ལམ་གྱི་བྱེད་པར་འདུས་
པས་དེར་ཡང་དོགས་པ་ཆུང་བའི་ཕྱིར། དེས་ན་བྱང་སེམས་ཚོགས་སྦྱོར་བ་ལ་འཇོག་
སྟེ༑ ཉི་སྣང་ལས། ཡང་འདིར་བྱང་ཆུབ་སེམས་དཔའ་གང་གི་དབང་དུ་བྱས་པ་ཡིན་
ཞེ་ན། གང་གི་ཤེས་རབ་ཉིན་གཅིག་བསྒོམ་པ་ལ་འདི་ལྟ་བུའི་ཡོན་ཏན་ཡོད་པ་དེའོ།།
ཅི་སེམས་དང་པོ་བསྐྱེད་པའམ་སྤྱོད་པ་ལ་ཞུགས་པའམ་ཕྱིར་མི་ལྡོག་པའམ་སྐྱེ་བ་གཅིག་
གི་ཐོགས་པ་གང་ཡིན་ཞེ་ན། རེ་ཞིག་བཞི་པ་ནི་མ་ཡིན་ཏེ་ས་བཅུ་པ་ལ་དེ་བཞིན་གཤེགས་



99
སྐབས་དང་པོ།
པ་ཉིད་དོ། །གསུམ་པ་ཡང་མ་ཡིན་ཏེ་ས་བརྒྱད་པ་ལ་ནི་དགོངས་པ་ཅན་གྱི་མྱང་འདས་
བཀག་པས་ཉན་ཐོས་ཐམས་ཅད་ལས་ཐབས་ཤེས་ཁྱད་པར་འཕགས་པའི་ཕྱིར། གཉིས་
པ་ཡང་མ་ཡིན་ཏེ། དེ་ཡང་དེ་རྣམས་ལས་རྟོགས་པ་ཁྱད་པར་དུ་འཕགས་པའི་ཕྱིར།
དེ་ལྟར་ཡང་རྒྱུན་དུ་ཞུགས་པ་ནས་རང་སངས་རྒྱས་ཀྱི་བར་གྱི་ཤེས་པ་དང་སྤོང་བ་གང་
ཡིན་པ་དེ་ནི་བྱང་ཆུབ་སེམས་དཔའི་བཟོད་པ་ཡིན་ནོ། །དེ་བས་ན་ཡོངས་སུ་མི་ཉམས་
པའི་ཆོས་ཅན་བརྡ་ལས་བྱུང་བའི་སེམས་དང་པོ་བསྐྱེད་པའི་བྱང་ཆུབ་སེམས་དཔའ་སྐབས་
དང་པོར་སེམས་བསྐྱེད་པར་བསྟན་པ་གང་ཡིན་པ་དེ་ཉིད་འདིར་མ་ནོར་བར་ཁས་ལེན་
པར་མངོན་ནོ། །ཞེས་གསུངས། འོ་ན་ས་བརྒྱད་པར་དགོངས་པ་ཅན་གྱི་མྱང་འདས་
བཀག་པའི་དོན་གང་ཡིན་ཞེ་ན། མཁས་པ་ཁ་ཅིག་ཁྱབ་པ་འདུ་བྱེད་ཀྱི་སྡུག་བསྔལ་
ཉེ་བར་ཞི་བའི་ཉེར་ཞི་དེ་ཉིད་དགོངས་པ་ཅན་གྱི་མྱང་འདས་དང་། དེ་ཉིད་ལ་ས་བརྒྱད་
པ་བས་ཐེག་པ་དམན་པ་ལྟར་མཉམ་པར་བཞག་ན་དམན་པའི་དགྲ་བཅོམ་པ་གཉིས་ལྟར་
རེ་ཤིག་གཞན་དོན་རྒྱུན་ཆད་པའི་མྱང་འདས་སུ་འགྱུར་བའི་སྐྱོན་ཡོད་པའི་ཕྱིར་ཏེ། ཉི་
སྣང་ལས། འདི་ཡང་དམ་པའི་ཆོས་པདྨ་དཀར་པོ་ཚད་མར་བྱས་ན་འདི་ལྟར་འཕགས་
པ་ཤཱ་རིའི་བུ་ལ་སོགས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ཐེག་པ་
དམན་པའི་ཡོངས་སུ་མྱ་ངན་ལས་འདའ་བའི་རྣམ་པར་བཞག་པ་གསུངས་པ་བཞིན་དུ།
དགོངས་པ་ཅན་གྱི་མྱ་ངན་ལས་འདས་པ་ཡིན་པ་ཤེས་པར་བྱ་སྟེ་དུས་དེ་སྲིད་དུ་འགྲོ་
བའི་དོན་རྒྱུན་ཆད་པའི་ཕྱིར། ཞེས་ཤཱ་རིའི་བུ་ལ་སོགས་པའི་བྱང་ཆུབ་སེམས་དཔའ་
འགའ་ཞིག་ཐེག་པ་དམན་པའི་མྱ་ངན་ལས་འདའ་བར་གསུངས་པ་དེ་དགོངས་པ་ཅན་
གྱི་མྱང་འདས་སུ་བཞེད་པའི་ཕྱིར། དེ་ལྟ་བུའི་མྱང་འདས་དེ་ས་བརྒྱད་པ་བ་ལ་འགོག་
-



100
ཕར་ཕྱིན་སྤྱི་དོན།
དགོས་པའི་རྒྱུ་མཚན་ཡོད་དེ། དམན་ལམ་སྔོན་དུ་མ་སོང་བའི་ས་བརྒྱད་པ་བས་དེ་
ལ་མཉམ་པར་བཞག་ན་རྫོགས་སྨིན་སྦྱངས་གསུམ་མ་བྱས་པར་ཡང་དག་མཐའ་མངོན་
དུ་བྱེད་པ་དང་ཉེས་པ་མཚུངས་པའི་ཕྱིར། ཞེས་གསུངས། ཅུང་ཟད་མི་འཐད་པར་
སེམས་ཏེ། དགོངས་པ་ཅན་ཞེས་པའི་ནུས་པས་མྱང་འདས་བཏགས་པ་བ་ཞིག་ལ་མཛད་
བཞེད་པ་ཡིན་ལ། རྒྱུ་མཚན་དེ་ཉིད་ཀྱིས་ན་ས་བརྒྱད་པ་བ་ལ་བཀག་པའི་དགོངས་པ་
ཅན་གྱི་མྱང་འདས་དང་། རྒྱལ་བ་རྣམས་ཀྱིས་འགོག་ལས་སློང་བར་མཛད་ཅེས་པའི་
ཡུལ་གྱི་འགོག་པ་དོན་གཅིག་ཏུ་འཆད་དགོས་ཤིང་། དེ་ནི་འཇུག་པའི་ཊིཀ་ཆེན་ལས།
ཆོས་ཉིད་ལ་མངོན་སུམ་དུ་མཉམ་པར་བཞག་པའི་མཉམ་བཞག་རྣམ་པར་མི་རྟོག་པའི་
ཡེ་ཤེས་ཀྱི་ཡུལ་དུ་གསུངས་པའི་ཕྱིར་དང་། མདོ་སྡེ་ས་བཅུ་པ་ལས། བྱང་སེམས་
འཕགས་པས་ཆོས་ཉིད་ལ་མངོན་སུམ་དུ་མཉམ་པར་བཞག་པ་ན་སངས་རྒྱས་རྣམས་ཀྱིས་
ངེད་ཀྱི་སྐུ་དང་ཡེ་ཤེས་དང་ཞིང་ཚད་མེད་པ་ཁྱེད་ལ་མེད་ཀྱི་དེ་རྣམས་བསྒྲུབ་པའི་ཕྱིར་
བརྩོན་འགྲུས་རྩོམས་ཤིག བཟོད་པའི་སྒོ་འདི་ཡང་མ་འདོར་ཞིག་ཅེས་རྗེས་ཐོབ་ཏུ་
བསོད་ནམས་ཀྱི་ཚོགས་བསོག་པ་ལ་བསྐུལ་བར་གསུངས་པས་ལེགས་པར་རྟོགས་ནུས་
པའི་ཕྱིར། ཉི་སྣང་གི་ལུང་གི་དོན་ཡང་བཤད་པ་ལྟར་མ་ཡིན་ཏེ། དཔེའི་སྐབས་སུ་
ཤཱརིའི་བུ་ལ་སོགས་པ་ལ་ཐེག་པ་དམན་པའི་མྱང་འདས་ཀྱི་རྣམ་གཞག་གསུངས་པ། དོན་
གྱི་སྐབས་སུ་ཡང་མྱང་འདས་མཚན་ཉིད་པ་ལ་སྦྱོར་བ་དཔེ་དོན་སྦྱོར་ལེགས་པ་མིན་ནོ།།
དེ་ལྟར་མདོ་ལས་གསུངས་པའི་དགོངས་པ་དེ་ཉིད་བསྟན་བཅོས་སུ་འགྲེལ་བ་ལ། རྩ་
བར་སྒྲུབ་དང་། ཞེས་པ་དང་། འགྲེལ་པར་བྱང་ཆུབ་ཀྱི་སེམས་ཀྱི་རབ་ཏུ་དབྱེ་བ།
ཞེས་སོགས་འབྱུང་ངོ༌། །དེ་ཡང་བྱང་ཆུབ་སེམས་དཔའ་དང་བྱང་ཆུབ་སེམས་དཔའི་



103
__ 101
སྐབས་དང་པོ།
མིང་ཡོད་བཞིན་དུ་ཅེས་པའི་མདོ་དོན་འཆད་པ་ལ། ཀུན་རྫོབ་ཀྱི་བདེན་པ་ལས་མི་འདའ་
བས། ཞེས་དང༌། བྱང་ཆུབ་སེམས་དཔའ་དང་བྱང་ཆུབ་སེམས་དཔའི་མིང་ཡང་དག་
པར་རྗེས་སུ་མི་མཐོང་ཞེས་སོགས་ཀྱི་དོན་འཆད་པ་ལ། དོན་དམ་པའི་བདེན་པ་ལས་
མི་འདའ་བས། ཞེས་དང་། ཤཱ་རིའི་བུ་གལ་ཏེ་འཛམ་བུའི་གླིང་ཞེས་སོགས་ཀྱི་དོན་
འཆད་པ་ལ། ཉན་ཐོས་ལ་སོགས་པ་དང་ཐུན་མོང་མ་ཡིན་པ་ཅེས་སོགས་འབྱུང་བའི་
ཕྱིར་རོ། །
སྐབས་འདིར་བདེན་པ་གཉིས་ཀྱི་མཐའ་དཔྱད་པ་ལ་བཞི་ཡོད་དེ། བདེན་པ་
གཉིས་ཀྱི་དབྱེ་བ། དབྱེ་བའི་སྒོ་ནས་གྲངས་ངེས་སྒྲུབ་པ། སོ་སོའི་ངོ་བོ། གཅིག་དང་
ཐ་དད་དཔྱད་པ་རྣམས་སུ་ཡོད་པའི་ཕྱིར། དང་པོ་ནི། ཤེས་བྱ་དབྱེ་གཞིར་བྱས་ནས་
དེ་ལ་བདེན་པ་གཉིས་སུ་དབྱེ་བ་ཡིན་ཏེ། ཡབ་སྲས་མཇལ་བའི་མདོ་ལས། དེ་བཞིན་
གཤེགས་པས་ཀུན་རྫོབ་དང་དོན་དམ་པ་གཉིས་ཐུགས་སུ་ཆུད་དེ་ཤེས་པར་བྱ་བ་ཡང་
ཀུན་རྫོབ་དང་དོན་དམ་པའི་བདེན་པ་འདིར་ཟད་དེ། དེ་ཡང་བཅོམ་ལྡན་འདས་ཀྱིས་
སྟོང་པ་ཉིད་རབ་ཏུ་གཟིགས། རབ་ཏུ་མཁྱེན། ལེགས་པར་མངོན་དུ་བྱས་པས། དེའི་
ཕྱིར་ཐམས་ཅད་མཁྱེན་པ་ཞེས་བྱ། ཞེས་དང་། རྩ་ཤེས་ལས། སངས་རྒྱས་རྣམས་
ཀྱི་ཆོས་བསྟན་པ། །བདེན་པ་གཉིས་ལ་ཡང་དག་བརྟེན། །ཞེས་དང་སྤྱོད་འཇུག་ལས།
ཀུན་རྫོབ་དང་ནི་དོན་དམ་སྟེ། །འདི་ནི་བདེན་པ་གཉིས་སུ་འདོད། །ཅེས་གསུངས།
གཉིས་པ་དབྱེ་བའི་སྒོ་ནས་གྲངས་ངེས་སྒྲུབ་པ་ནི། ཤེས་བྱ་ལ་བདེན་པ་གཉིས་སུ་གྲངས་
ངེས་པ་ཡིན་ཏེ། འཕགས་པ་དེ་ཁོ་ན་ཉིད་ངེས་པར་བསྟན་པའི་ཏིང་ངེ་འཛིན་གྱི་མདོ་
ལས། འཇིག་རྟེན་མཁྱེན་པས་གཞན་ལ་མ་གསན་པར། །བདེན་པ་འདི་གཉིས་ཉིད་



102
ཕར་ཕྱིན་སྤྱི་དོན།
ཀྱིས་འདོམས་པར་མཛད། །གང་ཞིག་ཀུན་རྫོབ་དེ་བཞིན་དོན་དམ་སྟེ། །བདེན་པ་
གསུམ་པ་ནམ་ཡང་མ་མཆིས་སོ། །ཅེས་དང་། གོང་དུ་དྲངས་པར་ཤེས་པར་བྱ་བ་
ཡང་ཀུན་རྫོབ་དང་དོན་དམ་པའི་བདེན་པ་འདིར་ཟད། ཅེས་གསུངས། ཤེས་བྱ་ལ་
བདེན་པ་གཉིས་སུ་གྲངས་ངེས་ཕལ་ཆེར་རིགས་པས་ཀྱང་འགྲུབ་སྟེ། བདེན་གཉིས་ཕན་
ཚུན་སྤངས་ཏེ་གནས་པའི་དངོས་འགལ་ཡིན་པའི་ཕྱིར་ཏེ། བསླུ་མི་བསླུ་ཕན་ཚུན་སྤངས་
ཏེ་གནས་པའི་དངོས་སུ་འགལ་བའི་ཕྱིར་ཏེ། བུམ་པ་རྫུན་པ་བསླུ་བའི་དོན་དུ་ཡོངས་
སུ་གཅོད་ན་དེ་བདེན་པ་མི་བསླུ་བའི་དོན་དུ་རྣམ་པར་བཅད་པའི་ཕྱིར། དཔེར་ན་ལུས་
ཅན་དང་ལུས་ཅན་མ་ཡིན་པ་ལྟ་བུ་སྟེ། དབུ་མ་སྣང་བ་ལས། ཕན་ཚུན་སྤངས་ཏེ་
གནས་པའི་མཚན་ཉིད་ཀྱིས་ཆོས་དག་ནི་ཅིག་ཤོས་དགག་པ་གཞན་སྒྲུབ་པ་མེད་ན་མེད་
པའི་ཕྱིར། གཉིས་ཀ་མ་ཡིན་པའི་ཕྱོགས་སུ་རྟོགས་པ་ཡང་རིགས་པ་མིན་ནོ། །ཞེས་
དང༌། གང་ཞིག་ཡོངས་སུ་གཅོད་པ་གང་རྣམ་པར་བཅད་པ་མེད་ན་མེད་པ་དེ་གཉིས་
ནི་ཕན་ཚུན་སྤངས་ཏེ་གནས་པའི་མཚན་ཉིད་ཡིན་ནོ། །གང་དག་ཕན་ཚུན་སྤངས་ཏེ་
གནས་པའི་མཚན་ཉིད་ཡིན་པ་དེ་དག་ནི་རྣམ་པ་ཐམས་ཅད་ལ་ཁྱབ་པར་བྱེད་པ་དག་
ཡིན་ནོ། །གང་དག་རྣམ་པ་ཐམས་ཅད་ལ་ཁྱབ་པར་བྱེད་པ་དེ་དག་ནི་ཕུང་པོ་གཞན་
སེལ་བར་བྱེད་པ་དག་ཡིན་ནོ། །དཔེར་ན་ལུས་ཅན་དང་ལུས་ཅན་མ་ཡིན་པ་ལ་སོགས་
པའི་བྱེ་བྲག་ལྟ་བུ། ཞེས་གསུངས། གསུམ་པ་སོ་སོའི་ངོ་བོ་བཤད་དུ་ཡོད་དེ། ཡབ་
སྲས་མཇལ་བའི་མདོ་ལས། དེ་ལ་ཀུན་རྫོབ་ནི་འཇིག་རྟེན་གྱི་སྤྱོད་པར་དེ་བཞིན་གཤེགས་
པས་གཟིགས་སོ། །དོན་དམ་པ་གང་ཡིན་པ་དེ་ནི་བརྗོད་དུ་མེད་པ་སྟེ་ཤེས་པར་བྱ་བ་
མ་ཡིན་རྣམ་པར་ཤེས་པར་བྱ་བ་མ་ཡིན་ཡོངས་སུ་ཤེས་པར་བྱ་བ་མ་ཡིན་པས་མ་བསྟན་



103
སྐབས་དང་པོ།
པ༑ ཞེས་པ་དང་རྩ་ཤེས་ལས། འཇིག་རྟེན་ཀུན་རྫོབ་བདེན་པ་དང་། དམ་པའི་དོན་
གྱི་བདེན་པའོ། །ཞེས་དང༌། སྤྱོད་འཇུག་ལས། དོན་དམ་བློ་ཡི་སྤྱོད་ཡུལ་མིན། །བློ་
ནི་ཀུན་རྫོབ་ཡིན་པར་བརྗོད། །ཅེས་གསུངས་པ་རྣམས་ཀྱིས་བསྟན་པའི་ཕྱིར། འོ་ན་
ཇི་སྐད་བཤད་པའི་ངོ་བོ་གང་ཞེ་ན། ཁ་ཅིག་རྣམ་བཤད་ལས་གསུངས་པ་ལྟར་རང་
དངོས་སུ་རྟོགས་པའི་མངོན་སུམ་ཚད་མས་གཉིས་སྣང་ནུབ་པའི་ཚུལ་གྱིས་རྟོགས་པར་
བྱ་བ་གང་ཞིག སྒྲུབ་པའི་རྣམ་པར་རྟོགས་བྱ་མ་ཡིན་པ་དོན་དམ་བདེན་པའི་འཇོག་
བྱེད་དང་། རང་ཉིད་དངོས་སུ་རྟོགས་པའི་མངོན་སུམ་ཚད་མས་གཉིས་སྣང་དང་བཅས་
པའི་སྒོ་ནས་རྟོགས་པར་བྱ་བའི་རིགས་སུ་གནས་པ་ཀུན་རྫོབ་བདེན་པའི་འཇོག་བྱེད་དུ་
སྨྲས་པ་ལ། སྔ་མའི་མཚན་ཉིད་ཀྱི་ཟུར་ཕྱི་མས་སྔོར་སྣང་དབང་ཤེས་ལྟ་བུ་དོན་དམ་
པ་ཡིན་པ་འགོག་ཅིང༌། ཕྱི་མའི་མཚན་ཉིད་ཀྱི་ཟུར་དུ་རིགས་གནས་སྨོས་པས་སྔོར་
སྣང་དབང་ཤེས་ལྟ་བུ་ཀུན་རྫོབ་བདེན་པར་སྟོན་པའི་ཆེད་དུ་ཡིན། ཞེས་གསུངས། ཡང་
མཁས་པ་ཁ་ཅིག་ཞུ་དག་པས་བཀོད་པའི་ཡི་གེ་མ་དག་པ་ཡིན་གྱི་ཊཱིཀྐ་བྲིས་མ་དག་པ་
ཁ་ཅིག་ཏུ་སྒྲུབ་པའི་རྣམ་པར་རྟོགས་བྱ་མ་ཡིན་པ་དང་རིགས་སུ་གནས་པ་ཞེས་པ་མེད་
ལ༑ སྤྱོད་འཇུག་ཊཱིཀྐར་ཡང་དེ་གཉིས་མི་འབྱུང་བ་ལྟར་བྱ་གསུང་ངོ༌། །ལུགས་དང་
པོ་རྣམ་བཤད་ཀྱི་དགོངས་པ་དེ་ལྟར་ཁས་ལེན་པ་མི་རིགས་ཏེ། སྔོར་སྣང་དབང་ཤེས་
ལྟ་བུ་རང་དངོས་སུ་རྟོགས་པའི་རང་རིག་མངོན་སུམ་གྱིས་གཉིས་སྣང་ནུབ་པའི་ཚུལ་
གྱིས་རྟོགས་པར་བཤད་པ་ཡིན་ཀྱང་། རང་དངོས་སུ་རྟོགས་པའི་མངོན་སུམ་ཚད་མས་
གཉིས་སྣང་ནུབ་པའི་ཚུལ་གྱིས་རྟོགས་པར་བྱ་བ་མིན་གྱི་གཉིས་སྣང་དང་བཅས་པའི་
ཚུལ་གྱིས་རྟོགས་པར་བྱ་བ་ཡིན་པའི་ཕྱིར་དང་། སྒྲུབ་པའི་རྣམ་པར་རྟོགས་བྱ་མ་ཡིན་
ག་



104
ཕར་ཕྱིན་སྤྱི་དོན།
104
པ་ཞེས་པ་དཔེ་དག་པའི་དབང་དུ་བྱས་ནའང་དགག་སྒྲུབ་གཉིས་སུ་ཕྱེ་བའི་སྒྲུབ་པ་ལ་
མི་བྱེད་པར་ཀུན་རྫོབ་པའི་སྣང་བའམ། གཉིས་སྣང་ལ་བྱེད་དགོས་པ་སྤྱོད་འཇུག་རྣམ་
བཤད་ཀྱི་དགོངས་པ་ཡིན་པའི་ཕྱིར་ཞིབ་ཏུ་ལྟོས་ཤིག ལུགས་ཕྱི་མ་ཞིབ་ཏུ་དཔྱད་
པའི་ལེགས་བཤད་ཡིན་ཀྱང་སྤྱོད་འཇུག་ཊཱིཀྐར་དེ་ལྟར་གསུངས་པ་མེད་ཅེས་གསུང་པ་
རིགས་སུ་གནས་པ་མེད་ནའང་། སྒྲུབ་པའི་རྣམ་པ་རྟོགས་བྱ་མ་ཡིན་པ་ཞེས་པའི་ཟུར་
གཉིས་པ་ཡོད་པ་ཁོ་ན་ཡིན་ཏེ། ཊཱིཀྐ་དེར་རང་དངོས་སུ་རྟོགས་པའི་མངོན་སུམ་ཚད་
མས་གཉིས་སྣང་དང་བཅས་པའི་ཚུལ་གྱིས་རྟོགས་པར་བྱ་བ་མ་ཡིན་ཞེས་སྨོས་པ་གང་
ཞིག དེ་དང་སྔ་མའི་ཟུར་གཉིས་པ་གནད་གཅིག་པའི་ཕྱིར། འོ་ན་བདེན་པ་གཉིས་
སོ་སོ་ལ་དབྱེ་ན་ཇི་ལྟར་ཡོད་ཅེ་ན། ཡོད་དེ་དོན་དམ་བདེན་པ་ལ་སྟོང་གཞི་ཆོས་ཅན་
གྱི་སྒོ་ནས་ཕྱེ་ན་སྟོང་ཉིད་ཉི་ཤུ་དང་། བཅོ་བརྒྱད་དང་། བཅུ་དྲུག་དང་། བཞི་རྣམས་
ཡོད་ལ། ཀུན་རྫོབ་བདེན་པ་ལ་དབྱེ་ན། ཡང་དག་ཀུན་རྫོབ་དང་། ལོག་པའི་ཀུན་
རྫོབ་གཉིས་སུ་ཡོད་པའི་ཕྱིར། ཕྱི་མ་ལ་མཁས་པ་ཁ་ཅིག་ཀུན་རྫོབ་བདེན་པ་ཡིན་པ་
གཞིར་བཅས་ལ། རང་སྣང་ཡུལ་དུ་བྱེད་པའི་བློ་ལ་སྣང་བ་ལྟར་དུ་མ་གྲུབ་པར་འཇིག་
རྟེན་རང་དགའ་བས་རྟོགས་མི་ནུས་པ་དེ་ཡང་དག་ཀུན་རྫོབ་ཀྱི་འཇོག་བྱེད། དཔེར་
ན་བུམ་པ་ལྟ་བུ། དེ་གཞིར་བཅས་ལ། རང་སྣང་ཡུལ་དུ་བྱེད་པའི་བློ་ལ་ཇི་ལྟར་སྣང་
བ་ལྟར་མ་གྲུབ་པར་འཇིག་རྟེན་རང་དགའ་བས་རྟོགས་ནུས་པ་དེ་ལོག་པའི་ཀུན་རྫོབ་ཀྱི་
འཇོག་བྱེད། དཔེར་ན་མེ་ལོང་ནང་གི་བྱད་བཞིན་གྱི་གཟུགས་བརྙན་ལྟ་བུ་སྟེ། བདེན་
གཉིས་ལས། སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །ཡང་
དག་ཡང་དག་མ་ཡིན་པའི། །ཀུན་རྫོབ་ཀྱི་ནི་དབྱེ་བ་བྱས། །ཅེས་གསུངས། ཞེས་



105
སྐབས་དང་པོ།
བཞེད་དེ་ཚིག་དོན་ཅུང་ཟད་འགྲིག་དཀའ་བར་མངོན་ཏེ། ལུང་དེ་ལས་གསུངས་པའི་
དོན་བྱེད་དག་ནུས་པའི་ཕྱིར་དང་མི་ནུས་ཕྱིར། ཡང་དག་ཡང་དག་མ་ཡིན་པའི་ཞེས་
པ་གོ་རིམས་བཞིན་དུ་དོན་བྱེད་ནུས་པ་དང་ཡང་དག་པ་ཞེས་པ་སྦྱོར་ཞིང་། དོན་བྱེད་
མི་ནུས་པ་དང་ཡང་དག་མ་ཡིན་པ་སྦྱོར་དགོས་རྒྱུ་ལ་ཁྱེད་ཀྱིས་གོ་ལྡོག་པར་སྨྲས་པའི་
ཕྱིར་དང་། མེ་ལོང་ནང་གི་བྱད་བཞིན་གྱི་གཟུགས་བརྙན་རང་སྣང་ཡུལ་དུ་བྱེད་པའི་
བློ་ལ་སྣང་བ་ལྟར་མ་གྲུབ་པ་འཇིག་རྟེན་རང་དགའ་བས་རྟོགས་མི་ནུས་པའི་ཕྱིར། དེས་
ན་བདེན་གཉིས་ཀྱི་ལུགས་ལ་ཕྱི་དོན་ཞལ་གྱིས་བཞེས་པས་སྐབས་འདིར་ཇི་ལྟ་བ་བཞིན་
མི་འགྲིག་ཀྱང་ཆུ་ལྟ་བུ་མིག་ཤེས་ལ་ཆུར་སྣང་ཞིང་ཆུའི་དོན་བྱེད་ནུས་པ་དང་། སྨིག་
རྒྱུ་ལྟ་བུ་མིག་ཤེས་འགའ་ཞིག་ལ་སྔ་མ་དང་འདྲ་བར་ཆུར་སྣང་ཡང་དོན་བྱེད་མི་ནུས་
ཞེས་པ་ལུང་གི་དགོངས་པར་སེམས་སོ། །ཅིའི་ཕྱིར་ཀུན་རྫོབ་བདེན་པ་དང་དོན་དམ་
བདེན་པ་ཞེས་བྱ་ཞེ་ན། བཤད་དུ་ཡོད་དེ། བློ་ཀུན་རྫོབ་པ་བདེན་འཛིན་གྱི་ངོ་བོར་
བདེན་གྱི་གནས་ཚོད་ལ་རྫུན་པས་ཀུན་རྫོབ་བདེན་པ་དང་། བློ་དོན་དམ་པ་འཕགས་
པའི་མཉམ་བཞག་ཡེ་ཤེས་ཀྱི་ངོ་བོར་བདེན་པས་དོན་དམ་བདེན་པ་ཞེས་བཤད་པའི་ཕྱིར།
བཞི་པ་གཅིག་དང་ཐ་དད་དཔྱད་དུ་ཡོད་དེ། བདེན་གཉིས་ངོ་བོ་གཅིག་ལ་ལྡོག་པ་ཐ་
དད་ཡིན་པའི་ཕྱིར་ཏེ། དེ་གཉིས་བདག་གཅིག་ཏུ་འབྲེལ་བའི་ཕྱིར། དཔེར་ན་བྱས་
མི་རྟག་བཞིན། དེ་ལྟར་ཡང་། མདོ་ལས། གཟུགས་སྟོང་པའོ། །སྟོང་པ་ཉིད་གཟུགས་
སོ༑ ༑གཟུགས་ལས་སྟོང་པ་ཉིད་གཞན་མ་ཡིན། སྟོང་པ་ཉིད་ལས་ཀྱང་གཟུགས་གཞན་
མ་ཡིན། ཞེས་དང༌། བྱང་ཆུབ་སེམས་འགྲེལ་ལས། ཀུན་རྫོབ་ལས་ནི་ཐ་དད་པར།།
༡༽ སྤུར་རྙིང་ ༩༢/༠/༥ རྨིག་རྒྱུ་



ཕར་ཕྱིན་སྤྱི་དོན། །
106
དེ་ཉིད་དམིགས་པ་མ་ཡིན་ཏེ། །ཀུན་རྫོབ་སྟོང་པ་ཉིད་དུ་བཤད། །སྟོང་ཉིད་ཁོ་ན་
ཀུན་རྫོབ་ཡིན། །མེད་ན་མི་འབྱུང་ངེས་པའི་ཕྱིར། །བྱས་དང་མི་རྟག་པ་བཞིན་ནོ།།
ཞེས་གསུངས། གཞན་ཡང་བདེན་པ་གཉིས་ངོ་བོ་གཅིག་ལ་ལྡོག་པ་ཐ་དད་ཡིན་པར་
འགྲུབ་སྟེ། བདེན་པ་གཉིས་ངོ་བོ་ཐ་དད་ཡིན་པ་དང་ལྡོག་པ་གཅིག་ཡིན་པ་ལ་གནོད་
བྱེད་བཞི་བཞི་དགོངས་འགྲེལ་ལས་གསུངས་པའི་ཕྱིར། དང་པོ་བཞི་ཡོད་དེ། བུམ་
པ་བདེན་སྟོང་བུམ་པའི་གནས་ལུགས་ཡིན་པ་དང་། བུམ་པ་བདེན་སྟོང་རྟོགས་པས་
བུམ་པ་བདེན་པར་འཛིན་པའི་བདེན་འཛིན་གྱི་སྒྲོ་འདོགས་གཅོད་པ་དང་། བུམ་པ་བུམ་
པ་བདེན་གྲུབ་ཀྱི་དགག་གཞི་ཡིན་པ་སོགས་མི་འཐད་ཅིང་། སངས་རྒྱས་འཕགས་པའི་
རྒྱུད་ལ་བུམ་པ་བདེན་སྟོང་དུ་རྟོགས་པའི་ཡེ་ཤེས་དང་བུམ་པ་བདེན་འཛིན་གཉིས་ལྷན་
ཅིག་ཏུ་མེད་པ་སོགས་ཐམས་ཅད་མི་འཐད་པར་ཐལ། བུམ་པ་དང་བུམ་པ་བདེན་སྟོང་
ངོ་བོ་ཐ་དད་པའི་ཕྱིར་ཞེས་པ་ལྟ་བུ་ཡིན་པའི་ཕྱིར། གཉིས་པ་ཡོད་དེ། བུམ་པའི་ཆོས་
ཉིད་མངོན་སུམ་དུ་རྟོགས་པའི་སོ་སོ་སྐྱེ་བོ་ཡོད་པ་དང་ཆོས་ཉིད་དེ་ལ་དམིགས་ནས་ཆགས་
སོགས་ཉོན་མོངས་སྐྱེ་བ་དང་ཆོས་ཉིད་དེ་ཁ་དོག་དབྱིབས་སོགས་སུ་གྲུབ་པར་ཐལ་ཞིང་།
རྣལ་འབྱོར་པས་ཆོས་ཉིད་བསྒོམ་པའི་འབད་པ་དོན་མེད་དུ་ཐལ། བུམ་པ་དང་བུམ་
པ་བདེན་སྟོང་ལྡོག་པ་གཅིག་ཡིན་པའི་ཕྱིར། ཞེས་བ་ལྟ་བུ་ཡིན་པའི་ཕྱིར། དེ་ལྟར་
སྒྲུབ་པ་རང་གི་ངོ་བོ་ལ་འདོམས་པའི་གདམས་ངག་གསུངས་ནས་དེའི་རྗེས་སུ་བདེན་བཞི་
ལ་འདོམས་པའི་གདམས་ངག་འཆད་པའི་རྒྱུ་མཚན་ཡོད་དེ། ཐེག་ཆེན་སྒྲུབ་པའི་དམིགས་
པ་དེ་ལ་བདེན་པ་བཞི་ཡོད་དོ་ཞེས་སྟོན་པའི་ཆེད་དུ་ཡིན་པའི་ཕྱིར། དེ་ཡང་མདོའི་དབང་
དུ་བྱས་ན་ཤཱ་རིའི་བུ་བྱང་ཆེན་གཟུགས་སྟོང་པ་ཉིད་ལ་བརྩོན་ན་བརྩོན་ཞེས་བྱ་བའམ་



107
སྐབས་དང་པོ།
ཞེས་སོགས་ཀྱིས་སྡུག་བསྔལ་བདེན་པ་ལ་འདོམས་པ་དང་། གཟུགས་སྐྱེ་བའི་ཆོས་ཅན་
ནམ་འགག་པའི་ཆོས་ཅན་དུ་ཡང་དག་པར་རྗེས་སུ་མི་མཐོང་ངོ་ཞེས་སོགས་ཀུན་འབྱུང་
བདེན་པ་ལ་འདོམས་པ་དང་། ཤཱ་རིའི་བུ་སྟོང་པ་ཉིད་མི་སྐྱེ་མི་འགག་ཅེས་སོགས་ཀྱིས་
འགོག་བདེན་ལ་འདོམས་པ་དང་། བདག་ཉིད་སྦྱིན་པ་ལ་བརྩོན་ན་བརྩོན་ཞེས་བྱ་བའམ་
མི་བརྩོན་ཞེས་བྱ་བར་ཡང་དག་པར་རྗེས་སུ་མི་མཐོང་ཞེས་སོགས་ཀྱིས་ལམ་བདེན་ལ་
འདོམས་པ་སོགས་ཡིན་ཏེ། མདོ་དང་པོས་ཟག་བཅས་འབྲས་དུས་ཀྱི་གཟུགས་སོགས་
བདེན་སྟོང་དང་དེ་བཞིན་ཉིད་ཀྱི་ངོ་བོ་ལ་དབྱེར་མེད་ཅེས་འདོམས་པ་དང་། གཉིས་
པས་ཟག་བཅས་རྒྱུ་དུས་ཀྱི་གཟུགས་སོགས་དེ་གང་དུ་ཡང་བདེན་པར་མེད་ཅེས་འདོམས་
པ་དང་། གསུམ་པས་བློ་བུར་དྲི་བྲལ་གྱི་འགོག་པ་དེ་ཁྱད་ཆོས་བདེན་པ་བཞི་གང་དུ་
ཡང་མེད་དོ་ཅེས་འདོམས་པ་དང་། བཞི་པས་སྦྱིན་སོགས་དང་བྱང་སེམས་བདག་ཉིད་
བརྩོན་བྱ་བརྩོན་བྱེད་གང་དུ་ཡང་བདེན་པར་མེད་ཅེས་འདོམས་པ་ཡིན་པའི་ཕྱིར། མདོ་
དེ་ཉིད་ཀྱི་དོན་འབྲེལ་བ་ནི། རྩ་བར་བདེན་པ་རྣམས་དང་ནི། ཞེས་པ་དང་། འགྲེལ་
པར་སྡུག་བསྔལ་ལ་གཟུགས་ལ་སོགས་པའི་འབྲས་བུར་གྱུར་པའི་སྟོང་པ་ཉིད་ཞེས་སོགས་
གསུངས། །
སྐབས་འདིར་བདེན་བཞིའི་མཐའ་དཔྱད་པ་ལ་ལྔ་ཡོད་དེ། བདེན་པ་བཞིའི་
གྲངས་ངེས་པ། གོ་རིམས་ངེས་པ། སོ་སོའི་ངོ་བོ། སྒྲ་དོན། རྣམ་གྲངས་བཅུ་དྲུག་
བཤད་པ་རྣམས་སུ་ཡོད་པའི་ཕྱིར། དང་པོ་ནི། བདེན་པ་དེ་ལ་ཡང་བཞིར་གྲངས་
ངེས་པ་ཡིན་ཏེ། སྤྱིར་འཁོར་བར་འཇུག་ལྡོག་གི་རིམ་པའི་དབང་དུ་བྱས་ནས་སྟོན་པས་
༡༽ སྤར་རྙིང་ ༩༣/༠/༣ འགྲེལ་



108
ཕར་ཕྱིན་སྤྱི་དོན།
བདེན་པ་བཞི་བཀའ་སྩལ་བ་གང་ཞིག་འཁོར་བར་འཇུག་པའི་རྒྱུ་འབྲས་ཀྱི་དབང་དུ་བྱས་
ནས་བདེན་པ་དང་པོ་གཉིས་དང་། འཁོར་བ་ལས་ལྡོག་པའི་རྒྱུ་འབྲས་ཀྱི་དབང་དུ་བྱས་
ནས་བདེན་པ་ཕྱི་མ་གཉིས་གསུངས་པའི་ཕྱིར། གཉིས་པ་ནི་སྤྱིར་གསུང་རབ་ལས་སྡུག་
བདེན་དང་པོར་བསྟན་པ་དང་ཀུན་འབྱུང་དང་པོར་བསྟན་པའི་གོ་རིམས་གཉིས་གསུངས་
པ་ལས། སྡུག་བདེན་དང་པོར་གསུངས་པའི་བདེན་བཞིའི་གོ་རིམས་འདི་འཐད་དེ། ཡུལ་
ཅན་མངོན་པར་རྟོགས་པ་སྐྱེ་བའི་གོ་རིམས་ཡིན་པའི་ཕྱིར་ཏེ། ཐོག་མར་འཁོར་བ་སྤྱི་
དང་བྱེ་བྲག་གི་སྡུག་བདེན་གྱི་ཉེས་དམིགས་ཁོང་དུ་ཆུད་པར་བྱས་ནས་དེའི་རྗེས་སུ་དེ་
གང་ལས་བྱུང་བའི་ཀུན་འབྱུང་ལ་སྤོང་འདོད་སྐྱེད་པ་དང་། ཀུན་འབྱུང་སྤངས་པ་ན་
སྡུག་ཀུན་འགོག་པའི་འགོག་པ་མངོན་དུ་བྱེད་ནུས་སུ་མཐོང་ནས་དེ་ཐོབ་བྱེད་ཀྱི་རྒྱུ་ལམ་
གྱི་བདེན་པ་བདག་མེད་རྟོགས་པའི་དོན་སྒོམ་པ་ལ་འཇུག་པའི་ཕྱིར། དཔེར་ན། དང་
པོར་ནད་ངོས་ཟིན་པར་བྱས་ལ་དེའི་རྗེས་སུ་ནད་ཀྱི་རྒྱུ་གང་ཡིན་ཤེས་པར་བྱས་ཏེ་དེ་
སྤོང་ལ། དེ་ལ་བརྟེན་ནས་ནད་ཞི་བའི་བདེ་བ་འདོད་པ་ན་དེའི་རྒྱུ་ནད་དེའི་གཉེན་པོ་
སྨན་བསྟེན་པ་ལ་འཇུག་པ་བཞིན་ཡིན་པའི་ཕྱིར་ཏེ། རྒྱུད་བླ་མ་ལས། ནད་ནི་ཤེས་
བྱ་ནད་ཀྱི་རྒྱུ་ནི་སྤང་བྱ་ལ། བདེ་གནས་ཐོབ་བྱ་སྨན་ནི་བསྟེན་པར་བྱ་བ་ལྟར། སྡུག་
བསྔལ་རྒྱུ་དང་དེ་འགོག་པ་དང་དེ་བཞིན་ལམ། །ཤེས་བྱ་སྤང་བྱ་རིག་པར་བྱ་ཞིང་
བསྟེན་པར་བྱ། །ཅེས་དང༌། མཛོད་ལས་ཀྱང༌། དེ་དག་ཇི་ལྟར་མངོན་རྟོགས་རིམ།།
ཅེས་གསུངས། གསུམ་པ་སོ་སོའི་ངོ་བོ་ལ་བཞི་ཡོད་དེ། སྡུག་བསྔལ་བདེན་པ་སོགས་
བདེན་པ་བཞིའི་ངོ་བོ་ཡོད་པའི་ཕྱིར། དང་པོ་ཡོད་དེ། ཟག་བཅས་འབྲས་དུས་ཀྱི་ཆར་
གྱུར་པའི་ཉོན་མོངས་ཕྱོགས་ཀྱི་བདེན་པ་ཞིག་ལ་འཇོག་པའི་ཕྱིར། དབྱེ་ན་གསུམ་ཡོད་



109
སྐབས་དང་པོ།
དེ༔ སྡུག་བསྔལ་གྱི་སྡུག་བསྔལ། འགྱུར་བའི་སྡུག་བསྔལ། ཁྱབ་པ་འདུ་བྱེད་ཀྱི་
སྡུག་བསྔལ་རྣམས་སུ་ཡོད་པའི་ཕྱིར། དེ་གསུམ་གྱི་མཚན་གཞི་ཡོད་དེ། ཟག་བཅས་
ཀྱི་ཚོར་བ་སྡུག་བསྔལ་མཐའ་དག་དང་། ཟག་བཅས་ཀྱི་ཚོར་བ་བདེ་བ་མཐའ་དག་
དང་། དེ་གཉིས་ལས་གཞན་པའི་ལས་ཉོན་གྱིས་ལག་རྗེས་བཞག་པའི་ཟག་བཅས་ཀྱི་
ཕུང་པོ་མཐའ་དག་རིམ་པ་བཞིན་དེ་གསུམ་གྱི་མཚན་གཞི་ཡིན་པའི་ཕྱིར། གཉིས་པ་
ཀུན་འབྱུང་བདེན་པའི་ངོ་བོ་ཡོད་དེ། ཟག་བཅས་རྒྱ་དུས་ཀྱི་ཆར་གྱུར་པའི་འཁོར་བས་
བསྡུས་པའི་ཀུན་ནས་ཉོན་མོངས་ཕྱོགས་ཀྱི་བདེན་པ་ཞིག་ལ་འཇོག་པའི་ཕྱིར། དབྱེ་
བ་ཡོད་དེ། སྤྱིར་ན་ལས་ཀྱི་ཀུན་འབྱུང་ཉོན་མོངས་པའི་ཀུན་འབྱུང་གཉིས། དང་པོ་
ལ་གསུམ་དུ་ཕྱེ་བའི་འཁོར་བས་བསྡུས་པའི་བསོད་ནམས་ཀྱི་ལས་ལ་མིར་འཕེན་བྱེད་
ཀྱི་ལས་དང་འདོད་ལྷར་འཕེན་བྱེད་ཀྱི་ལས་གཉིས་དང་། འཁོར་བས་བསྡུས་པའི་བསོད་
ནམས་མ་ཡིན་པའི་ལས་ལ་ངན་སོང་གསུམ་དུ་འཕེན་བྱེད་ཀྱི་ལས་གསུམ་དང་། འཁོར་
བས་བསྡུས་པའི་མི་གཡོ་བའི་ལས་ལ་གཟུགས་གཟུགས་མེད་དུ་འཕེན་བྱེད་ཀྱི་ལས་གཉིས་
ཡོད་ཅིང་། ཉོན་མོངས་པའི་ཀུན་འབྱུང་ལ་རྩ་ཉོན་དྲུག་དང་ཉེ་ཉོན་ཉི་ཤུ་རྣམས་སུ་
ཡོད་པའི་ཕྱིར། རྩ་ཉོན་དྲུག་ཡོད་དེ། འདོད་ཆགས་ཁོང་ཁྲོ་ང་རྒྱལ་ཉོན་མོངས་ཅན་
གྱི་མ་རིག་པ་ཉོན་མོངས་ཅན་གྱི་ལྟ་བ། ཉོན་མོངས་ཅན་གྱི་ཐེ་ཚོམ་རྣམས་སུ་ཡོད་པའི་
ཕྱིར། ཉེ་ཉོན་ཉི་ཤུ་ཡོད་དེ། ཁྲོ་བ་ཁོན་འཛིན་འཚིག་པ་འཆབ་པ་སེར་སྣ་ཕྲག་དོག་
གཡོ་སྒྱུ་རྒྱགས་པ་རྣམ་འཚེ་ངོ་ཚ་མེད་པ་ཁྲེལ་མེད་པ་རྨུགས་པ་རྒོད་པ་མ་དད་པ་ལེ་ལོ་
བརྗེད་ངས་བག་མེད་པ་རྣམ་པར་གཡེང་བ་ཤེས་བཞིན་མ་ཡིན་པ་རྣམས་སུ་ཡོད་པའི་
ཕྱིར། གསུམ་པ་འགོག་བདེན་གྱི་ངོ་བོ་ཡོད་དེ། རང་ཐོབ་བྱེད་ཀྱི་ལམ་བདེན་གྱིས་



110
ཕར་ཕྱིན་སྤྱི་དོན།
སྤང་བྱ་སྤངས་པའི་བྲལ་བ་ཞིག་ལ་འཇོག་པའི་ཕྱིར། ངོ་བོའི་སྒོ་ནས་དབྱེ་ན་གསུམ་
ཡོད་དེ། ཉན་ཐོས་ཀྱི་འགོག་བདེན། རང་རྒྱལ་གྱི་འགོག་བདེན། ཐེག་ཆེན་གྱི་འགོག་
བདེན་རྣམས་སུ་ཡོད་པའི་ཕྱིར། སྒྲས་བརྗོད་རིགས་ཀྱི་སྒོ་ནས་དབྱེ་ན་ཀུན་བཏུས་ལས་
མང་དུ་གསུངས་ཏེ། བརྡའི་འགོག་པ། དོན་དམ་པའི་འགོག་པ། ཡོངས་སུ་མ་རྫོགས་
པའི་འགོག་པ། ཡོངས་སུ་རྫོགས་པའི་འགོག་པ། རྒྱན་བཅས་ཀྱི་འགོག་པ། རྒྱུན་
མེད་ཀྱི་འགོག་པ། ལྷག་བཅས་ཀྱི་འགོག་པ། ལྷག་མེད་ཀྱི་འགོག་པ་རྣམས་སུ་ཡོད་
པའི་ཕྱིར། སྐབས་བཞི་པར་འགོག་བདེན་གཏན་ལ་འབེབས་པའི་ཚེ་སྟོང་ཉིད་བཅུ་དྲུག་
བཤད་པ་ལ་བསམ་ནས། ཁ་ཅིག་འགོག་བདེན་དོན་དམ་བདེན་པར་བཞེད་པ་དང་།
ཡང་འགོག་བདེན་ལ་བདེན་པ་གཉིས་ཀའི་ཆ་ཡོད་པར་བཞེད་པ་སོགས་ཡོད་ཀྱང་འགོག་
བདེན་ཀུན་རྫོབ་བདེན་པར་བཞེད་པ་རྣམ་བཤད་ཀྱི་དགོངས་པའོ། །བཞི་པ་ལམ་བདེན་
གྱི་ངོ་བོ་ཡོད་དེ། རང་གི་ཐོབ་བྱ་འགོག་བདེན་གྱི་བྲལ་རྒྱུར་གྱུར་པའི་འཕགས་རྒྱུད་
ཀྱི་རྣམ་བྱང་བདེན་པ་ཞིག་ལ་འཇོག་པའི་ཕྱིར། དབྱེ་ན་གསུམ་ཡོད་དེ། ཉན་ཐོས་
ཀྱི་ལམ་བདེན། རང་རྒྱལ་གྱི་ལམ་བདེན། ཐེག་ཆེན་གྱི་ལམ་བདེན་རྣམས་སུ་ཡོད་
པའི་ཕྱིར། ཡང་ཀུན་ལས་བཏུས་ལས་ལྔར་ཡང་གསུངས་ཏེ། དེ་ཉིད་ལས་ཡང་ལམ་
རྣམ་པ་ལྔ་སྟེ། ཚོགས་ཀྱི་ལམ་དང༌། སྦྱོར་བའི་ལམ་དང་། མཐོང་བའི་ལམ་དང་།
སྒོམ་པའི་ལམ་དང་། མཐར་ཕྱིན་པའི་ལམ་ཞེས་གསུངས་པའི་ཕྱིར། དེ་ནི་དངོས་
བཏགས་མ་ཕྱེ་བར་གསུངས་ཀྱི་ཚོགས་སྦྱོར་གཉིས་ལམ་གྱི་བདེན་པར་མི་རུང་སྟེ། མཛོད་
ལས། །ལམ་མ་ཐོབ་པ་སོ་སོ་ཡི། སྐྱེ་བོར་འདོད། ཅེས་དང་། ཀུན་ལས་བཏུས་ལས་
༡༽ སྤར་རྙིང་ ༤༤/༠/༥ སྦྱང་



111
སྐབས་དང་པོ།
སོ་སོ་སྐྱེ་བོ་གང་ཞེ་ན། འཕགས་པའི་ཆོས་མ་ཐོབ་པའོ། །ཞེས་གསུངས་པའི་ཕྱིར། བཞི་
པ་སྒྲ་དོན་ནི། སྡུག་བསྔལ་ལ་སོགས་པ་བཞི་ལ་ཅིའི་ཕྱིར་བདེན་པ་ཞེས་བྱ་ཞེ་ན། དེ་
ལྟར་བརྗོད་པའི་རྒྱུ་མཚན་ཡོད་དེ། སྤྱིར་སྡུག་ཀུན་གཉིས་སྤང་བྱ་དང་འགོག་ལམ་གཉིས་
བླང་བྱར་གསུང་རབ་ལས་བཀའ་སྩལ་བ་དེ་བདེན་པས་ན་བདེན་པ། ཞེས་དང་། བྱེ་
བྲག་ཏུ་བདེན་བཞིའི་གནས་ལུགས་ཇི་ལྟ་བ་བཞིན་འཕགས་པ་རྣམས་ཀྱིས་མངོན་སུམ་
དུ་རྟོགས་པས་ན་བདེན་གྱི། བྱིས་པ་རྣམས་ཀྱིས་རྟོགས་པ་དེ་ལྟ་མ་ཡིན་པས་ན་འཕགས་
པའི་བདེན་པ་ཞེས་བཤད་པའི་ཕྱིར་ཏེ། མདོ་ལས། བྱིས་པ་ལག་མཐིལ་འདྲ་བ་ཡིས།།
འདུ་བྱེད་སྡུག་བསྔལ་སྤུ་མི་རིག །འཕགས་པ་མིག་དང་འདྲ་བ་ཡིས། །དེ་ཡི་ཡིད་
ཀྱང་ཤིན་ཏུ་འབྱུང༌། །ཞེས་གསུངས། ལྔ་བ་རྣམ་པ་བཅུ་དྲུག་བཤད་པ་ནི་ཐར་ལམ་
ཕྱིན་ཅི་ལོག་ཏུ་འཆེལ་བ་ལ་ཞུགས་པའི་ཕྱི་རོལ་པ་རྣམས་ཀྱིས་བདེན་པ་བཞིའི་སྟེང་དུ་
ལོག་ཞུགས་བཅུ་དྲུག་དམ་བཅས་པ་དེ་དག་ལེགས་པར་བཀག་ནས། བདེན་བཞིའི་སྟེང་
དུ་རྣམ་པ་བཅུ་དྲུག་གཏན་ལ་འབེབས་པ་ཡིན་ཏེ། རིགས་པའི་དབང་ཕྱུག་གིས། བདེན་
པ་བཞི་ལ་བརྟེན་པ་དང་། །བདེ་དང་ང་དང་ངའི་ཞེས་སོགས། །ཡང་དག་མིན་པ་
རྣམ་བཅུ་དྲུག །སྒྲོ་བཏགས་ནས་ནི་ཡོངས་སུ་སྲེད། །དེ་ཉིད་ལས་ནི་དེ་འགལ་དོན།།
དེ་ཉིད་རྣམ་པར་རྗེས་རྟོགས་ཅན། །ལེགས་སྒོམ་ཡང་དག་ལྟ་བ་ཡིས། །སྲེད་པ་རྗེས་
འབྲངས་བཅས་འཇོམས་བྱེད། །ཅེས་གསུངས། དེ་ཡང་སྡུག་བསྔལ་གྱི་རྣམ་པ་ལ་
ལོག་པར་ཞུགས་པ་གཙང་བདེ་རྟག་བདག་ཏུ་འཛིན་པ་བཞིའི་གཉེན་པོར་སྡུག་བདེན་གྱི་
རྣམ་པ་སྟོང་པ་དང༌། སྡུག་བསྔལ་བ་དང་། མི་རྟག་པ་དང་། བདག་མེད་པ་དང་
བཞི་གསུངས་པ་ནི། ཟག་བཅས་ཉེར་ལེན་གྱི་ཕུང་པོ་ཆོས་ཅན། སྟོང་པ་ཡིན་ཏེ། གཙང་



112
ཕར་ཕྱིན་སྤྱི་དོན།
བའི་བདག་དོན་གཞན་གྱིས་སྟོང་པའི་ཕྱིར། དེ་ཆོས་ཅན། སྡུག་བསྔལ་བ་ཡིན་ཏེ།
ལས་ཉོན་གྱིས་གཞན་དབང་ཅན་ཡིན་པའི་ཕྱིར། དེ་ཆོས་ཅན། མི་རྟག་པ་ཡིན་ཏེ།
རེས་འགའ་སྐྱེ་བའི་ཕྱིར། དེ་ཆོས་ཅན། བདག་མེད་པ་ཡིན་ཏེ། རང་དབང་བའི་
བདག་གི་ངོ་བོར་མ་གྲུབ་པའི་ཕྱིར། གཉིས་པ་ཀུན་འབྱུང་བདེན་པའི་རྣམ་པ་ལ་ལོག་
ཞུགས་ནི། སྡུག་བསྔལ་རྒྱུ་མེད་དུ་འཛིན་པ་དང་། རྒྱུ་གཅིག་ཁོ་ནས་བྱས་པར་འཛིན་
པ་དང་། དབང་ཕྱུག་སོགས་ཀྱི་བློའི་གཡོ་བ་སྔོན་དུ་བཏང་ནས་བྱས་པར་འཛིན་པ་དང་།
རང་བཞིན་རྟག་ལ་གནས་སྐབས་མི་རྟག་པར་འཛིན་པའི་གཉེན་པོར། ཀུན་འབྱུང་བདེན་
པའི་རྣམ་པ་རྒྱུ་ཀུན་འབྱུང་རབ་སྐྱེ་རྐྱེན་གྱི་རྣམ་པ་བཞི་གསུངས་པ་ནི། ཟག་བཅས་ཀྱི་
ལས་དང་སྲིད་པ་གཉིས་ཆོས་ཅན། རྒྱུའི་རྣམ་པ་ཡིན་ཏེ། སྡུག་བསྔལ་གྱི་རྩ་བ་ཅན་
ཡིན་པའི་ཕྱིར། དེ་ཆོས་ཅན། ཀུན་འབྱུང་གི་རྣམ་པ་ཡིན་ཏེ། རང་འབྲས་སྡུག་བསྔལ་
ཡང་ནས་ཡང་དུ་སྐྱེད་བྱེད་ཡིན་པའི་ཕྱིར། དེ་ཆོས་ཅན། རབ་སྐྱེའི་རྣམ་པ་ཡིན་ཏེ།
རང་འབྲས་སྡུག་བསྔལ་དྲག་ཏུ་སྐྱེད་བྱེད་ཡིན་པའི་ཕྱིར། དེ་ཆོས་ཅན། རྐྱེན་གྱི་རྣམ་
པ་ཡིན་ཏེ། རང་འབྲས་སྡུག་བསྔལ་གྱི་ལྷན་ཅིག་བྱེད་རྐྱེན་ཡིན་པའི་ཕྱིར། འགོག་
བདེན་གྱི་རྣམ་པ་ལ་ལོག་ཞུགས་ནི། ཐར་པ་ཡེ་མེད་དུ་འཛིན་པ་དང་། ཟག་བཅས་
ཀྱི་ཁྱད་པར་འགའ་ཞིག་ཐར་པར་འཛིན་པ། ཉོན་མོངས་ཀྱི་ཁྱད་པར་འགའ་ཞིག་ཐར་
པར་འཛིན་པ། ཉོན་མོངས་ལན་ཅིག་སྤངས་ཀྱང་སླར་ལྡོག་པར་འཛིན་པ་བཞིའི་གཉེན་
པོར། འགོག་བདེན་གྱི་རྣམ་པ་འགོག་པ་ཞི་བ་གྱ་ནོམ་ངེས་འབྱུང་གི་རྣམ་པ་བཞི་གསུངས་
པ་ནི། ལས་ཉོན་མ་ལུས་པར་སྤངས་བའི་བྲལ་བ་ཆོས་ཅན། འགོག་པའི་རྣམ་པ་ཡིན་
ཏེ༑ སྡུག་བསྔལ་འགོག་པའི་བྲལ་བ་ཡིན་པའི་ཕྱིར། དེ་ཆོས་ཅན། ཞི་བའི་རྣམ་པ་



113
སྐབས་དང་པོ།
ཡིན་ཏེ། ཉོན་མོངས་ཞི་བའི་བྲལ་བ་ཡིན་པའི་ཕྱིར། དེ་ཆོས་ཅན། པདྨ་ནོམ་པའི་རྣམ་
པ་ཡིན་ཏེ། ཕན་བདེའི་ངོ་བོར་གྱུར་པའི་བྲལ་བ་ཡིན་པའི་ཕྱིར། དེ་ཆོས་ཅན། ངེས་
འབྱུང་གི་རྣམ་པ་ཡིན་ཏེ། སྡུག་བསྔལ་སླར་མི་འབྱུང་བའི་བྲལ་བ་ཡིན་པའི་ཕྱིར། བཞི་
པ་ལམ་བདེན་གྱི་རྣམ་པ་ལ་ལོག་ཞུགས་ནི། ཐར་ལམ་ཡེ་མེད་དུ་འཛིན་པ། བདག་
མེད་རྟོགས་པའི་ཤེས་རབ་ཐར་ལམ་མ་ཡིན་པར་འཛིན་པ། བསམ་གཏན་གྱི་ཁྱད་པར་
འགའ་ཞིག་ཐར་ལམ་དུ་འཛིན་པ། སྡུག་བསྔལ་གཏན་ཟད་དུ་བྱེད་པའི་ལམ་མེད་པར་
འཛིན་པ་བཞིའི་གཉེན་པོར། ལམ་བདེན་གྱི་རྣམ་པ་ལམ་རིགས་པ་སྒྲུབ་པ་ངེས་འབྱིན་
གྱི་རྣམ་པ་བཞི་གསུངས་པ་ནི། བདག་མེད་མངོན་སུམ་དུ་རྟོགས་པའི་བྱང་སེམས་ཀྱི་
མཐོང་ལམ་ཆོས་ཅན། ལམ་གྱི་རྣམ་པ་ཡིན་ཏེ། ཐར་པར་བགྲོད་པར་བྱེད་པའི་ལམ་
ཡིན་པའི་ཕྱིར། དེ་ཆོས་ཅན། རིགས་པའི་རྣམ་པ་ཡིན་ཏེ། ཉོན་མོངས་ཀྱི་གཉེན་
པོའི་ལམ་ཡིན་པའི་ཕྱིར། དེ་ཆོས་ཅན། སྒྲུབ་པའི་རྣམ་པ་ཡིན་ཏེ། ལམ་གྱི་གནས་
ལུགས་མངོན་སུམ་དུ་རྟོགས་པའི་སྒོ་ནས་ཕྱིན་ཅི་མ་ལོག་པར་སྒྲུབ་པ་ཡིན་པའི་ཕྱིར། དེ་
ཆོས་ཅན། ངེས་འབྱིན་གྱི་རྣམ་པ་ཡིན་ཏེ། སྡུག་བསྔལ་དང་ཉོན་མོངས་རྩ་བ་ནས་
ཟད་བྱེད་ཀྱི་ལམ་ཡིན་པའི་ཕྱིར། འོ་ན། བདེན་པ་བཞི་འགལ་ལམ་མི་འགལ་ཇི་ལྟར་
ཡིན་ཞེ་ན། དེའི་ཚུལ་ཡོད་དེ། སྡུག་བསྔལ་བདེན་པས་ཀུན་འབྱུང་བདེན་པ་ལ་མ་
ཁྱབ་ཀྱང་ཀུན་འབྱུང་བདེན་པས་སྡུག་བདེན་ལ་ཁྱབ་ཅིང་སྡུག་བསྔལ་བདེན་པ་སོགས་
གསུམ་པོ་འགལ་བའི་ཕྱིར། རྣམ་པ་བཅུ་དྲུག་སོ་སོར་འགལ་ལམ་མི་འགལ་བཞག་ཏུ་
ཡོད་དེ། སྡུག་བདེན་གྱི་རྣམ་པ་བཞི་འགལ་བ་ཡིན་ཅིང་བདེན་པ་གཞན་རྣམས་ཀྱི་རྣམ་
པ་བཞི་ཚན་གསུམ་སོ་སོར་དོན་གཅིག་པའི་ཕྱིར།



114
ཕར་ཕྱིན་སྤྱི་དོན།
དེ་ལྟར་སྒྲུབ་པའི་དམིགས་པ་བདེན་བཞི་ལ་འདོམས་པའི་གདམས་ངག་གསུངས་
ནས། དེའི་རྗེས་སུ་སྒྲུབ་པའི་རྟེན་དཀོན་མཆོག་གསུམ་ལ་འདོམས་པའི་གདམས་ངག་
འཆད་པའི་རྒྱུ་མཚན་ཡོད་དེ། ཐེག་ཆེན་སྒྲུབ་པའི་རྟེན་དེ་ལ་དཀོན་མཆོག་གསུམ་དུ་
ཡོད་དོ་ཞེས་ཤེས་པའི་ཆེད་ཡིན་པའི་ཕྱིར། དེ་ཡང་མདོའི་དབང་དུ་བྱས་ན། གཟུགས་
ལ་རྣམ་མཁྱེན་སྦྱོར་བར་མི་བྱེད་འབྱེད་པར་མི་བྱེད་གཟུགས་ཉིད་ཡང་དག་པར་རྗེས་
སུ་མི་མཐོང་ཞེས་སོགས་ཀྱིས་སངས་རྒྱས་དཀོན་མཆོག་ལ་འདོམས་པ་དང་། གཟུགས་
དངོས་པོ་ཡོད་ཅེས་བྱ་བར་མི་སྦྱོར་མེད་ཅེས་བྱ་བར་མི་སྦྱོར་ཅེས་སོགས་ཀྱིས་ཆོས་དཀོན་
མཆོག་ལ་འདོམས་པ་དང་། སྐྱེས་བུ་བདུན་སྟོན་པའི་མདོ་རྣམས་ཀྱིས་དགེ་འདུན་དཀོན་
མཆོག་ལ་འདོམས་པ་ཡིན་ཏེ། དང་པོས་དམིགས་བྱ་དམིགས་བྱེད་བདེན་སྟོང་དུ་རྟོགས་
པ་མཐར་ཐུག་པའི་སངས་རྒྱས་དཀོན་མཆོག་ཞེས་གདམས། གཉིས་པས་གཞི་གཉེན་
རྣམ་པ་གསུམ་གྱིས་བསྡུས་པའི་ཆོས་ཐམས་ཅད་དོན་དམ་པར་མེད་དོ་ཞེས་གདམས།
གསུམ་པས་དགེ་འདུན་དཀོན་མཆོག་ལ་ལམ་སྒྲུབ་པའི་གྲོགས་སུ་བདེན་ཞེན་བཀག་པའི་
ཆེད་དུ་གདམས་པའི་ཕྱིར། དེ་ཉིད་བསྟན་བཅོས་སུ་འགྲེལ་བ་ནི། རྩ་བར་སངས་རྒྱས་
ལ་སོགས་དཀོན་མཆོག་གསུམ། ཞེས་དང་། འགྲེལ་པར། སངས་རྒྱས་ལ་སངས་
རྒྱས་དང་བྱང་ཆུབ་དག་མཚན་ཉིད་གཅིག་པ་ཉིད་ཀྱི་ཞེས་སོགས་གསུངས།
སྐབས་འདིར་མཐའ་དཔྱད་པ་ལ་ལྔ་ཡོད་དེ། གསུང་རབ་ལས་སྐྱབས་གསུམ་
རྣམ་པར་བཞག་པའི་དགོས་པ། སྐྱབས་གསུམ་གྱི་ངོ་བོ་ངོས་གཟུང་བ། ཀུན་རྫོབ་དང་
དོན་དམ་པའི་སྐྱབས་ཀྱི་ཁྱད་པར། དཀོན་མཆོག་གི་སྒྲ་དོན། ཇི་ལྟར་སྐྱབས་སུ་སོང་
བའི་ཚུལ་རྣམས་ཡོད་པའི་ཕྱིར། འོ་ན། སྐྱབས་གསུམ་དུ་འཇོག་པའི་རྒྱུ་མཚན་གང་



115
སྐབས་དང་པོ།
ཡིན་ཞེ་ན། དེའི་རྒྱུ་མཚན་ཡོད་དེ། ཐེག་ཆེན་གྱི་རིགས་ཅན་ལམ་ལ་ཞུགས་པ་རྣམས་
ཀྱི་རང་རྒྱུད་ལ་སྐྱེད་བྱའི་” སངས་རྒྱས་འབྲས་བུའི་སྐྱབས་དང་། རང་ལ་ལམ་སྟོན་
པའི་སངས་རྒྱས་རྒྱུའི་སྐྱབས་དང་། ཐེག་པ་གཞན་གཉིས་ཀྱི་རྒྱུའི་སྐྱབས་དང་། ལམ་
དུ་མ་ཞུགས་ཀྱང་སངས་རྒྱས་ལ་མཆོད་པ་དང་བཀུར བསྟི་སོགས་ཀྱི་མཆོག་ཏུ་བྱ་བ་
བྱེད་པར་མོས་པ་རྣམས་ཀྱི་དབང་དུ་བྱས་ནས་སངས་རྒྱས་དཀོན་མཆོག་སྐྱབས་སུ་བཞག
རང་རྒྱལ་གྱི་རིགས་ཅན་ལམ་དུ་ཞུགས་པ་སྲིད་པ་ཐ་མ་པའི་ཚེ་གཞན་གྱིས་ཆོས་སྟོན་
པ་ལ་མི་ལྟོས་པར་མྱང་འདས་རང་རྒྱུད་ལ་དོན་དུ་གཉེར་བ་རྣམས་ཀྱི་འབྲས་བུའི་སྐྱབས་
དང་། ལམ་དུ་མ་ཞུགས་ཀྱང་དམ་པའི་ཆོས་ལ་མཆོག་ཏུ་བྱ་བར་མོས་པ་རྣམས་ཀྱི་
དབང་དུ་བྱས་ནས་ཆོས་དཀོན་མཆོག་སྐྱབས་སུ་རྣམ་པར་བཞག ཉན་ཐོས་ཀྱི་རིགས་
ཅན་ལམ་དུ་ཞུགས་པ་སྲིད་པ་ཐ་མ་པའི་ཚེ་གཞན་གྱིས་ཆོས་བསྟན་པ་ལ་ལྟོས་ནས་མྱང་
འདས་དོན་དུ་གཉེར་པ་རྣམས་ཀྱི་འབྲས་བུའི་སྐྱབས་དང་། ལམ་དུ་མ་ཞུགས་ཀྱང་དགེ་
འདུན་དཀོན་མཆོག་ལ་མཆོག་ཏུ་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས་
དགེ་འདུན་དཀོན་མཆོག་སྐྱབས་སུ་རྣམ་པར་བཞག་པའི་ཕྱིར། དེ་སྐད་དུ་ཡང་རྒྱུད་
བླ་མ་ལས། སྟོན་པ་བསྟན་པ་བསླབ་དོན་གྱིས། །ཐེག་པ་གསུམ་དང་བྱེད་གསུམ་ལ།།
མོས་པ་རྣམས་ཀྱི་དབང་བྱས་ནས། །སྐྱབས་གསུམ་རྣམ་པར་བཞག་པ་ཡིན། །ཞེས་
གསུངས་པའི་ཕྱིར། །
གཉིས་པ་སྐྱབས་གསུམ་གྱི་ངོ་བོ་བཤད་པ་ལ། ཉན་ཐོས་སྡེ་པའི་ལུགས་དང་།
ཐེག་ཆེན་གྱི་ལུགས་གཉིས། དང་པོ་ཡོད་དེ། སངས་རྒྱས་སུ་བྱེད་པའི་ཆོས་སངས་
༡༽ སྤུར་རྙིང་ ༤༦/༠/༢ སྐྱེད་པའི་



ཕར་ཕྱིན་སྤྱི་དོན།
116
རྒྱས་འཕགས་པའི་རྒྱུད་ཀྱི་ཟད་མི་སྐྱེ་ཤེས་པའི་ཡེ་ཤེས་དེ་སངས་རྒྱས་དཀོན་མཆོག་དང་།
དགེ་འདུན་དུ་བྱེད་པའི་ཆོས་སློབ་པ་དང་མི་སློབ་པའི་རྒྱུད་ཀྱི་ཟག་མེད་ཀྱི་ཡེ་ཤེས་དགེ་
འདུན་དཀོན་མཆོག་དང་། དེ་དག་གི་སོ་སོར་བརྟགས་འགོག་མྱང་འདས་མཚན་ཉིད་
པ་རྣམས་ཆོས་དཀོན་མཆོག་ཡིན་ཏེ། མཛོད་ལས། གང་ཞིག་གསུམ་ལ་སྐྱབས་འགྲོ་
སྟེ༑ ༑སངས་རྒྱས་དགེ་འདུན་བྱེད་པའི་ཆོས། །མི་སློབ་པ་དང་གཉིས་ཀ་དང་། །མྱ་
ངན་འདས་ལ་སྐྱབས་སུ་འགྲོ། །ཞེས་གསུངས། དེ་ལ་གཟུགས་སྐུ་གཉིས་སངས་རྒྱས་
དཀོན་མཆོག་མ་ཡིན་ཏེ། དེ་སྔར་གྱི་བྱང་སེམས་ཀྱི་རིགས་རྒྱུན་ཡིན་པས་སྡུག་བསྔལ་
བདེན་པར་འདོད་པའི་ཕྱིར། འོ་ན། དེ་བཞིན་གཤེགས་པའི་སྐུ་ལ་ངན་སེམས་ཀྱིས་
ཁྲག་ཕྱུང་བས་མཚམས་མེད་དུ་མི་འགྱུར་རམ་ཞེ་ན། སྐྱོན་མེད་དེ། རྟེན་ལ་གནོད་
པ་བྱས་པས་བརྟེན་པ་ལ་གནོད་པའི་ཕྱིར་ཏེ། དཔེར་ན། མིག་ལ་གནོད་པས་མིག་ཤེས་
ལ་གནོད་པ་བཞིན་ཞེས་སྨྲ།
གཉིས་པ་ཐེག་ཆེན་གྱི་ལུགས་ཡོད་དེ། འདུས་མ་བྱས་སོགས་ཡོན་ཏན་བརྒྱད་
དང་ལྡན་པའི་སྐྱབས་གནས་མཐར་ཐུག་དེ་སངས་རྒྱས་དཀོན་མཆོག་གི་ངོ་བོ་དང་།
བསམ་མེད་གཉིས་མེད་རྟོག་མེད་སོགས་ཡོན་ཏན་བརྒྱད་པོ་གང་རུང་དང་ལྡན་པའི་
འཕགས་རྒྱུད་ཀྱི་རྣམ་བྱང་བདེན་པ་ཆོས་དཀོན་མཆོག་གི་ངོ་བོ། རིག་གྲོལ་གྱི་ཡོན་
ཏན་གང་ཡང་རུང་བ་དང་ལྡན་པའི་འཕགས་པའི་གང་ཟག་དགེ་འདུན་དཀོན་མཆོག་
གི་ངོ་བོར་འཇོག་པའི་ཕྱིར། དང་པོ་གྲུབ་སྟེ། རྒྱུད་བླ་མ་ལས། འདུས་མ་བྱས་ཤིང་
ལྷུན་གྱིས་གྲུབ། །གཞན་གྱི་རྐྱེན་གྱིས་རྟོགས་མིན་པ། །མཁྱེན་དང་བརྩེ་དང་ནུས་པར་
ལྡན། །དོན་གཉིས་ལྡན་པའི་སངས་རྒྱས་ཉིད། །ཞེས་གསུངས། ཡོན་ཏན་བརྒྱད་



117
སྐབས་དང་པོ།
ཀྱང་ཡོད་དེ། འདུས་མ་བྱས་པ་རང་བཞིན་རྣམ་དག་གི་ཡོན་ཏན། ལྷུན་གྱིས་གྲུབ་པ་
གློ་བུར་རྣམ་དག་གི་ཡོན་ཏན། ཡོན་ཏན་དེ་གཉིས་སྒྲ་རྟོག་གི་རྟོགས་ཚུལ་རྫོགས་པའི་
ཚུལ་གྱིས་རྟོགས་མི་ནུས་པའི་ཡོན་ཏན། ཇི་ལྟ་ཇི་སྙེད་མཁྱེན་པའི་ཡོན་ཏན། གདུལ་
བྱ་ལ་བརྩེ་བའི་ཡོན་ཏན། གདུལ་བྱའི་ཉེས་སྐྱོན་སེལ་བའི་ཡོན་ཏན། རང་དོན་གྱི་
ཡོན་ཏན། གཞན་དོན་གྱི་ཡོན་ཏན་རྣམས་སུ་ཡོད་པའི་ཕྱིར། བསྡུ་ན། དང་པོ་དྲུག་
ཕྱི་མ་གཉིས་སུ་འདུ་བ་ཡིན་པའི་ཕྱིར་ཏེ། དང་པོ་གསུམ་རང་དོན་གྱི་ཡོན་ཏན་དང་
ཕྱི་མ་གསུམ་གཞན་དོན་གྱི་ཡོན་ཏན་དུ་འདུ་བའི་ཕྱིར། སངས་རྒྱས་དཀོན་མཆོག་དེ་
ལ་དབྱེ་ན་དུ་མར་ཡོད་དེ། སྐུ་གསུམ་མམ་བཞི་ལ་སོགས་པར་དབྱེར་ཡོད་པའི་ཕྱིར།
གཉིས་པ་གྲུབ་སྟེ། རྒྱུད་བླ་མ་ལས། བསམ་མེད་གཉིས་མེད་རྟོག་མེད་པ། །དག་
གསལ་གཉེན་པོའི་ཕྱོགས་ཉིད་ཀྱི། །གང་ཞིག་གང་གིས་ཆགས་བྲལ་བ། །བདེན་གཉིས་
མཚན་ཉིད་ཅན་དེ་ཆོས། །ཞེས་གསུངས་པའི་ཕྱིར། ཡོན་ཏན་བརྒྱད་ཡོད་དེ་སྒྲ་རྟོག་
གིས་མུ་བཞིར་བརྟག་པར་མི་ནུས་པས་བསམ་དུ་མེད་པའི་ཡོན་ཏན། ལས་ཉོན་ཅི་
རིགས་པ་དང་བྲལ་བས་གཉིས་སུ་མེད་པའི་ཡོན་ཏན། ཚུལ་མིན་ཡིད་བྱེད་ཀྱི་རྟོག་པ་
ཅི་རིགས་པ་མེད་པས་རྣམ་རྟོག་མེད་པའི་ཡོན་ཏན། རང་གི་ངོ་བོ་ལ་དྲི་མ་མེད་པས་
དག་པའི་ཡོན་ཏན། ཇི་ལྟ་ཇི་སྙེད་གསལ་བས་གསལ་བའི་ཡོན་ཏན། སྤང་བྱ་འཇོམ་
པར་ནུས་པས་གཉེན་པོའི་ཡོན་ཏན། འགོག་བདེན་དང་ལམ་བདེན་གཉིས་ཀྱི་ཡོན་ཏན་
གཉིས་རྣམས་ཡོད་པའི་ཕྱིར། བསྡུ་ན་དང་པོ་དྲུག་ཕྱི་མ་གཉིས་སུ་འདུ་བ་ཡིན་ཏེ། དང་
པོ་གསུམ་འགོག་བདེན་གྱི་ཡོན་ཏན་དང་། ཕྱི་མ་གསུམ་ལམ་བདེན་གྱི་ཡོན་ཏན་དུ་
༡༽ སྤར་རྙིང༌ ༤༧/༠/༡ མི་ནུས་པའི་



118
ཕར་ཕྱིན་སྤྱི་དོན།
འདུ་བའི་ཕྱིར། དཔེར་ན་ཉི་མ་རང་གི་ངོ་བོ་མུན་པས་དག་པ་དང་། འོད་ཟེར་འཕྲོ་
བས་གསལ་བ་དང་། གླིང་གཞན་གྱི་མུན་པ་འཇོམས་པའི་ཡོན་ཏན་དང་ལྡན་པ་ལྟ་བུ་
ཡིན་པའི་ཕྱིར་ཏེ། དེ་ཉིད་ལས། ཆགས་བྲལ་ཉིད་ནི་འགོག་པ་དང༌། །ལམ་གྱི་བདེན་
པ་དག་གིས་བསྡུས། །གོ་རིམ་ཇི་བཞིན་དེ་དག་ཀྱང་། །ཡོན་ཏན་གསུམ་གསུམ་གྱིས་
རིག་བྱ། །ཅེས་དང་། དག་སོགས་གསུམ་ནི་ཉི་བཞིན་ནོ། །ཞེས་གསུངས། ཆོས་
དཀོན་མཆོག་ལ་དབྱེ་ན་གཉིས་སུ་ཡོད་དེ། འགོག་ལམ་གཉིས་སུ་ཡོད་པའི་ཕྱིར། གསུམ་
པ་གྲུབ་སྟེ། དེ་ཉིད་ལས། ཇི་ལྟ་ཇི་སྙེད་ནང་གི་ནི། ཡེ་ཤེས་གཟིགས་པ་དག་པའི་
ཕྱིར། །བློ་ལྡན་ཕྱིར་མི་ལྡོག་པའི་ཚོགས། །བླ་མེད་ཡོན་ཏན་དང་ལྡན་ཉིད། །ཅེས་
གསུངས། ཡོན་ཏན་བརྒྱད་ཀྱང་ཡོད་དེ། ཇི་ལྟ་ཇི་སྙེད་པ་སོ་སོ་རང་གི་རིག་པའི་ཚུལ་
གྱིས་གཟིགས་པ་དག་པའི་ཡོན་ཏན་གཉིས་དང་། སེམས་ཅན་གྱི་རྒྱུད་ལ་བདེ་གཤེགས་
སྙིང་པོ་ཡོད་པར་མངོན་སུམ་དུ་གཟིགས་པ་དག་པའི་ཡོན་ཏན། ཆགས་པ་དང་ཐོགས་
པ་དང་དམན་པའི་སྒྲིབ་པ་གསུམ་དང་བྲལ་བའི་ཡོན་ཏན། རིག་པའི་ཡོན་ཏན་དང་།
གྲོལ་བའི་ཡོན་ཏན་རྣམས་སུ་ཡོད་པའི་ཕྱིར། བསྡུ་ན་དང་པོ་དྲུག་ཕྱི་མ་གཉིས་སུ་འདུ་
བ་ཡིན་ཏེ། དང་པོ་གསུམ་རིག་པའི་ཡོན་ཏན་དང་། ཕྱི་མ་གསུམ་གྲོལ་བའི་ཡོན་ཏན་
དུ་འདུ་བའི་ཕྱིར། དབྱེ་ན་གསུམ་ཡོད་དེ། ཉན་ཐོས་དང་རང་རྒྱལ་ཐེག་ཆེན་གྱི་དགེ་
འདུན་དཀོན་མཆོག་རྣམས་སུ་ཡོད་པའི་ཕྱིར། གསུམ་པ་ཀུན་རྫོབ་དང་དོན་དམ་པའི་
སྐྱབས་ཀྱི་ཁྱད་པར་ནི། སྔ་མ་ཁ་ཅིག །རྩ་ཤེས་ལས། བཅོམ་ལྡན་འདས་ཀྱིས་ཆོས་
གང་ཞིག །བསླུ་བ་དེ་ནི་རྫུན་ཞེས་གསུངས། །འདུས་བྱས་ཐམས་ཅད་བསླུ་བའི་ཆོས།
༡༽ སྤར་ནིང་ ༤༧/༠/༧ ཞེས་བྱ།



119
སྐབས་དང་པོ།
དེས་ན་དེ་དག་རྫུན་པ་ཡིན། །ཞེས་གསུངས་པ་ལ་བརྟེན་ནས་ཀུན་རྫོབ་པའི་སྐྱབས་ཐམས་
ཅད་འདུས་བྱས་ཀྱི་སྐྱབས་དང་། དོན་དམ་པའི་སྐྱབས་ཐམས་ཅད་འདུས་མ་བྱས་ཀྱི་
སྐྱབས་སུ་སྨྲ་ཞིང་། དེ་ཉིད་རྒྱུད་བླ་མའི་འགྲེལ་ཆེན་གྱི་དོན་དུ་འཆད་པ་ནི་མི་འཐད་
དེ༑ འགྲེལ་པ་དེ་ནས་བཤད་པའི་འདུས་བྱས་དང་སྐབས་འདིར་རྩ་ཤེར་གསུངས་པའི་
འདུས་བྱས་གཉིས་དོན་མི་གཅིག་པའི་ཕྱིར་ཏེ། སྔ་མ་ལས་ཉོན་གྱིས་འདུས་བྱས་པ་ལ་
བཤད་ཅིང་ཕྱི་མ་རྒྱུ་རྐྱེན་གྱིས་འདུས་བྱས་པ་ལ་བཤད་པའི་ཕྱིར། དེ་ལྟ་མ་ཡིན་ན་
གཟུགས་སྐུ་གཉིས་ལམ་གྱི་བགྲོད་པ་མཐར་ཐུག་པའི་སྐྱབས་མ་ཡིན་པར་འགྱུར་ཏེ། དེ་
དོན་དམ་པའི་སྐྱབས་མ་ཡིན་པར་སྨྲས་པའི་ཕྱིར། རང་ལུགས་དེ་གཉིས་ཀྱི་ཁྱད་པར་
ནི༑ ལུང་གི་ཆོས་འཁོར་ཆོས་ཅན། དོན་དམ་པའི་སྐྱབས་མ་ཡིན་ཏེ། དོན་མངོན་
སུམ་དུ་རྟོགས་པའི་ཐབས་ཙམ་དུ་བསྟེན་གྱི་དོན་མངོན་པར་རྟོགས་པ་མཐར་ཐུག་པའི་
ཚེ་གཟིངས་ལྟར་སྤང་བར་བྱ་བའི་རིགས་སུ་གནས་པའི་ཕྱིར། བྱང་འཕགས་ཀྱི་རྒྱུད་
ཀྱི་བདག་མེད་མངོན་སུམ་དུ་རྟོགས་པའི་ཤེས་རབ་ཆོས་ཅན། དོན་དམ་པའི་སྐྱབས་
མ་ཡིན་ཏེ། མ་རིག་བག་ཆགས་ཀྱི་ས་ལ་བརྟེན་དགོས་པས་བསླུ་བའི་ཆོས་ཅན་ཡིན་
པའི་ཕྱིར། དམན་པའི་ལྷག་མེད་མྱང་འདས་ཆོས་ཅན། དོན་དམ་པའི་སྐྱབས་མ་ཡིན་
ཏེ༑ སྡུག་ཀུན་མེད་པ་ཙམ་གྱིས་རབ་ཏུ་ཕྱེ་བའི་ཕྱིར། ཉན་རང་དགྲ་བཅོམ་ཆོས་ཅན།
དོན་དམ་པའི་སྐྱབས་མ་ཡིན་ཏེ། ཤེས་སྒྲིབ་ཀྱི་འཇིགས་པ་དང་བཅས་པའི་ཕྱིར་ཏེ། རྒྱུད་
བླ་མར། སྤང་ཕྱིར་བསླུ་བའི་ཆོས་ཅན་ཕྱིར། །མེད་ཕྱིར་འཇིགས་དང་བཅས་པའི་
ཕྱིར། །ཆོས་རྣམ་གཉིས་དང་འཕགས་པའི་ཚོགས། །གཏན་གྱི་སྐྱབས་མཆོག་མ་ཡིན་
ཏེ༑ ༑ཞེས་གསུངས། དེས་ན་སྐུ་གསུམ་གྱི་བདག་ཉིད་ཅན་གྱི་སངས་རྒྱས་དཀོན་མཆོག་



120
ཕར་ཕྱིན་སྤྱི་དོན།
ཉག་གཅིག་དོན་དམ་པའི་སྐྱབས་ཡིན་ཏེ། དེས་ཆོས་སྐུ་བརྙེས་ཤིང་སློབ་པ་འཕགས་
པའི་ཚོགས་རྣམས་ཀྱང་མཐར་ཐུག་པའི་ཆོས་སྐུ་དེར་བགྲོད་དགོས་པའི་ཕྱིར་ཏེ། རྒྱུད་
བླ་མར། དམ་པའི་དོན་དུ་འགྲོ་བ་ཡི། །སྐྱབས་ནི་སངས་རྒྱས་ཉག་གཅིག་ཡིན། །ཐུབ་
པ་ཆོས་ཀྱི་སྐུ་ཅན་ཕྱིར། །ཚོགས་ཀྱང་དེ་ཡི་མཐར་ཐུག་ཕྱིར། །ཞེས་གསུངས། དེས་
ན་སྐྱབས་གཉིས་ཀྱི་ངོ་བོ་བཞག་ཏུ་ཡོད་དེ། དངོས་པོའི་གནས་ཚོད་ལ་བགྲོད་པ་མཐར་
ཐུག་པའི་སྐྱབས་དེ་དོན་དམ་པའི་སྐྱབས་ཀྱི་ངོ་བོ། དེ་མཐར་མ་ཐུག་པའི་སྐྱབས་དེ་ཀུན་
རྫོབ་པའི་སྐྱབས་ཀྱི་ངོ་བོ་ཡིན་པའི་ཕྱིར། བཞི་པ་ནི་སངས་རྒྱས་སོགས་གསུམ་པོ་ལ་
དཀོན་མཆོག་ཅེས་བརྗོད་པའི་རྒྱུ་མཚན་ཡོད་དེ། ཡིད་བཞིན་གྱི་ནོར་བུ་དང་འདྲ་བར་
ཆོས་དྲུག་གི་སྒོ་ནས་དཀོན་མཆོག་ཅེས་བརྗོད་པའི་ཕྱིར་ཏེ། ཡིན་བཞིན་གྱི་ནོར་བུ་འཇིག་
རྟེན་ན་འབྱུང་བ་དཀོན་པ་ལྟར་དཀོན་མཆོག་ཉིད་ཀྱང་འབྱུང་བ་དཀོན་པ་དང་། ནོར་
བུ་གཡའ་ལ་སོགས་པའི་དྲི་མ་མེད་པ་ལྟར་དཀོན་མཆོག་ཉིད་ཀྱང་ཉེས་པའི་དྲི་མ་མེད་
པ་དང་། ནོར་བུ་དབུལ་བ་སེལ་བའི་མཐུ་དང་ལྡན་པ་ལྟར་དཀོན་མཆོག་ཉིད་ཀྱང་གདུལ་
བྱའི་སྡུག་བསྔལ་སེལ་བའི་མཐུ་དང་ལྡན་པ་དང་། ནོར་བུ་འཇིག་རྟེན་གྱི་རྒྱན་ཡིན་
པ་ལྟར་དཀོན་མཆོག་ཉིད་ཀྱང་ཐར་པ་དོན་གཉེར་གྱི་རྒྱན་ཡིན་པ་དང་། ནོར་བུ་རྒྱན་
གྱི་མཆོག་ཡིན་པ་ལྟར། དཀོན་མཆོག་ཉིད་ཀྱང་སྐྱབས་གནས་གཞན་ལས་མཆོག་ཡིན་
པ་དང་། ནོར་བུ་བསྟོད་སྨད་སོགས་ཀྱི་སྒོ་ནས་གཞན་དུ་མི་འགྱུར་བ་ལྟར་དཀོན་མཆོག་
ཉིད་ཀྱང་དེའི་སྒོ་ནས་གཞན་དུ་མི་འགྱུར་བའི་ཕྱིར་ཏེ། རྒྱུད་བླ་མར། འབྱུང་བ་དཀོན་
ཕྱིར་དྲི་མེད་ཕྱིར། །མཐུ་ལྡན་ཕྱིར་དང་འཇིག་རྟེན་གྱི། །རྒྱན་གྱུར་ཕྱིར་དང་མཆོག་
ཉིད་ཕྱིར། །འགྱུར་བ་མེད་ཕྱིར་དཀོན་མཆོག་ཉིད། །ཅེས་གསུངས། ལྔ་པ་ཇི་ལྟར་



121
སྐབས་དང་པོ།
སྐྱབས་སུ་འགྲོ་བའི་ཚུལ་ལ། ཐེག་པ་ཐུན་མོང་བ་ལྟར་ན་རང་ཉིད་འཁོར་བ་སྤྱི་དང་
ཁྱད་པར་ངན་སོང་གི་སྡུག་བསྔལ་གྱིས་འཇིགས་ནས་དེ་ལས་སྐྱབས་པའི་ཕྱིར། སྙིང་
ཐོག་པ་ནས་དཀོན་མཆོག་ལ་རེ་ལྟོས་བཅས་ཏེ་སྐྱབས་སུ་འགྲོ་བ་དང་། ཐེག་ཆེན་ཐུན་
མོང་མ་ཡིན་པ་ལྟར་ན་བདག་དང་བཅས་པའི་སེམས་ཅན་ཐམས་ཅད་ཉོན་མོངས་པ་
དང་ཤེས་བྱའི་སྒྲིབ་པས་འཇིགས་ནས། དེ་ལས་སྐྱོབ་པའི་ཕྱིར་དུ་སྙིང་ཐག་པ་ནས་དཀོན་
མཆོག་ལ་རེ་ལྟོས་བཅས་ཏེ་སྐྱབས་འགྲོ་བྱེད་པའི་ཕྱིར། དེ་ལྟ་བུའི་ཐེག་ཆེན་གྱི་སྐྱབས་
འགྲོ་དེ་ཐེག་དམན་གྱི་སྐྱབས་འགྲོ་ལས་ཁྱད་ཆོས་བཞིའི་སྒོ་ནས་ཁྱད་པར་འཕགས་ཏེ།
དམིགས་པ་སེམས་ཅན་ལ་དམིགས་པ་ཀུན་ཏུ་འགྲོ་བའི་ཁྱད་པར། སངས་རྒྱས་ཐོབ་
བྱར་ཁས་ལེན་པའི་ཁྱད་པར། འབྲས་བུ་བྱང་ཆེན་རྟོགས་པའི་ཁྱད་པར། ཐེག་དམན་
གྱི་སྐྱབས་འགྲོ་ཟིལ་གྱིས་གནོན་པའི་ཁྱད་པར་རྣམས་དང་ལྡན་པའི་ཕྱིར་ཏེ། རྒྱན་ལས།
ཀུན་ཏུ་འགྲོ་དང་ཁས་ལེན་རྟོགས་དང་ཟིལ་གནོན་པར། །དབྱེ་བའི་རང་བཞིན་དོན་
རྣམ་བཞི་ཡི་ཁྱད་པར་གྱིས། །ཐེག་པ་མཆོག་ཕྱིར་དཀོན་མཆོག་སྐྱབས་རོབ་སོང་བ་གང་།།
དེ་ནི་སྐྱབས་སུ་སོང་བ་རྣམས་ཀྱི་མཆོག་ཅེས་བྱ། །ཞེས་གསུངས། དེ་ལྟར་ན་སྐྱབས་གནས་
ཀྱི་ཡོན་ཏན་རྣམས་ལ་ཚད་མས་ངེས་པ་དྲངས་པའི་སྒོ་ནས་སྐྱབས་འགྲོ་བྱེད་དགོས་ཏེ། ཁྱད་
པར་འཕགས་བསྟོད་ལས། བདག་ནི་སྟོན་པ་གཞན་སྤངས་ནས། །བཅོམ་ལྡན་ཁྱོད་ལ་
སྐྱབས་སུ་མཆི། །དེ་ཅིའི་སླད་དུ་ཞེ་ན་ཁྱོད། །སྐྱོན་མི་མངའ་ལ་ཡོད་ཏན་ལྡན། །མུ་
སྟེགས་གཞན་གྱི་གཞུང་ལུགས་ལ། །ཇི་ལྟ་ཇི་ལྟར་རྣམ་བསམ་པ། །དེ་ལྟ་དེ་ལྟར་མགོན་
ཁྱོད་ལ། །བདག་གི་སེམས་ནི་དད་པར་འགྱུར། །དེ་ལྟར་ཐམས་ཅད་མཁྱེན་མིན་པའི།།
༡༽ སྤར་རྙིང་ ༤༩/ན/༣ ཐག་ཆེན་



122
ཕར་ཕྱིན་སྤྱི་དོན།
གྲུབ་མཐའི་སྐྱོན་གྱིས་བརླག་སེམས་ལྡན། །བསམ་བརླག་རྣམས་ཀྱིས་སྐྱོན་མེད་པའི།།
སྟོན་པ་ཁྱོད་ཀྱང་མི་མཐོང་ངོ་། །ཞེས་གསུངས། དེ་ལྟ་བུའི་སངས་རྒྱས་ལ་སོགས་
པའི་དཀོན་མཆོག་གསུམ་ལ་སྐྱབས་སུ་སོང་བ་ཡང་ཕན་ཡོན་ཁྱད་པར་ཅན་དང་ལྡན་
ཏེ༑ ནང་པ་སངས་རྒྱས་པར་ཚུད་པ་དང་། སྡོམ་པ་ཐམས་ཅད་ཀྱི་རྟེན་དུ་གྱུར་པ་
དང༌། སྔོན་བསགས་པའི་ལས་ཀྱི་སྒྲིབ་པ་སྲབ་ཅིང་ཟད་པར་འགྱུར་བ་དང་། བསོད་
ནམས་ཀྱི་ཚོགས་རྒྱ་ཆེན་བསོག་པ་དང་། མི་དང་མི་མ་ཡིན་པའི་བར་ཆད་ཀྱིས་མི་
ཚུགས་ཤིང་། ཅི་བསམ་པའི་བསམ་པ་ཐམས་ཅད་འགྲུབ་པ་དང་། གནས་སྐབས་
ངན་འགྲོར་མི་ལྟུང་ཞིང་མཐར་ཐུག་སངས་རྒྱས་ཐོབ་པའི་ཕན་ཡོན་དང་ལྡན་པའི་ཕྱིར་
ཏེ༑ སྐྱབས་འགྲོ་བདུན་ཅུ་པ་ལས། དགེ་བསྙེན་གསུམ་ལ་སྐྱབས་འགྲོ་བ། །དེ་ནི་
སྡོམ་བརྒྱད་རྩ་བ་ཡིན། །ཞེས་དང༌། གང་དག་སངས་རྒྱས་སྐྱབས་སོང་བ། །དེ་དག་
ངན་འགྲོར་འགྲོ་མི་འགྱུར། །མི་ཡི་ལུས་ནི་སྤངས་ནས་སུ། །དེ་དག་ལྷ་ཡི་ལུས་ཐོབ་
བོ༑ ༑ཞེས་དང་། ཕར་ཕྱིན་བསྡུས་པ་ལས། སྐྱབས་སོང་བསོད་ནམས་གཟུགས་ཡོད་
ན༑ ༑སྟོང་གསུམ་འདི་ཡང་སྣོད་དུ་ཆུང་། །རྒྱ་མཚོ་ཆེན་པོ་ཆུ་ཡི་གཏེར། །ཕུལ་
གྱིས་གཞལ་བར་ག་ལ་ནུས། །ཞེས་རྒྱ་ཆེར་གསུངས་སོ། ། །
དེ་ལྟར་སྒྲུབ་པ་རང་གི་ངོ་བོ་དང་སྒྲུབ་པའི་དམིགས་པ་དང་སྒྲུབ་པའི་རྟེན་རྣམས་
དེ་ལྟར་ཡིན་ན། སྒྲུབ་པའི་ངོ་བོ་ཇི་ལྟ་བུ་ཡིན་ཞེ་ན། སྒྲུབ་པའི་ངོ་བོ་ནི་བརྩོན་འགྲུས་
ཡིན་ལ། དེ་ལ་ཡང་བྱ་བ་ངན་ཞེན་གྱི་ལེ་ལོའི་གཉེན་པོར་མ་ཞེན་པའི་བརྩོན་འགྲུས།
སྒྱིད་ལུགས་པའི་ལེ་ལོའི་གཉེན་པོར་ཡོངས་སུ་མི་ངལ་པའི་བརྩོན་འགྲུས་དང་། བདག་
༡ སྤར་རྙིང་ ༤༩/ན/༥ སྲུབས་



123
སྐབས་དང་པོ།
ཉིད་ལ་བརྙས་པའི་ལེ་ལོའི་གཉེན་པོར་ལམ་ཡོངས་སུ་བཟུང་བའི་བརྩོན་འགྲུས་གསུམ་
ལས། མདོའི་དབང་དུ་བྱས་ན་བྱང་ཆེན་ལུས་མི་དམིགས་པ་དང་། ངག་མི་དམིགས་
པ་དང་། སེམས་མི་དམིགས་པ་དེའི་ཚེ། བྱང་ཆེན་ལུས་དང་ངག་དང་ཡིད་ཀྱི་གནས་
ངན་ལེན་ཡོངས་སུ་སྦྱོང་བ་ཡིན་ནོ། །ཞེས་སོགས་ཀྱིས་དང་པོ་ལ་གདམས་པ་དང་།
བྱང་ཆེན་གཟུགས་སུ་མི་རློམ་པ་དང་། ཞེས་པ་ནས། བླ་མེད་རྫོགས་བྱང་དུ་རློམ་པ་
མེད་པ་དེ་ལྟ་ན་ཤཱ་རིའི་བུ་བྱང་ཆེན་དེ་ནི་ཕར་ཕྱིན་དྲུག་གི་རྣམ་པར་འཕེལ་ཏེ་སུས་ཀྱང་
ཐུབ་པ་མ་ཡིན་ནོ་ཞེས་སོགས་ཀྱིས་གཉིས་པ་ལ་གདམས་པ་དང༌། བྱང་ཆེན་ཡེ་ཤེས་
གང་དང་ལྡན་པ་ཤར་ཕྱོགས་ཀྱི་འཇིག་རྟེན་གྱི་ཁམས་གངྒཱ་ཀླུང་གི་བྱེ་མ་སྙེད་ཀྱི་དེ་བཞིན་
གཤེགས་པ་ཞེས་སོགས་ཀྱིས་གསུམ་པ་ལ་གདམས་པ་ཡིན་ཏེ། དང་པོས་སྒོ་གསུམ་གྱི་
བྱ་བ་ཕལ་པ་ལ་ཞེན་པའི་ལེ་ལོ་སེལ་བྱེད་དུ་གདམས། གཉིས་པས་ངལ་བའི་ལེ་ལོ་སེལ་
བྱེད་དུ་གདམས། གསུམ་པས་སྒྲུབ་པ་རྒྱ་ཆེན་པོ་ཉམས་སུ་ལེན་པའི་འགལ་རྐྱེན་ལེ་
ལོ་སེལ་བྱེད་དུ་གདམས་པའི་ཕྱིར། དེ་ཉིད་བསྟན་བཅོས་སུ་འགྲེལ་པ་ལ། མ་ཞེན་
ཡོངས་སུ་མི་ངལ་དང་། །ལམ་ནི་ཡོངས་སུ་འཛིན་པ་དང་། །ཞེས་གསུངས་སོ། །
གདམས་ངག་བཅུའི་ནང་ནས་བདུན་པ་སྤྱན་ལྔ་ལ་གདམས་པའི་གདམས་ངག་
འཆད་པའི་རྒྱུ་མཚན་ཡོད་དེ། སྒྲུབ་པ་ལ་རང་དབང་དུ་འཇུག་པའི་ཆེད་ཡིན་པའི་ཕྱིར།
མདོའི་དབང་དུ་བྱས་ན་བྱང་ཆེན་ཤའི་མིག་གིས་དཔག་ཚད་བརྒྱ་མཐོང་བ་ཡོད་དོ། །ཞེས་
པ་ནས། དཔག་ཚད་ཉིས་བརྒྱ་དང་སུམ་བརྒྱ་དང་བཞི་བརྒྱ་དང་ལྔ་བརྒྱ་དང་སྟོང་དང་
འཛམ་བུ་གླིང་དང་གླིང་གཉིས་དང་གླིང་གསུམ་དང་གླིང་བཞི་དང་སྟོང་དང་པོ་དང་
སྟོང་གཉིས་པ་དང་སྟོང་གསུམ་གྱི་འཇིག་རྟེན་གྱི་ཁམས་མཐོང་བ་ཡོད་དོ། །ཞེས་སོགས་



124
ཕར་ཕྱིན་སྤྱི་དོན། 124
ཀྱིས་སྤྱན་དང་པོ་ལ་གདམས་པ་དང་། བྱང་ཆེན་ལྷའི་མིག་གིས་ཤར་ཕྱོགས་ཀྱི་འཇིག་
རྟེན་གྱི་ཁམས་གངྒཱ་ཀླུང་གི་བྱེ་མ་སྙེད་ཀྱི་སེམས་ཅན་ཐམས་ཅད་ཀྱི་འཆི་འཕོ་བ་དང་
སྐྱེ་བ་ཡང་དག་པ་ཇི་ལྟ་བ་བཞིན་དུ་ཤེས་སོ། །དེ་བཞིན་དུ་ཕྱོགས་གཞན་དགུ་ལ་ཡང་
སྦྱར་ནས་གསུངས་པ་རྣམས་ཀྱིས་སྤྱན་གཉིས་པ་ལ་གདམས་པ་དང་། བྱང་ཆེན་ཤེར་
ཕྱིན་ལ་སྤྱོད་པའི་ཚེ་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་མ་ཤེས་མ་
མཐོང་མ་བསམས་ཁོང་དུ་མ་ཆུད་པ་འདི་ནི་ཤཱ་རིའི་བུ་བྱང་ཆེན་གྱི་ཤེས་རབ་ཀྱི་མིག་
ཡོངས་སུ་དག་པའོ། །ཞེས་སོགས་ཀྱིས་གསུམ་པ་ལ་གདམས་པ་དང་། བྱང་ཆེན་ཆོས་
ཀྱི་མིག་གིས་གང་ཟག་འདི་ནི་དད་པའི་རྗེས་སུ་འབྲང་བའོ། །གང་ཟག་འདི་ནི་ཆོས་
ཀྱི་རྗེས་སུ་འབྲང་བའོ་ཞེས་སོགས་ཀྱིས་སྤྱན་བཞི་པ་ལ་གདམས་པ་དང་། བྱང་ཆེན་
ཤེར་ཕྱིན་ལ་སྤྱོད་པའི་ཚེ་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་སེམས་
ཀྱི་སྐད་ཅིག་མ་གཅིག་ལ་རྟོགས་ཞེས་སོགས་ཀྱིས་སྤྱན་ལྔ་པ་ལ་འདོམས་པ་ཡིན་ཏེ། ཐ་
སྙད་དུ་སྤྱན་ལྔའི་ནུས་མཐུ་བསྟན་པས་དོན་དམ་པར་རང་བཞིན་མེད་དོ་ཞེས་འདོམས་
པའི་ཕྱིར། དེ་ཉིད་བསྟན་བཅོས་སུ་འགྲེལ་བ་ནི། རྩ་བར་སྤྱན་ལྔ་དང་ནི། ཞེས་པ་
དང་། འགྲེལ་པར་མདོ་དང་པོ་འཆད་པ་ལ། ཤའི་དང་། དངོས་པོ་སོ་སོར་ངེས་པ་
དང་། ཅེས་དང༌། མདོ་གཉིས་པ་འཆད་པ་ལ། རྣམ་པར་སྨིན་པ་ལས་བྱུང་བའི་
ལྷའི་དང་། སེམས་ཅན་ཐམས་ཅད་ཀྱི་འཆི་འཕོ་བ་དང༌། སྐྱེ་བ་དང་། ཅེས་པ་དང་།
མདོ་གསུམ་པ་འཆད་པ་ལ། ཤེས་རབ་དང་ཆོས་ཐམས་ཅད་ལ་རྣམ་པར་མི་རྟོག་པ།
ཅེས་དང་། མདོ་བཞི་པ་འཆད་པ་ལ། ཆོས་དང་འཕགས་པའི་གང་ཟག་ཐམས་ཅད་
རྟོགས་པ་དང་། ཅེས་དང༌། མདོ་ལྔ་པའི་དོན་འཆད་པ་ལ། སངས་རྒྱས་ཀྱིས་སྤྱན་



125
སྐབས་དང་པོ།
ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པ་བྱང་ཆུབ་པའི་ཡུལ་ཅན་
རྣམས་དེ་བཞིན་ཉིད་དུ་གཅིག་པ་ཉིད་སྒྲུབ་བོ་ཞེས་པ་རྣམས་སོ། །
སྐབས་འདིར་སྤྱན་ལྔའི་མཐའ་དཔྱད་པ་ལ་ལྔ་སྟེ། རྟེན། ངོ་བོ། ས་མཚུངས།
ས་མཚམས། བྱེད་ལས་རྣམས་སུ་ཡོད་པའི་ཕྱིར། དང་པོ་ལ་གཉིས་ཡོད་དེ། ལུས་
རྟེན་དང་། སེམས་རྟེན་གཉིས་སུ་ཡོད་པའི་ཕྱིར། དང་པོ་ནི། སྤྱན་དང་པོ་གཉིས་
རྒྱུད་ལ་ལྡན་པའི་ཕྱི་རོལ་པ་ཡོད་དེ། བསམ་གཏན་གྱི་དངོས་གཞི་ལ་བརྟེན་ནས་བསམ་
གཏན་གྱི་སས་བསྡུས་ཀྱི་དབང་པོ་བསྒྲུབས། དེ་ལ་བརྟེན་ནས་དཔག་ཚད་བརྒྱ་ནས་
སྟོང་ཚུན་ཆད་མཐོང་བའི་ཕྱི་རོལ་པ་ཡོད་པ་གང་ཞིག དེ་ཤའི་སྤྱན་དུ་བྱེད་དགོས་པའི་
ཕྱིར། རྒྱུ་སྙོམས་འཇུག་གི་བསམ་གཏན་ལ་བརྟེན་ནས་སྤྲིན་མེད་དུ་སྐྱེ་བའི་ཕྱི་རོལ་
པས་བདག་དང་གཞན་འཇིག་རྟེན་གྱི་ཁམས་འདི་ནས་གཞན་དུ་སྐྱེ་བ་དང་། གཞན་
ནས་འདིར་སྐྱེ་བར་རྟོགས་པ་ཡོད་པས་དེ་ལྷའི་སྤྱན་དུ་བྱེད་དགོས་པའི་ཕྱིར། ཁ་ཅིག
དེ་མི་འཐད་དེ། མདོ་ལས། བྱང་ཆེན་མིག་ལྔ་ཐོབ་པར་འདོད་པ་དང་ཡོངས་སུ་སྦྱང་
བར་འདོད་པས་ཕ་རོལ་ཏུ་ཕྱིན་པ་དྲུག་ལ་བསླབ་པར་བྱའོ་ཞེས་གསུངས་པ་གང་ཞིག
ཕྱིན་དྲུག་ཉམས་སུ་ལེན་པའི་ཕྱི་རོལ་པ་མེད་པའི་ཕྱིར་ཞེ་ན། སྐྱོན་མེད་དེ། ལུང་དེས་
ཕྱིན་དྲུག་ཉམས་སུ་བླངས་པས་སྤྱན་ལྔ་ཐོབ་པར་སྟོན་གྱི། སྤྱན་ལྔ་དང་ལྡན་པའི་གང་
ཟག་གང་ཡིན་ཕྱིན་དྲུག་ཉམས་སུ་ལེན་པ་པོར་སྟོན་པ་མ་ཡིན་པའི་ཕྱིར། སྤྱན་ཕྱི་མ་
གསུམ་ནི་འཕགས་པའི་གང་ཟག་ཁོ་ན་ལ་བརྟེན་པ་ཡིན་ཏེ། དེ་གསུམ་ཐོབ་པའི་སོ་སོ་
སྐྱེ་བོ་མེད་པའི་ཕྱིར། གཉིས་པ་སེམས་རྟེན་ནི་སྤྱིར་སྤྱན་ལྔ་གསར་དུ་སྐྱེད་པའི་སེམས་
རྟེན་ཡིན་ན་བསམ་གཏན་གྱི་དངོས་གཞི་ཡིན་དགོས་ཏེ། དེ་དེ་ལ་བརྟེན་ན་སྒྲུབ་སླ་བའི་



ཕར་ཕྱིན་སྤྱི་དོན།
126
ཕྱིར། ཕྱིས་ནི་ངེས་པ་མེད་དེ། བསམ་གཏན་བཞི་དང་གཟུགས་མེད་བཞི་ཀའི་ངོ་བོར་
གྱུར་པའི་སྤྱན་ལྔ་ཡོད་པའི་ཕྱིར། གཉིས་པ་ངོ་བོ་ཡོད་དེ། དཔག་ཚད་བརྒྱ་ནས་སྟོང་
གསུམ་ཚུན་གྱི་མཐོང་བར་རུང་བའི་གཟུགས་ཕྲ་རགས་མངོན་སུམ་དུ་མཐོང་བའི་ཆ་
ནས་སྤྱན་དུ་བཞག་པས་རབ་ཏུ་ཕྱེ་བ་ཤའི་སྤྱན་གྱི་ངོ་བོ་དང༌། དཔག་ཚད་བརྒྱ་ནས་
སྟོང་གསུམ་ཚུན་གྱི་སེམས་ཅན་འཆི་འཕོ་བ་དང་སྐྱེ་བ་མངོན་སུམ་དུ་རྟོགས་པའི་ཆ་ནས་
བཞག་པས་རབ་ཏུ་ཕྱེ་བ་ལྷའི་སྤྱན་གྱི་ངོ་བོ་དང་། རང་ཡུལ་དུ་གྱུར་པའི་བདག་མེད་
ཕྲ་རགས་མངོན་སུམ་དུ་རྟོགས་པའི་ཆ་ནས་སྤྱན་དུ་བཞག་པས་རབ་ཏུ་ཕྱེ་བའི་ཏིང་ངེ་
འཛིན་ཤེས་རབ་མཚུངས་ལྡན་དང་བཅས་པ་ཤེས་རབ་ཀྱི་སྤྱན་གྱི་ངོ་བོ། རང་ཡུལ་
དུ་གྱུར་པའི་འཕགས་པའི་གང་ཟག་རྣམས་ཀྱི་དབང་པོ་རྣོ་རྟུལ་མངོན་སུམ་དུ་རྟོགས་པའི་
ཆ་ནས་བཞག་པས་རབ་ཏུ་ཕྱེ་བའི་ཏིང་ངེ་འཛིན་ཤེས་རབ་མཚུངས་ལྡན་དང་བཅས་པ་
ཆོས་ཀྱི་སྤྱན་གྱི་ངོ་བོ། བདེན་གཉིས་དུས་ཅིག་ཆར་དུ་མངོན་སུམ་དུ་རྟོགས་པ་མཐར་
ཐུག་པའི་ཡེ་ཤེས་སངས་རྒྱས་ཀྱི་སྤྱན་གྱི་ངོ་བོར་འཇོག་པའི་ཕྱིར། མཁས་པ་ཁ་ཅིག
ཤའི་སྤྱན་མིག་དབང་དུ་མཛད་པ་ནི་མི་རིགས་ཏེ། མདོ་སྡེ་པ་ཡན་ཆད་ཀྱི་མིག་ཤེས་
ཀྱིས་གཟུགས་མཐོང་གི་མིག་དབང་གིས་གཟུགས་མི་མཐོང་བར་བཤད་པ་དང་འགལ་
བའི་ཕྱིར། ཡང་ཁ་ཅིག སྤྱན་དང་པོ་གཉིས་དབང་ཤེས་སུ་བཞེད་པ་ཡང་མི་འཐད་
དེ༔ སེམས་བརྟེན་བསམ་གཏན་གྱི་དངོས་གཞི་ལ་བརྟེན་པར་གསུངས་པས་ཡིད་ཤེས་
སུ་བཞག་དགོས་པའི་ཕྱིར། གསུམ་པ་ས་མཚུངས་ནི། འོ་ན་ཁམས་གང་དུ་དབང་པོ་
གང་ལ་བརྟེན་ནས་ཡུལ་ལ་བལྟ་བའི་རྟེན་དབང་པོ་ཤེས་པ་ཡུལ་བཞི་ས་མཚུངས་པ་ཡིན་
ནམ་མི་མཚུངས་པ་ཡོད་ཅེ་ན། དེ་ཡང་འདོད་པའི་གང་ཟག་གིས་འདོད་པའི་མིག་དབང་



127
སྐབས་དང་པོ།
ལ་བརྟེན་ནས་འདོད་པའི་གཟུགས་ལ་བལྟ་བའི་ཚེ་ཐམས་ཅད་ས་མཚུངས་པ་ཡིན་ཏེ།
དེའི་ཚེ་དེ་བཞི་ཀ་འདོད་པའི་སར་མཚུངས་པའི་ཕྱིར། ཡང་འདོད་པའི་གང་ཟག་གིས་
བསམ་གཏན་དང་པོའི་མིག་དབང་ལ་བརྟེན་ནས་བསམ་གཏན་དང་པོའི་གཟུགས་ལ་བལྟ་
བའི་ཚེ་ས་མི་མཚུངས་ཏེ། རྟེན་དང་ཤེས་པ་གཉིས་འདོད་པ་དང་དབང་པོ་དང་ཡུལ་
གཉིས་བསམ་གཏན་དང་པོའི་སར་མཚུངས་པའི་ཕྱིར། བསམ་གཏན་དང་པོའི་གང་
ཟག་གིས་བསམ་གཏན་དང་པོའི་མིག་དབང་ལ་བརྟེན་ནས་བསམ་གཏན་དང་པོའི་
གཟུགས་ལ་བལྟ་བའི་ཚེ་ཐམས་ཅད་ས་མཚུངས་ཏེ། དེའི་ཚེ་དེ་བཞི་ཀ་བསམ་གཏན་
དང་པོའི་སར་མཚུངས་པའི་ཕྱིར། བསམ་གཏན་དང་པོའི་གང་ཟག་གི་བསམ་གཏན་
དང་པོའི་མིག་དབང་ལ་བརྟེན་ནས་འདོད་པའི་གཟུགས་ལ་བལྟ་བའི་ཚེ་ས་མི་མཚུངས་
ཏེ༑ ཡུལ་འདོད་པ་དང་གཞན་གསུམ་བསམ་གཏན་དང་པོའི་སས་བསྡུས་པའི་ཕྱིར།
བསམ་གཏན་དང་པོའི་གང་ཟག་གིས་བསམ་གཏན་གཉིས་པའི་མིག་དབང་ལ་བརྟེན་ནས་
བསམ་གཏན་གཉིས་པའི་གཟུགས་ལ་བལྟ་བའི་ཚེ་ཐམས་ཅད་ས་མི་མཚུངས་ཏེ་རྟེན་དང་
ཤེས་པ་གཉིས་བསམ་གཏན་དང་པོ་དང་དབང་པོ་དང་ཡུལ་གཉིས་བསམ་གཏན་གཉིས་
པའི་སར་མཚུངས་པའི་ཕྱིར། བསམ་གཏན་གསུམ་པའི་གང་ཟག་གིས་བསམ་གཏན་
བཞི་པའི་མིག་དབང་ལ་བརྟེན་ནས་བསམ་གཏན་གཉིས་པའི་གཟུགས་ལ་བལྟ་བའི་ཚེ་
ཐམས་ཅད་ས་མི་མཚུངས་ཏེ། དབང་པོ་བསམ་གཏན་བཞི་པ་དང་རྟེན་བསམ་གཏན་
གསུམ་པ་དང་ཡུལ་བསམ་གཏན་གཉིས་པ་དང་ཤེས་པ་བསམ་གཏན་དང་པོའི་སས་བསྡུས་
པའི་ཕྱིར། རྟགས་བཞི་པ་གྲུབ་སྟེ། བསམ་གཏན་གཉིས་པ་ཡན་ཆད་ཀྱི་དབང་ཤེས་
རྣམས་བསམ་གཏན་དང་པོའི་སས་བསྡུས་པའི་ཕྱིར། མཛོད་ལས། གཉིས་པ་སོགས་



128
ཕར་ཕྱིན་སྤྱི་དོན།
ན་ལུས་མིག་དང་། །རྣ་བའི་རྣམ་ཤེས་རྣམ་རིག་སློང་། །གང་ཡིན་དེ་ནི་དང་པོར་
གཏོགས། །ཞེས་གསུངས། ཡང་བསམ་གཏན་དང་པོ་ལྟ་བུ་གོང་སས་བསྡུས་པའི་མིག་
ཤེས་འདོད་པ་ལྟ་བུ་འོག་སས་བསྡུས་པའི་དབང་པོ་གཟུགས་ཅན་པ་ལ་བརྟེན་པ་མེད་དེ།
འདོད་པ་ལྟ་བུ་རྟེན་དམན་པའི་ཕྱིར། བསམ་གཏན་དང་པོའི་སས་བསྡུས་ཀྱི་མིག་ཤེས་
བསམ་གཏན་གཉིས་པ་ཡན་ཆད་ཀྱི་མིག་དབང་ལ་བརྟེན་པ་ཡོད་དེ། བསམ་གཏན་
བཞི་པའི་གང་ཟག་གིས་བསམ་གཏན་དང་པོའི་སས་བསྡུས་ཀྱི་མིག་ཤེས་ལ་བརྟེན་ནས་
རང་སའི་གཟུགས་ལ་བལྟ་བ་ཡོད་པའི་ཕྱིར། གོང་མའི་སས་བསྡུས་ཀྱི་ལུས་ལ་འོག་
མའི་སས་བསྡུས་ཀྱི་དབང་པོ་མངོན་དུ་འགྱུར་བ་མེད་དེ། རང་ས་ན་དབང་པོ་མཆོག་
ཡོད་བཞིན་དུ་འོག་མའི་དབང་པོ་དམན་པ་མངོན་དུ་བྱས་པ་ལ་དགོས་པ་མེད་པའི་ཕྱིར།
མཛོད་ལས། ལུས་ལ་འོག་མའི་མིག་མ་ཡིན། །ཅེས་གསུངས། ཡང་འདོད་པའི་སས་
བསྡུས་ཀྱི་དབང་པོ་གཟུགས་ཅན་ལ་བརྟེན་ནས་གོང་མའི་གཟུགས་མཐོང་བ་མེད་དེ། འོག་
མ་འོག་མའི་སས་བསྡུས་ཀྱི་དབང་པོ་ལ་བརྟེན་ནས་གོང་མ་གོང་མའི་གཟུགས་མཐོང་
བ་མེད་པའི་ཕྱིར་ཏེ། མཛོད་ལས། མིག་གིས་གོང་མའི་གཟུགས་མ་ཡིན། །ཞེས་
གསུངས་པའི་ཕྱིར། དེ་བཞིན་དུ། ལུས་ལ་འོག་མའི་རྣ་མ་ཡིན། །རྣ་བས་གོང་མའི་
སྒྲ་མ་ཡིན། །རྣམ་པར་ཤེས་ཀྱང་དེ་ཡི་སྒྲ། །ལུས་ཀྱང་གཉིས་ཀ་ཐམས་ཅད་དུ། །ཞེས་
སྦྱར་བར་བྱའོ་ཞེས་ཆོས་མངོན་པ་རྣམས་ལས་གསུངས་སོ། །བཞི་པ་ས་མཚམས་ནི།
རྣམ་བཤད་ལས། ཤའི་སྤྱན་ཚོགས་ལམ་ནས་དང༌། ལྷའི་སྤྱན་སྦྱོར་ལམ་ནས་དང་།
ཤེས་རབ་ཀྱི་སྤྱན་མཐོང་ལམ་མཉམ་བཞག་ནས་དང་། ཆོས་ཀྱི་སྤྱན་མཐོང་ལམ་རྗེས་
ཐོབ་ནས་དང་། སངས་རྒྱས་ཀྱི་སྤྱན་རྗེས་མཐུན་པ་ས་བརྒྱད་པ་ནས་དང་། དངོས་



129
སྐབས་དང་པོ།
གནས་པ་སངས་རྒྱས་ཀྱི་ས་ན་ཡོད་ཅེས་བཤད་ལ། གསེར་ཕྲེང་ལས། ལྟའེ་མིག་ཚོགས་
ལམ་ནས་ཐོབ་པ་ལ་སྐྱོན་མེད་ལ། ས་བདུན་པའི་ཡོངས་སྦྱོང་གི་སྐབས་སུ་སངས་རྒྱས་
ཀྱི་སྤྱན་ཐོབ་པར་གསུངས་པས་རྗེས་མཐུན་པ་ས་བདུན་པ་ནས་ཡོད་ཅེས་གསུངས། ཞིབ་
མོར་དཔྱད་ན་སྤྱན་དང་པོ་གཉིས་ལམ་མ་ཞུགས་ནས་བཞག་པ་ལ་ཉེས་པ་མེད་དེ། ལམ་
མ་ཞུགས་ནས་བསམ་གཏན་གྱི་དངོས་གཞི་ཐོབ་པ་ཡོད་པའི་ཕྱིར། ལྔ་པ་སྤྱན་ལྔའི་བྱེད་
ལས་ཡོད་དེ། སྤྱན་ལྔ་སྒྲུབ་པའི་དགོས་པ་ནི་གདུལ་བྱ་རྗེས་སུ་འཛིན་པའི་ཆེད་དུ་ཡིན་
ལ༑ དང་པོས་རང་གི་གདུལ་བྱ་སྟོང་གསུམ་ཚུན་གང་ན་གནས་ཇི་ལྟ་བ་བཞིན་ཤེས་
པར་བྱེད། གཉིས་པས་གདུལ་བྱ་གང་དུ་ཤི་འཕོས་ཤིང་སྐྱེ་བ་ཤེས་པར་བྱེད། གསུམ་
པས་གདུལ་བྱ་འདུལ་བའི་ཐབས་བདག་མེད་པའི་དོན་མངོན་སུམ་དུ་རྟོགས་པར་བྱེད།
བཞི་པས་ཆོས་སྟོན་པར་བྱེད་པའི་དབང་པོའི་བྱེ་བྲག་རྣམས་ཤེས་པར་བྱེད། ལྔ་པས་
རྗེས་མཐུན་པ་ཙམ་ཐོབ་ཀྱང་ཤེས་བྱ་ཇི་སྙེད་པ་ཕལ་ཆེར་ཤེས་ནས་སྒྲུབ་པ་ལ་ནང་ནས་
བསྐུལ་ཞིང་གཞན་གྱི་དྲིང་མི་འཇོག་པར་རང་དབང་དུ་སྒྲུབ་པ་ལ་འཇུག་པར་འགྱུར་
བའི་བྱེད་ལས་དང་ལྡན་པའི་ཕྱིར། །
དེ་ལྟར་གདམས་ངག་དང་པོ་བདུན་བསྟན་ནས་བརྒྱད་པ་མངོན་པར་ཤེས་པ་
དྲུག་ལ་འདོམས་པའི་གདམས་ངག་འཆད་པའི་རྒྱུ་མཚན་ཡོད་དེ། ཚོགས་མྱུར་དུ་རྫོགས་
པར་བྱ་བའི་ཆེད་ཡིན་པའི་ཕྱིར། དེ་ཡང་མདོའི་དབང་དུ་བྱས་ན། མདོ་ལས། ཡུམ་
འདི་ལ་སྤྱོད་པའི་བྱང་ཆེན་མངོན་པར་ཤེས་པའི་ཕ་རོལ་ཏུ་ཕྱིན་པ་རབ་ཏུ་འཐོབ་སྟེ་རྫུ་
འཕྲུལ་གྱི་རྣམ་པ་དུ་མ་ཉམས་སུ་མྱོང་བར་བྱེད་དོ། །དེ་ནི་ས་ཆེན་པོ་འདི་རབ་ཏུ་གཡོ་
བར་བྱེད་དོ་གཅིག་ཏུ་གྱུར་ནས་མང་པོར་གྱུར་ཏོ། །ཞེས་སོགས་ཀྱིས་མངོན་ཤེས་དང་



130
ཕར་ཕྱིན་སྤྱི་དོན།
པོ་ལ་འདོམས། དེ་ལྷའི་རྣ་བའི་ཁམས་རྣམ་པར་དག་པ་མི་ལས་འདས་པས་ལྷ་དང་མི་
གཉིས་ཀའི་སྒྲ་ཐོས་ཏེ་ཞེས་སོགས་ཀྱིས་མངོན་ཤེས་གཉིས་པ་ལ་གདམས། དེས་སེམས་
ཅན་ཕ་རོལ་དང་གང་ཟག་ཕ་རོལ་གྱི་སེམས་སེམས་ཀྱིས་ཡང་དག་པར་ཇི་ལྟ་བ་བཞིན་
དུ་རབ་ཏུ་ཤེས་སོ། །ཞེས་སོགས་ཀྱིས་མངོན་ཤེས་གསུམ་པ་ལ་གདམས། དེ་སྔོན་གྱི་
གནས་རྗེས་སུ་དྲན་པའི་མངོན་པར་ཤེས་པས་སྐྱེ་བ་གཅིག་ཀྱང་རྗེས་སུ་དྲན་ནོ་གཉིས་
དང་གསུམ་ནས་བརྒྱ་སྟོང་གི་བར་དུ་ཡང་རྗེས་སུ་དྲན་ནོ་ཞེས་སོགས་ཀྱིས་མངོན་ཤེས་
བཞི་པ་ལ་གདམས། དེ་ལྷའི་མིག་རྣམ་པར་དག་པ་མི་ལས་འདས་པས་སེམས་ཅན་འཆི་
འཕོ་བ་དང༌། སྐྱེ་བ་དང་། ཁ་དོག་སྡུག་པ་དང༌། མི་སྡུག་པ་དང༌། སེམས་ཅན་
སྡུག་པ་དང་། མི་སྡུག་པ་དང་། བཟང་བ་དང་། ངན་པ་དང་། ལས་ཇི་ལྟ་བ་བཞིན་
བདེ་འགྲོ་དང་ངན་འགྲོར་ཉེ་བར་འགྲོ་བ་རྣམས་ཤེས་ཏེ་ཞེས་སོགས་ཀྱིས་མངོན་ཤེས་
ལྔ་པ་ལ་གདམས། དེ་མི་སྐྱེ་བ་མངོན་དུ་བྱེད་པའི་མངོན་པར་ཤེས་པའི་ཡེ་ཤེས་མངོན་
དུ་སྒྲུབ་སྟེ་ཉན་ཐོས་ཀྱི་སའམ་རང་སངས་རྒྱས་ཀྱི་སར་མི་ལྟུང་ཞིང་བླ་མེད་རྫོགས་བྱང་
དུ་མངོན་པར་རྫོགས་པར་འཚང་རྒྱ་བར་བྱའོ་སྙམ་པ་མ་གཏོགས་ཆོས་འགའ་ཡང་སྨོན་
པར་མི་བྱེད་དེ་ཞེས་སོགས་ཀྱིས་མངོན་ཤེས་དྲུག་པ་ལ་གདམས་པ་ཡིན་ཏེ། ཐ་སྙད་
དུ་མངོན་ཤེས་དྲུག་གིས་ཡུལ་གཟིགས་པའི་ནུས་མཐུ་བསྟན་ནས་དོན་དམ་པར་རང་བཞིན་
མེད་ཅེས་འདོམས་པ་ཡིན་པའི་ཕྱིར། དེ་ཉིད་བསྟན་བཅོས་སུ་འགྲེལ་བ་ནི། རྩ་བར།
མངོན་ཤེས་ཀྱི་ཞེས་སོགས་དང་། འགྲེལ་པར། མདོ་དང་པོ་འཆད་པ་ལ་རྫུ་འཕྲུལ་
དང་ས་གཡོ་བ་ལ་སོགས་པ། ཅེས་དང་། མདོ་གཉིས་པ་འཆད་པ་ལ་ལྷའི་རྣ་བ་དང་
འཇིག་རྟེན་གྱི་ཁམས་ཐམས་ཅད་ན་གནས་པའི་སྒྲ་ཆུང་ངུ་དང་ཅིག་ཤོས་ཁོ་ནས་ཐོས་



131
སྐབས་དང་པོ།
པ་དང་། ཅེས་པ་དང་། མདོ་གསུམ་པ་འཆད་པ་ལ་གཞན་གྱི་སེམས་ཤེས་པ་དང་
གཞན་གྱི་སེམས་འདོད་ཆགས་དང་བཅས་པ་ལ་སོགས་པ་ཡོངས་སུ་ཤེས་པ་དང་། ཅེས་
དང་། མདོ་བཞི་པ་འཆད་པ་ལ་སྔོན་གྱི་གནས་རྗེས་སུ་དྲན་པ་དང་རང་དང་གཞན་
གྱི་ཚེ་རབས་སྔ་མ་དུ་མ་རྗེས་སུ་དྲན་པ་དང་། ཅེས་དང་། མདོ་ལྔ་པ་འཆད་པ་ལ་
མངོན་པར་འདུ་བྱེད་པ་ལས་བྱུང་བ་ལྷའི་མིག་དང་གཟུགས་ཐམས་ཅད་མཐོང་བ་དང་།
ཅེས་དང་། མདོ་དྲུག་པ་འཆད་པ་ལ་ཟག་པ་ཟད་པ་ཤེས་པའི་མངོན་པར་ཤེས་པ་ཉོན་
མོངས་པ་དང་ཤེས་བྱའི་སྒྲིབ་པ་སྤོང་པར་བྱེད་པ་རྣམས་གཟོད་མ་ནས་ཞི་བ་ཉིད་དུ་རྟོགས་
པར་བྱའོ་ཞེས་གསུངས།
སྐབས་འདིར་མངོན་ཤེས་དྲུག་གི་མཐའ་དཔྱད་པ་ལ་དྲུག་ཡོད་དེ། རྟེན། ངོ་
བོ༑ ཁྱད་པར། བྱེད་ལས། ས་མཚམས། དགོས་པ་རྣམས་སུ་ཡོད་པའི་ཕྱིར། དང༌
པོ་ལ་ཡང་གཉིས་ཡོད་དེ། ལུས་རྟེན་དང་སེམས་རྟེན་གཉིས་ཡོད་པའི་ཕྱིར། དང་པོ་
ཡོད་དེ། སྦྱོར་བྱུང་གིས་གསར་དུ་སྒྲུབ་པའི་རྟེན་གྱི་དབང་དུ་བྱས་ན། དང་པོ་ལྔ་འདོད་
པའི་རྟེན་ཅན་དང་། དྲུག་པ་ཁམས་གསུམ་ཀའི་རྟེན་ལ་སྒྲུབ་ཅིང་། རྒྱུད་ལ་ལྡན་པའི་
གང་ཟག་གི་དབང་དུ་བྱས་ན་དང་པོ་ལྔ་ཕྱི་རོལ་པའི་རྒྱུད་ལའང་ཡོད་ལ། མངོན་ཤེས་
དྲུག་པ་ནི་འཕགས་པ་ཁོ་ནའི་རྟེན་ལ་ཡོད་པའི་ཕྱིར། གཉིས་པ་སེམས་རྟེན་ཡོད་དེ། མངོན་
ཤེས་དང་པོ་ལྔ་དག་པའི་བསམ་གཏན་བཞི་ལ་བརྟེན་ནས་སྒྲུབ་ལ། མངོན་ཤེས་དྲུག་
པ་རབ་མཐའི་བསམ་གཏན་བཞི་པ་ལ་བརྟེན་ནས་སྒྲུབ་པའི་ཕྱིར། དང་པོ་གྲུབ་སྟེ། ཀུན་
ལས་བཏུས་ལས། ཡོན་ཏན་འདི་རྣམས་ཇི་ལྟར་མངོན་པར་སྒྲུབ་ཅེ་ན། ཕྱི་རོལ་པའམ་
ཉན་ཐོས་སམ་བྱང་ཆུབ་སེམས་དཔའམ་དེ་བཞིན་གཤེགས་པ་ཡང་རུང་སྟེ། དག་པའི་



132
ཕར་ཕྱིན་སྤྱི་དོན།
132
བསམ་གཏན་བཞི་ལ་བརྟེན་ནས་ཚད་མེད་པ་རྣམས་མངོན་པར་སྒྲུབ་བོ། །ཚད་མེད་
པ་རྣམས་ཇི་ལྟ་བར་མངོན་པར་ཤེས་པ་ལྔ་ཡང་དེ་བཞིན་ནོ། །ཞེས་གསུངས། ཕྱི་མ་
གྲུབ་སྟེ། དེ་ཉིད་ལས། ཡོན་ཏན་ལྷག་མ་རྣམས་ནི་ཉན་ཐོས་སམ་བྱང་ཆུབ་སེམས་
དཔའ་འམ་དེ་བཞིན་གཤེགས་པ་ཡང་རུང་སྟེ། རབ་ཀྱི་མཐར་ཕྱིན་པའི་བསམ་གཏན་
བཞི་པ་ལ་བརྟེན་ནས་མངོན་པར་སྒྲུབ་བོ། །ཞེས་གསུངས། འོ་ན་རབ་མཐའི་བསམ་
གཏན་དེ་གང་ཞེ་ན། ཀུན་བཏུས་དང་གསེར་ཕྲེང་ལས་བསམ་གཏན་བཞི་ཀ་ལ་རབ་
མཐའ་བཤད་ལ། མཛོད་པ་ལྟར་ན། དེ་ནི་ས་ཀུན་གྱིས་མཐུན་བྱས། །འཕེལ་དང་
རབ་ཏུ་ཕྱིན་པ་ཡིན། །ཞེས་བསམ་གཏན་བཞི་པ་ཁོ་ནའི་སྟེང་ནས་འཇོག་གོ །དེ་ཡང་
འདོད་སེམས་ནས་སྲིད་རྩེའི་བར་དུ་ལུགས་མཐུན་དང་སྲིད་རྩེ་ནས་འདོད་སེམས་ཀྱི་བར་
དུ་ལུགས་ལྡོག་དང་། སླར་ཡང་འདོད་སེམས་ནས་བསམ་གཏན་བཞི་པའི་བར་དུ་སྙོམས་
པར་ཞུགས་པའི་བསམ་གཏན་བཞི་པ་ཉིད་ལ་སྨྲའོ། །གཉིས་པ་ངོ་བོ་བཞག་ཏུ་ཡོད་དེ།
མངོན་ཤེས་གང་ཞིག བསམ་གཏན་གྱི་དངོས་གཞི་ལ་བརྟེན་ནས་སྤྲུལ་བསྒྱུར་སྣ་ཚོགས་
བྱེད་པའི་ཆ་ནས་མངོན་ཤེས་སུ་བཞག་པས་རབ་ཏུ་ཕྱེ་བ་རྫུ་འཕྲུལ་གྱི་མངོན་ཤེས་ཀྱི་
མཚན་ཉིད། དེ་གང་ཞིག བདག་རྐྱེན་བསམ་གཏན་གྱི་དངོས་གཞི་ལ་བརྟེན་ནས་འཇིག་
རྟེན་གྱི་ཁམས་ཀྱི་སྒྲ་ཕྲ་རགས་མངོན་སུམ་དུ་ཤེས་པའི་ཆ་ནས་མངོན་ཤེས་སུ་བཞག་
པས་རབ་ཏུ་ཕྱེ་བ་ལྷའི་རྣ་བའི་མངོན་ཤེས་ཀྱི་ངོ་བོ་དང་། དེ་གང་ཞིག བདག་རྐྱེན་
བསམ་གཏན་གྱི་དངོས་གཞི་ལ་བརྟེན་ནས་གང་ཟག་ཕ་རོལ་གྱི་སེམས་འདོད་ཆགས་དང་
བཅོས་པ་ལ་སོགས་པ་མངོན་སུམ་དུ་རྟོགས་པའི་ཆ་ནས་མངོན་ཤེས་སུ་བཞག་པས་རབ་
ཏུ་ཕྱེ་བ་གཞན་སེམས་ཤེས་པའི་མངོན་ཤེས་ཀྱི་ངོ་བོ། དེ་གང་ཞིག བདག་རྐྱེན་བསམ་



133
སྐབས་དང་པོ།
གཏན་གྱི་དངོས་གཞི་ལ་བརྟེན་ནས་རང་གཞན་གྱི་ཚེ་རབས་སྔ་མ་མྱོང་སྟོབས་ཀྱིས་མངོན་
སུམ་དུ་རྟོགས་པའི་ཆ་ནས་མངོན་ཤེས་སུ་བཞག་པས་རབ་ཏུ་ཕྱེ་བ་སྔོན་གནས་རྗེས་དྲན་
གྱི་མངོན་ཤེས་ཀྱི་ངོ་བོ། དེ་གང་ཞིག བདག་རྐྱེན་བསམ་གཏན་གྱི་དངོས་གཞི་ལ་
བརྟེན་ནས་འཇིག་རྟེན་གྱི་གཟུགས་ཕྲ་རགས་མངོན་སུམ་དུ་རྟོགས་པའི་ཆ་ནས་མངོན་
ཤེས་སུ་བཞག་པས་རབ་ཏུ་ཕྱེ་བ་ལྷའི་མིག་གི་མངོན་ཤེས་ཀྱི་ངོ་བོ། དེ་གང་ཞིག བདག་
རྐྱེན་བསམ་གཏན་གྱི་དངོས་གཞི་ལ་བརྟེན་ནས། མཐོང་སྤངས་ཀུན་སྦྱོར་གསུམ་སོགས་
རང་རྒྱུད་ཀྱི་ཟག་པ་ཅི་རིགས་པ་ཟག་པ་ཟད་པ་ལྟར་མངོན་སུམ་དུ་རྟོགས་པས་རབ་ཏུ་
ཕྱེ་བ་ཟག་ཟད་ཀྱི་མངོན་ཤེས་ཀྱི་ངོ་བོར་འཇོག་པའི་ཕྱིར། མངོན་ཤེས་རྣམས་ཀྱི་ངོ་
བོ་དེ་ལྟར་ཡིན་ན་རང་རང་གི་ཐུན་མོང་མ་ཡིན་པའི་རྒྱུ་ཇི་ལྟ་བུ་ཞིག་ལས་འབྱུང་བ་ཡིན་
ཞེ་ན། དེ་ཡང་རང་རང་གི་རྣམ་གནས་ཡིད་བྱེད་ལས་འབྱུང་བར་གསུངས་ཏེ། རྒྱན་
ལས། བསམ་གཏན་བཞི་པ་ཤིན་ཏུ་དག་ཐོབ་ནས། །མི་རྟོག་ཡེ་ཤེས་ཡོངས་སུ་བཟུང་
བ་དང་། །ཇི་ལྟར་རྣམ་གནས་ཡིད་ལ་བྱེད་པ་ལས། མཐུ་སྒྲུབ་པ་ཡི་དམ་པ་ཐོབ་པར་
འགྱུར། །ཞེས་གསུངས། འོ་ན་རྣམ་གནས་ཡིད་ལ་བྱེད་ཚུལ་དེ་གང་ཞེ་ན། དེའི་
ཚུལ་ཡོད་དེ། རང་གི་ལུས་ཡང་བ་དང་འཇམ་པ་སོགས་སུ་མོས་པ་ལས་མངོན་ཤེས་
དང་པོ་འགྲུབ། ཕྱོགས་ཐམས་ཅད་སྒྲས་ཁྱབ་པར་མོས་པ་ལས་གཉིས་པ་འགྲུབ། བདག་
གི་ལུས་ཀྱི་རྣམ་འགྱུར་འདི་ལྟ་བུ་ལས་སེམས་ཀྱི་ཁྱད་པར་འདི་ལྟ་བུ་འབྱུང་བ་བཞིན།
གཞན་གྱིའང་ལུས་ཀྱི་རྣམ་འགྱུར་འདི་ལྟ་བུ་ལས་སེམས་ཀྱི་ཁྱད་པར་འདི་ལྟ་བུ་འབྱུང་
ངོ་ཞེས་མོས་པ་ལས་གསུམ་པ་འགྲུབ། རང་གི་ཡིད་ཤེས་འགག་མ་ཐག་པའི་མཚན་
མ་བཟུང་ནས་ལུགས་ལྡོག་ཏུ་ཉིང་མཚམས་སྦྱོར་བ་རྣམས་ཡིད་ལ་བྱེད་པའི་རྣམ་གནས་



134
ཕར་ཕྱིན་སྤྱི་དོན།
ལས་བཞི་པ་འགྲུབ། ཕྱོགས་ཐམས་ཅད་སྣང་བས་ཁྱབ་པར་མོས་པ་ལས་ལྔ་པ་འགྲུབ།
ཆོས་ཐམས་ཅད་བདག་མེད་པར་མོས་པ་ལས་དྲུག་པ་འགྲུབ་པའི་ཕྱིར། མཁས་པ་ཁ་
ཅིག ལྷའི་མིག་དང་ལྷའི་རྣ་བའི་མངོན་ཤེས་གཉིས་དབང་ཤེས་སུ་བཞེད་པ་ཡོད་ཀྱང་།
རང་གི་ལུགས་ནི་མངོན་ཤེས་དྲུག་ཀ་ཡིད་ཤེས་སུ་རྣམ་བཤད་ལས་གསུངས་པ་ལྟར་བྱ་
སྟེ༑ ཐུན་མོང་མ་ཡིན་པའི་བདག་རྐྱེན་བསམ་གཏན་གྱི་དངོས་གཞི་ལས་བྱུང་བ་ཤས་
ཅིག་ཡིན་པའི་ཕྱིར། གསུམ་པ་ནི། འོ་ན་ལྷའི་སྤྱན་དང་ལྷའི་མིག་གི་མངོན་ཤེས་གཉིས་
ལ་ཁྱད་པར་ཅི་ཡོད་ཅེ་ན། ཁྱད་པར་ཡོད་དེ། ལྷའི་སྤྱན་རང་རྒྱུ་སྔོན་གྱི་ལས་ཀྱི་དགེ་
བ་ཟག་བཅས་ཀྱི་རྣམ་སྨིན་ལས་བྱུང་ཞིང་ལྷའི་མིག་གི་མངོན་ཤེས་ནི་ཚེ་འདིར་བསམ་
གཏན་གོམས་པའི་སྟོབས་ལས་བྱུང་བའི་ཕྱིར་ཏེ། ཉི་སྣང་ལས། མིག་འདི་གཉིས་ཀྱི་
ཁྱད་པར་ནི་འདི་ཡིན་ཏེ། སྤྱན་ལྔས་བསྡུས་པའི་ལྷའི་སྤྱན་གང་ཡིན་པ་དེ་ནི་རྣམ་པར་
སྨིན་པ་ལས་བྱུང་བ་ཡིན་ལ། མངོན་པར་ཤེས་པས་བསྡུས་པ་འདི་ནི་བསམ་གཏན་མངོན་
པར་འདུ་བྱེད་པ་ལས་བྱུང་བ་ཡིན་ནོ་ཞེས་དང་། འགྲེལ་པ་འདིར་ཡང་། རྣམ་པར་
སྨིན་པ་ལས་བྱུང་བའི་ལྷའི་དང་ཞེས་དང་། མངོན་པར་འདུ་བྱེད་པ་ལས་བྱུང་བའི་ལྷའི་
མིག་དང་། ཞེས་གསུངས་པའི་ཕྱིར། བཞི་པ་བྱེད་ལས་ཡོད་དེ། མངོན་ཤེས་དང་
པོས་གདུལ་བྱ་མ་དད་པ་རྣམས་དད་པར་བྱེད་ཅིང་། གཉིས་པས་གཞན་གྱི་དགེ་མི་
དགེ་སྤྱོད་པ་ཤེས་ནས་དགེ་བ་ལ་བསྐུལ་བར་བྱེད། གསུམ་པས་གཞན་གྱི་སེམས་རྒྱུད་
ཤེས་ནས་ཆོས་སྟོན་པའི་སྣོད་རུང་དུ་བྱེད། བཞི་པས་མངོན་པའི་ང་རྒྱལ་བསལ་བའི་
སྒོ་ནས་ལམ་སྟོན་པའི་སྣོད་རུང་དུ་བྱེད། ལྔ་པས་འཕགས་པའི་སྐྱེ་བོ་རྣམས་བྱམས་པར་
༡༽ སྤུར་རྙིང་ ༥༣/ཁ/ཀ ཚེ་འདི་



135
སྐབས་དང་པོ།
བྱེད། དྲུག་པས་ལུང་བསྟན་ཐོབ་པ་སོགས་ཀྱི་བྱེད་ལས་བྱེད་པའི་ཕྱིར། ལྔ་པ་ས་མཚམས་
ཡོད་དེ། མངོན་ཤེས་དང་པོ་ལྔ་བསམ་གཏན་གྱི་དངོས་གཞི་ཐོབ་པའི་ལམ་དུ་མ་ཞུགས་
པ་ན་ཡོད་ལ། ཟག་ཟད་ཀྱི་མངོན་ཤེས་ནི་བསམ་གཏན་གྱི་དངོས་གཞི་ཐོབ་པའི་མཐོང་
སྤངས་སྤངས་པའི་འཕགས་པ་ཡན་ཆད་ལ་ཡོད་པའི་ཕྱིར། དྲུག་པ་མངོན་ཤེས་དྲུག་
སྐྱེད་པའི་དགོས་པའམ་ཕན་ཡོན་ཡོད་དེ། ཉི་སྣང་ལས། མངོན་པར་ཤེས་པའི་ཕན་
ཡོན་གྱི་དབང་དུ་བྱས་ནས་སེམས་ཅན་ཐམས་ཅད་ཆོས་མཉམ་པ་ཉིད་ལ་རབ་ཏུ་འགོད་
པ་དང་། འཕགས་པའི་སྐྱེ་བོ་ཐམས་ཅད་བྱམས་པ་དང་། ཡིད་དུ་འོང་བའི་ཡུལ་གྱི་
དངོས་པོ་དང་ཕྲད་པ་དང་། བྱང་ཆུབ་སེམས་དཔའ་ནི་ལྷའི་རིགས་ཐམས་ཅད་ཀྱི་ཕྱག་
བྱ་བར་འོས་པ་ཉིད་དང་། ཀུན་དགའ་བོ་དགེ་སློང་སུམ་བརྒྱ་པོ་འདི་རྣམས་ཞེས་གསུངས་
པ་ནས་བརྩམས་ཏེ་མང་པོ་ཞིག་སངས་རྒྱས་སུ་ལུང་བསྟན་པ་དང་ཞེས་གསུངས་པ་ལྟར་
རོ༑ ༑དེ་ལྟར་ཐེག་ཆེན་གྱི་གདམས་ངག་བརྒྱད་བསྟན་པ་དེའི་རྗེས་སུ་མཐོང་སྒོམ་གྱི་
ལམ་ལ་འདོམས་པའི་ཐེག་ཆེན་གྱི་གདམས་ངག་གཉིས་འཆད་པའི་རྒྱུ་མཚན་ཡོད་དེ།
སྤང་བྱ་ཀུན་བརྟགས་དང་ལྷན་སྐྱེས་ཀྱི་ས་བོན་སྤོང་དགོས་སོ་ཞེས་ཤེས་པའི་ཆེད་དུ་ཡིན་
པའི་ཕྱིར། དེ་ལ་མདོའི་དབང་དུ་བྱས་ན། མདོ་ལས་རབ་འབྱོར་བྱང་ཆེན་ཤེར་ཕྱིན་
ལོས་བརྩམས་ཏེ་སྤོབས་པ་བྱོས་ཤིག་ཞེས་སོགས་ཀྱིས་མཐོང་ལམ་ལ་འདོམས་པ་དང་།
འདུས་བྱས་ཀྱི་དབྱིངས་མེད་པར་འདུས་མ་བྱས་ཀྱི་དབྱིངས་གདགས་པར་མི་ནུས་ཞེས་
སོགས་སྒོམ་ལམ་ལ་འདོམས་པ་ཡིན་ཏེ། དེ་གཉིས་མཐོང་སྤངས་དང་སྒོམ་སྤངས་ཀྱི་
དངོས་གཉེན་དུ་རྟོགས་པའི་དོན་དུ་འདོམས་པའི་ཕྱིར། །
དེ་ལྟར་གོང་དུ་དཀོན་མཆོག་གསུམ་ལ་འདོམས་པའི་གདམས་ངག་བཤད་པ་



136
ཕར་ཕྱིན་སྤྱི་དོན། 136 །
ལས། གདམས་བྱ་དཀོན་མཆོག་གསུམ་གྱི་ནང་ནས་དགེ་འདུན་དཀོན་མཆོག་ཉིད་མདོ་
ལས། དགེ་འདུན་ཞེ་བརྒྱད་གསུངས་པ་སོགས་ཀྱི་དབྱེ་བ་རྟོགས་དཀའ་བས་དེ་རྣམས་
དགེ་འདུན་ཉི་ཤུར་བསྡུས་ནས་འཆད་པ་ལ། དབང་པོ་རྟུལ་དང་རྣོན་པོ་དག །ཞེས་
སོགས་ཀྱི་གཞུང་གསུངས། དེ་ལ་མདོ་ལས། དགེ་འདུན་ཞེ་བརྒྱད་གསུངས་ཚུལ་ཡོད་
དེ༑ སངས་རྒྱས་ཀྱི་ཞིང་གཞན་ནས་འདིར་སྐྱེས་པ་དང་། དགའ་ལྡན་ནས་འདིར་སྐྱེས་
པ་དང་། གླིང་གཞན་ནས་འདིར་སྐྱེས་པ་དང་གསུམ་བཤད་པའི་རྗེས་སུ་སྔོན་སོ་སོ་སྐྱེ་
བོར་སྐྱེ་མྱོང་བའི་དད་མོས་པ་ནས། སངས་རྒྱས་ཀྱི་ཆོས་ཀྱི་སྣང་བ་དང་མི་འབྲལ་བའི་
བར་གྱི་དགེ་འདུན་ཞེ་ལྔ་གསུངས་པའི་ཕྱིར། འོ་ན་དགེ་འདུན་ཞེ་བརྒྱད་དུ་གསུངས་
པ་བསྟན་བཅོས་སུ་དགེ་འདུན་ཉི་ཤུར་བསྡུས་ནས་འཆད་ཚུལ་ཇི་ལྟར་ཡིན་ཞེ་ན། འདི་
ལ་འཕགས་པའི་ལུགས་དང༌། སློབ་དཔོན་གྱི་ལུགས་གཉིས། དང་པོ་ནི། དགེ་འདུན་
ཉི་ཤུར་བསྡུས་ནས་འཆད་ཚུལ་ཡོད་དེ། གཞུང་གི་དངོས་བསྟན་བཅུ་དྲུག་དང་ཤུགས་
བསྟན་བཞི་ཡོད་པའི་ཕྱིར། དང་པོ་ཡོད་དེ། རྒྱུན་ཞུགས་ཞུགས་པ་དབང་པོ་རྣོ་རྟུལ་
གྱི་མིང་ཅན་གཉིས། ལྷའི་རིགས་ནས་རིགས་སྐྱེ་དང་མིའི་རིགས་ནས་རིགས་སྐྱེ་གཉིས།
ཕྱིར་འོང་ཞུགས་པ་དང་ཕྱིར་འོང་ཚེ་གཅིག་བར་ཆད་གཅིག་པ་གཉིས། ཕྱིར་མི་འོང་
ཞུགས་པ་ཕྱིར་མི་འོང་སྐྱེས་འདའ་བ་བར་འདའ་བ་མངོན་པར་འདུ་བྱེད་དང་བཅས་ཏེ་
འདའ་བ་དེ་མེད་པར་འདའ་བ། འཕར་བ་གསུམ་དང་འོག་མིན་མཐར་ཐུག་འགྲོ་སྲིད་
རྩེའི་མཐར་ཐུག་འགྲོ་སྟེ་ལྔ་པོ་ལ་གོང་འཕོ་བ་ཞེས་གཅིག་ཏུ་བསྡུས་པ་དང་། གཟུགས་
མེད་ཉེར་འགྲོ་དང་མཐོང་ཆོས་ཞི། ལུས་མངོན་བྱེད་བསེ་རུ་རང་སངས་རྒྱས་ཀྱི་མིང་
༡༽ སྤར་རྙིང་ ༥༤/༥/༦ སོ་སོར་



132
སྐབས་དང་པོ།
ཅན་ཏེ་བཅུ་དྲུག་ཏུ་ཡོད་པའི་ཕྱིར། ཤུགས་བསྟན་བཞི་ཡོད་དེ། རྒྱུན་ཞུགས་དང་།
ཕྱིར་འོང་དང་ཕྱིར་མི་འོང་འབྲས་གནས་གཉིས། དགྲ་བཅོམ་ཞུགས་པའི་མིང་ཅན་
ཏེ་བཞི་ཡོད་པའི་ཕྱིར། གཉིས་པ་སློབ་དཔོན་གྱི་ལུགས་ནི། གཞུང་གི་དགེ་འདུན་ཉི་
ཤུར་བསྡུས་ནས་འཆད་ཚུལ་ཡོད་དེ། དངོས་བསྟན་བཅུ་བདུན་དང་ཤུགས་བསྟན་གསུམ་
དུ་ཡོད་པའི་ཕྱིར། དང་པོ་ཡོད་དེ། རྒྱུན་ཞུགས་ཞུགས་པ་དབང་པོ་རྣོ་རྟུལ་གྱི་མིང་
ཅན་གཉིས། ལྷའི་རིགས་ནས་རིགས་སྐྱེ་དང་མིའི་རིགས་ནས་རིགས་སྐྱེ་གཉིས། ཕྱིར་
འོང་ཞུགས་པ་དང་ཕྱིར་འོང་ཚེ་གཅིག་བར་ཆད་གཅིག་པ་གཉིས། ཕྱིར་མི་འོང་ཞུགས་
པ་དང་ཕྱིར་མི་འོང་སྐྱེས་འདའ་བ་བར་འདའ་བ་མངོན་པར་འདུ་བྱེད་དང་བཅས་ཏེ་འདའ་
བ་དེ་མེད་པར་འདའ་བ། འོག་མིན་མཐར་ཐུག་འགྲོ་ལས་ཕྱེ་བའི་འཕར་བ་གསུམ། སྲིད་
རྩེའི་མཐར་ཐུག་ཞེས་བསྙད་པའི་གཟུགས་ཀྱི་ཆགས་བཅོམ་ལས་ཕྱེ་བའི་མཐོང་ཆོས་
ཞི་དང་ལུས་མངོན་བྱེད་གཉིས། བསེ་རུ་རང་སངས་རྒྱས་ཀྱི་མིང་ཅན་གཅིག་སྟེ་བཅུ་
བདུན་དུ་ཡོད་པའི་ཕྱིར། ཤུགས་བསྟན་གསུམ་ཡོད་དེ། རྒྱུན་ཞུགས་དང་ཕྱིར་འོང་
འབྲས་གནས་ཙམ་པོ་བ་གཉིས། དགྲ་བཅོམ་ཞུགས་པའི་མིང་ཅན་རྣམས་སུ་ཡོད་པའི་
ཕྱིར། བོད་སྔ་མ་ཁ་ཅིག སློབ་དཔོན་བདག་ཉིད་ཆེན་པོའི་ལུགས་འདི་ལ་རྟ་གང་ཡིན་
པ་དེ་གླང་ཡིན། དེ་ལ་དབྱེ་ན་ར་དང་ལུག་གཉིས་ཞེས་པར་འགྱུར་རོ་ཞེས་སྨྲ་བ་ནི། རེ་
ཞིག་བཏང་སྙོམས་སུ་བཞག་ན་དངོས་སྡིག་ཆུང་བར་སེམས་སོ། །
འདིར་དགེ་འདུན་ཉི་ཤུའི་མཐའ་དཔྱད་པ་ལ་གཉིས་ཡོད་དེ། གང་ལ་གནས་
པ་འབྲས་བུའི་རྣམ་པར་བཞག་པ་དང་། དེ་ལ་གནས་པ་གང་ཟག་གི་རྣམ་པར་བཞག་
པ་གཉིས། དང་པོ་ལ་ཡང་གསུམ་ཡོད་དེ་དགེ་སྦྱོང་ཚུལ་གྱི་འབྲས་བུ་ངོས་བཟུང་བ།



138
ཕར་ཕྱིན་སྤྱི་དོན། །
འབྲས་བུ་བཞིར་འཇོག་པའི་རྒྱུ་མཚན་བཤད་པ། འབྲས་བུ་བཞི་ཐོབ་བྱེད་ཀྱི་རྒྱུ་བཤད་
པའོ། །དང་པོ་ནི། དགེ་སྦྱོང་གི་ཚུལ་ནི་གང་། དེའི་འབྲས་བུ་ཇི་ལྟར་ཡིན་སྙམ་ན།
བར་ཆད་མེད་ལམ་ནི་དགེ་སྦྱོང་གི་ཚུལ་ཡིན་ཏེ། དོན་དམ་པའི་དགེ་སྦྱོང་དགྲ་བཅོམ་
པའི་འབྲས་བུའམ་གོ་འཕང་དེ་ཉིད་ཐོབ་བྱེད་ཀྱི་ཚུལ་ལམ་ཐབས་ཡིན་པའི་ཕྱིར། སྤངས་
པ་རྣམས་ལ་དགེ་སྦྱོང་ཚུལ་གྱི་འབྲས་བུ་ཞེས་བརྗོད་དེ། དགེ་སྦྱོང་གི་ཚུལ་བར་ཆད་
མེད་ལམ་གྱི་བྲལ་འབྲས་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། རྣམ་གྲོལ་
ལམ་རྣམས་ལ་དགེ་སྦྱོང་ཚུལ་གྱི་འབྲས་བུ་ཞེས་བརྗོད་དེ། སྔ་མ་དེའི་རྒྱུ་མཐུན་གྱི་འབྲས་
བུ་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེ་ལྟར་བྱས་ན་ཐེག་ཆེན་གྱི་མཐོང་
ལམ་བར་ཆད་མེད་ལམ་དང་རྒྱུན་མཐའི་བར་ཆད་མེད་ལམ་དགེ་སྦྱོང་གི་ཚུལ་དང་།
ཐེག་ཆེན་གྱི་མཐོང་ལམ་རྣམ་གྲོལ་ལམ་ལ་གནས་པའི་སེམས་དཔའ་དང་སངས་རྒྱས་
འཕགས་པ་དགེ་སྦྱོར་ཚུལ་གྱི་འབྲས་གནས་སུ་བཞག་དགོས་ཏེ། རྣམ་བཤད་ཀྱི་གསུངས་
ལས་ཐོན་པའི་ཕྱིར། དགེ་སྦྱོང་གི་ཚུལ་དེ་ལ་རྒྱས་པར་ཕྱེ་ན་བརྒྱད་ཅུ་རྩ་དགུ་ཡོད་དེ།
མཐོང་སྤངས་སྤོང་བྱེད་ཀྱི་བར་ཆད་མེད་ལམ་བརྒྱད། སྒོམ་སྤངས་སྤོང་བྱེད་ཀྱི་བར་
ཆད་མེད་ལམ་བརྒྱད་ཅུ་རྩ་གཅིག་རྣམས་སུ་ཡོད་པའི་ཕྱིར། དང་པོ་གྲུབ་སྟེ། འདོད་
པའི་སས་བསྡུས་ཀྱི་སྡུག་བསྔལ་མཐོང་སྤངས་སོགས་བཞི། ཁམས་གོང་གི་སས་བསྡུས་
ཀྱི་སྡུག་བསྔལ་མཐོང་སྤངས་སོགས་བཞི་སྟེ་བརྒྱད་སྤོང་བའི་བར་ཆད་མེད་ལམ་ཡོད་
པའི་ཕྱིར། གཉིས་པ་ཡོད་དེ། ཁམས་གསུམ་ས་དགུའི་སྒོམ་སྤངས་བརྒྱད་ཅུ་རྩ་གཅིག་
སྤོང་བའི་བར་ཆད་མེད་ལམ་ཡོད་པའི་ཕྱིར། དེ་ཡང་། མཛོད་ལས། དགེ་སྦྱོང་
ཚུལ་ནི་དྲི་མེད་ལམ། །འབྲས་བུ་འདུས་བྱས་འདུས་མ་བྱས། །དེ་དག་བརྒྱད་ཅུ་རྩ་



139
སྐབས་དང་པོ།
དགུའོ། །གྲོལ་ལམ་ཟད་པ་རྣམས་དང་བཅས། ཅེས་གསུངས། གཉིས་པ་དགེ་སྦྱོང་
ཚུལ་གྱི་འབྲས་བུ་བཞིར་འཇོག་པའི་རྒྱུ་མཚན་ལ་གཉིས། ཀུན་ལས་བཏུས་དང་མཛོད་
པའི་ལུགས་སོ། །དང་པོ་ནི། དགེ་སྦྱོང་ཚུལ་གྱི་འབྲས་བུ་ལ་བཞིར་འཇོག་པའི་རྒྱུ་མཚན་
ཡོད་དེ། དོན་དམ་པའི་དགེ་སྦྱོང་དགྲ་བཅོམ་པའི་འབྲས་བུ་དེ་ཐོབ་པ་ལ་བར་དུ་གཅོད་
པའི་བགེགས་ཀྱི་གཙོ་བོ་ནི་ཉོན་མོངས་པའི་སྒྲིབ་པ་ཡིན་ལ། དེ་ལ་མཐོང་སྤངས་ཉོན་
མོངས་དང་སྒོམ་སྤངས་ཉོན་མོངས་གཉིས་སུ་ཡོད་པ་ལས། དང་པོ་སྤངས་པའི་ཆ་ནས་
རྒྱུན་ཞུགས་ཀྱི་འབྲས་བུ་དེ་བཞག སྒོམ་སྤངས་ཉོན་མོངས་ལ་འདོད་པའི་སས་བསྡུས་
དང་ཁམས་གོང་གི་སས་བསྡུས་ཀྱི་སྒོམ་སྤངས་ཉོན་མོངས་གཉིས་ལས། དང་པོ་ཕལ་
ཆེར་སྤངས་པ་ཕྱིར་འོང་དང་། མ་ལུས་པར་སྤངས་པ་ལ་ཕྱིར་མི་འོང་གི་འབྲས་བུ་
དེ་བཞག ཁམས་གོང་གི་སས་བསྡུས་ཀྱི་སྒོམ་སྤངས་ཉོན་མོངས་མ་ལུས་པར་སྤངས་
པའི་ཆ་ནས་དགྲ་བཅོམ་པའི་འབྲས་བུ་དེ་བཞག་པའི་ཕྱིར། ཁམས་གོང་གི་སས་བསྡུས་
ཀྱི་སྒོམ་སྤངས་ཉོན་མོངས་ལ་གཉིས་སུ་མི་འབྱེད་པར་འདོད་པའི་སས་བསྡུས་ཀྱི་སྒོམ་
སྤངས་ཉོན་མོངས་ལ་གཉིས་སུ་འབྱེད་པའི་རྒྱུ་མཚན་གང་ཡིན་ཞེ་ན། དེ་ལྟར་གཉིས་
སུ་འབྱེད་པའི་རྒྱུ་མཚན་ཡོད་དེ། འདོད་པ་ཁམས་ན་ཁམས་གོང་ལ་ལྟོས་ཏེ་ཉོན་མོངས་
གྲངས་མང་ཞིང་ཉེས་དམིགས་ཀྱང་ཤིན་ཏུ་ཆེ་བས་འདོད་པའི་སས་བསྡུས་ཀྱི་སྒོམ་སྤངས་
ཉོན་མོངས་ཕལ་ཆེར་སྤངས་པ་ལ་ཕྱིར་འོང་དང་མ་ལུས་པར་སྤངས་པ་ལ་ཕྱིར་མི་འོང་
གི་འབྲས་བུ་བཞག་པའི་ཕྱིར། ཁམས་གོང་གི་སས་བསྡུས་ཀྱི་སྒོམ་སྤང་ཉོན་མོངས་རྣམས་
འབྲས་བུ་གཅིག་གི་སྤང་བྱར་མཛད་པའི་རྒྱུ་མཚན་ཡོད་དེ། ཁམས་གོང་འདོད་པ་ལ་
ལྟོས་ཏེ་ཉོན་མོངས་གྲངས་ཉུང་བ་དང་ཉེས་དམིགས་ཀྱང་ཆུང་བའི་ཕྱིར། གཉིས་པ་



140
ཕར་ཕྱིན་སྤྱི་དོན།
མཛོད་པའི་ལུགས་ནི་རྒྱུ་མཚན་རྣམ་པ་ལྔའི་སྒོ་ནས་འབྲས་བུ་བཞིར་བཞག་སྟེ། འབྲས་
གནས་བཞི་པོ་གང་རུང་ཡིན་ན་ཞུགས་ལམ་སྔོན་དུ་བཏང་བ། འབྲས་གནས་ཀྱི་ལམ་
ཐོབ་པ། སྤང་བྱ་སྤངས་པའི་བྲལ་ཐོབ་གཅིག་རྙེད་པ་ལྟ་བུའི་ཟད་པ་རྣམས་ཕྱོགས་གཅིག་
ཏུ་སྡོམས་པ། རྣམ་གྲོལ་ལམ་གྱིས་བསྡུས་པའི་ཤེས་པ་བརྒྱད་ཚན་ཐོབ་པ་དང་། མི་
རྟག་སོགས་བཅུ་དྲུག་མངོན་སུམ་དུ་རྟོགས་པའི་ཡེ་ཤེས་ཐོབ་དགོས་པའི་རྒྱུ་མཚན་གྱིས་
དེ་ལྟར་བཞག་པའི་ཕྱིར་ཏེ། མཛོད་ལས། འབྲས་བུ་བཞིར་རྣམ་བཞག་པ་ནི། །རྒྱུ་ལྔ་
དག་ནི་སྲིད་ཕྱིར་རོ། །འབྲས་ལ་སྔོན་ལམ་བཏང་བ་དང་། །གཞན་ཐོབ་པ་དང་ཟད་
སྡོམས་དང་། །ཤེས་པ་བརྒྱད་ཚན་ཐོབ་པ་དང་། །རྣམ་པ་བཅུ་དྲུག་ཐོབ་པའོ། །ཞེས་
གསུངས། གསུམ་པ་ཐོབ་བྱེད་ཀྱི་ལམ་བཤད་པ་ལ་གསུམ་ཡོད་དེ། ཁམས་གང་དུ་
ཐོབ་པ། ལམ་གང་ལ་བརྟེན་ནས་ཐོབ་པ། ས་གང་ལ་བསྟེན་ནས་ཐོབ་པ་རྣམས་སུ་
ཡོད་པའི་ཕྱིར། དང་པོ་ནི་འབྲས་བུ་དང་པོ་གཉིས་དང་འབྲས་བུ་རིམ་གྱིས་པའི་ཕྱིར་
མི་འོང་རྣམས་དང་པོར་གསར་དུ་ཐོབ་པ་འདོད་ཁམས་ཁོ་ནར་ཐོབ་དགོས་ཏེ་དེ་གསུམ་
དང་པོར་ཐོབ་པ་འདོད་པ་ལ་ཆགས་པ་དང་མ་བྲལ་པའི་གང་ཟག་གིས་ཐོབ་དགོས་པའི་
ཕྱིར། ཆགས་བྲལ་སྔོན་སོང་གི་ཕྱིར་མི་འོང་ཀྱང་གསར་ཐོབ་འདོད་པའི་རྟེན་ཁོ་ནར་
ངེས་ཏེ། དེའི་གསར་ཐོབ་མཐོང་ལམ་ཐོབ་པའི་རྟེན་ཅན་དུ་ངེས་པ་གང་ཞིག ཁམས་
གོང་གི་རྟེན་ལ་འཁོར་བ་ལ་སྐྱོ་བ་མེད་པས་མཐོང་ལམ་གསར་དུ་ཐོབ་པ་མེད་པའི་ཕྱིར་
དང་། ལུང་ལས། གཟུགས་སུ་ཉེར་འགྲོའི་ཕྱིར་མི་འོང་བར་འདའ་བ་སོགས་ལྔ་ཀ་
འདོད་པའི་ཁམས་འདིར་རྩོམ་ཞིང་གཟུགས་ཀྱི་ཁམས་སུ་མཐར་ཕྱིན་པར་བྱེད་ཅེས་འབྱུང་
བའི་ཕྱིར། དང་པོ་གྲུབ་སྟེ། སྤྱིར་གོང་མ་གཉིས་ན་འཁོར་བ་ལ་སྐྱོ་བ་མེད་པ་དང་



141
སྐབས་དང་པོ།
ཁྱད་པར་གཟུགས་མེད་ན་ལུང་ལ་བརྟེན་པ་མེད་པ་གང་ཞིག མཐོང་ལམ་གསར་དུ་
སྐྱེ་བ་ལ་ཡིད་འབྱུང་གི་སྐྱོ་བ་དང་ལུང་གཉིས་ཀ་ལ་བརྟེན་དགོས་པའི་ཕྱིར། དགྲ་བཅོམ་
པའི་འབྲས་བུ་ནི་ཁམས་གསུམ་ཀའི་རྟེན་ལ་ཐོབ་པ་ཡོད་དེ། འདོད་པའི་རྟེན་ལ་ཉོན་
མོངས་སྤངས་པའི་མྱང་འདས་མངོན་དུ་བྱེད་པ་ཡོད། ཁམས་གོང་མ་གཉིས་སུ་ཡང་
ཉོན་མོངས་སྤངས་ནས་མྱང་འདས་མངོན་དུ་བྱེད་པ་ཡོད་པའི་ཕྱིར། དེ་ཡང་། མཛོད་
ལས། འདོད་པར་གསུམ་ཐོབ་ཐ་མ་ནི། །གསུམ་དུའོ་གོང་ན་མཐོང་ལམ་མེད། །མི་
སྐྱོ་ལུང་ལས་འདིར་བརྩོམ་ཞིང་། །དེ་མཐར་ཕྱིན་ཅེས་འབྱུང་ཕྱིར་རོ། །ཞེས་གསུངས་
པའི་ཕྱིར། གཉིས་པ་ལམ་གང་ལ་བརྟེན་ནས་ཐོབ་པ་ལ་གཉིས་ཡོད་དེ། འཇིག་རྟེན་
དང་འཇིག་རྟེན་ལས་འདས་པའི་ལམ་ལ་བརྟེན་ནས་ཐོབ་པ་དང་། མཐོང་ལམ་དང་
སྒོམ་ལམ་ལ་བརྟེན་ནས་ཐོབ་པ་གཉིས་ཡོད་པའི་ཕྱིར། དང་པོ་ནི་འབྲས་བུ་ཐོག་མཐའ་
གཉིས་འདས་ལམ་ཁོ་ན་ལ་བརྟེན་ནས་ཐོབ་སྟེ། མཐོང་སྤངས་ཉོན་མོངས་སྤངས་པའི་
ཆ་ནས་རྒྱུན་ཞུགས་ཀྱི་འབྲས་བུ་དང་། སྲིད་ཉོན་དགུ་པའི་ས་བོན་སྤངས་པའི་ཆ་ནས་
དགྲ་བཅོམ་པའི་འབྲས་བུ་ཐོབ་པར་འཇོག་པ་གང་ཞིག དེ་གཉིས་ཀྱི་ས་བོན་སྤོང་བྱེད་
ཀྱི་འཇིག་རྟེན་པའི་ལམ་མེད་པའི་ཕྱིར། འབྲས་བུ་བར་པ་གཉིས་ལ་ཆགས་བྲལ་སྔོན་
སོང་དང་རིམ་གྱིས་པ་གཉིས་ལས། དང་པོ་གཉིས་འདས་ལམ་ལ་བརྟེན་ནས་ཐོབ་སྟེ།
མཐོང་ལམ་ལ་བརྟེན་ནས་ཐོབ་པའི་ཕྱིར། རིམ་གྱིས་པའི་འབྲས་བུ་གཉིས་འཇིག་རྟེན་
དང་འཇིག་རྟེན་ལས་འདས་པའི་ལམ་གཉིས་ཀ་ལ་བརྟེན་ནས་ཐོབ་པ་ཡོད་དེ། འདོད་
ཉོན་དྲུག་པ་མངོན་འགྱུར་བ་དང་དགུ་པ་མངོན་འགྱུར་བ་ཙམ་སྤངས་པའི་ལམ་ཟག་
བཅས་ཞི་རགས་ཀྱི་རྣམ་པ་ཅན་ལ་བརྟེན་ནས་ཐོབ་པའི་ཚེ་འཇིག་རྟེན་པ་དང་། སྤང་



ཕར་ཕྱིན་སྤྱི་དོན།
__ 142
བྱ་དེ་གཉིས་ཀྱི་ས་བོན་དངོས་སུ་སྤོང་བྱེད་ཀྱི་སྒོམ་ལམ་བར་ཆད་མེད་ལམ་ལ་བརྟེན་
ནས་ཐོབ་པའི་ཚེ་འདས་ལམ་ཁོ་ན་ལ་བརྟེན་ནས་ཐོབ་པའི་ཕྱིར། དེ་ཡང་ཡིན་ཏེ། གང་
ཟག་དེ་སྔོན་ཞི་གནས་ལ་ཤས་ཆེར་སྤྱོད་པ་ཞིག་ཡིན་ན། ཞི་རགས་ཀྱི་རྣམ་པ་ཅན་གྱི་
ཞི་གནས་ལ་བརྟེན་ནས་ཐོབ། ལྷག་མཐོང་ལ་ཤས་ཆེར་སྤྱོད་པ་ཞིག་ཡིན་ན། བར་
ཆད་མེད་པའི་ལམ་གྱིས་ཐོབ་པའི་ཕྱིར། ཅེས་སོ། །གཉིས་པ་ནི་འོ་ན། མཐོང་སྒོམ་
གྱི་ལམ་གང་ལ་བརྟེན་ནས་ཐོབ་ཅེ་ན། རྒྱུན་ཞུགས་ཀྱི་འབྲས་བུ་ནི་མཐོང་ལམ་ཁོ་ན་
ལ་བརྟེན་ནས་ཐོབ་སྟེ། མཐོང་སྤངས་ཉོན་མོངས་ཀྱི་ས་བོན་སྤངས་པའི་སྒོ་ནས་ཐོབ་
པའི་ཕྱིར། འབྲས་བུ་བར་པ་གཉིས་ལ་ཆགས་བྲལ་སྔོན་སོང་དང་རིམ་གྱིས་པ་གཉིས།
དང་པོ་གཉིས་མཐོང་ལམ་ལ་བརྟེན་ནས་ཐོབ་སྟེ། བཅུ་དྲུག་པ་ལམ་རྗེས་ཤེས་ཀྱི་རྟོགས་
པ་ཐོབ་པའི་ཚེ་ཐོབ་པའི་ཕྱིར། ཕྱི་མ་གཉིས་སྒོམ་ལམ་ལ་བརྟེན་ནས་ཐོབ་སྟེ། འདོད་
ཉོན་དྲུག་པ་དང་དགུ་པའི་དངོས་གཉེན་ལ་བརྟེན་ནས་ཐོབ་པའི་ཕྱིར། དགྲ་བཅོམ་པའི་
འབྲས་བུ་ནི་སྒོམ་ལམ་ཁོ་ན་ལ་བརྟེན་ནས་ཐོབ་སྟེ། སྲིད་ཉོན་དགུ་པའི་དངོས་གཉེན་
བར་ཆད་མེད་ལམ་ལ་བརྟེན་ནས་ཐོབ་པའི་ཕྱིར། གསུམ་པ་ས་གང་ལ་བརྟེན་ནས་ཐོབ་
པ་ནི། འབྲས་བུ་དང་པོ་གཉིས་དང་འབྲས་བུ་རིམ་གྱིས་པའི་ཕྱིར་མི་འོང་ནི་བསམ་གཏན་
དང་པོའི་ཉེར་བསྡོགས་ཁོ་ན་ལ་བརྟེན་ནས་ཐོབ་སྟེ། འདོད་སེམས་ཀྱིས་མི་ཐོབ་ཅིང་
དེ་གསུམ་ཐོབ་དགོས་ཀྱི་གང་ཟག་དེས་བསམ་གཏན་གྱི་དངོས་གཞི་མ་ཐོབ་པའི་ཕྱིར།
ཆགས་བྲལ་སྔོན་སོང་གི་ཕྱིར་མི་འོང་གི་འབྲས་བུ་ནི་བསམ་གཏན་གྱི་དངོས་གཞི་ལ་བརྟེན་
ནས་ཐོབ་སྟེ། མཐོང་ལམ་གྱི་སྔ་རོལ་ཏུ་འཇིག་རྟེན་པའི་སྒོམ་སྤངས་སུ་གྱུར་པའི་འདོད་
ཉོན་དགུ་པ་ལ་ཆགས་པ་དང་བྲལ་བའི་སྟོབས་ཀྱིས་ཐོབ་པའི་ཕྱིར། འདི་ལ་བསམ་གཏན་



_143
སྐབས་དང་པོ།
བཞི་ཀའི་དངོས་གཞི་ཡོད་པར་ཁ་ཅིག་བཞེད་དེ་དཔྱད་གཞིའོ། །དགྲ་བཅོམ་པའི་འབྲས་
བུ་ནི་ཟག་མེད་ས་དགུ་གང་རུང་ལ་བརྟེན་ནས་ཐོབ་སྟེ། ཁམས་འོག་མ་གཉིས་སུ་ཐོབ་
པའི་ཚེ་བསམ་གཏན་ས་དྲུག་གང་རུང་དང་། གོང་མར་ཐོབ་པའི་ཚེ་གཟུགས་མེད་དང་
པོ་གསུམ་གྱི་དངོས་གཞི་ལ་བརྟེན་ནས་ཐོབ་པའི་ཕྱིར། སྤང་བྱ་ཅིག་ཆར་བའི་དགྲ་བཅོམ་
ནི་ཉེར་བསྡོགས་ཁོ་ན་དང་། གཟུགས་སུ་ཉེར་འགྲོའི་ཕྱིར་མི་འོང་གི་འཐོབ་པའི་དགྲ་
བཅོམ་ནི་བསམ་གཏན་གྱི་དངོས་གཞི། གཟུགས་མེད་ཉེར་འགྲོའི་ཕྱིར་མི་འོང་གི་འཐོབ་
པའི་དགྲ་བཅོམ་ནི་གཟུགས་མེད་ཀྱི་དངོས་གཞི་ལ་བརྟེན་ནས་ཐོབ་པའི་ཕྱིར། ཟག་
མེད་ས་དག་ཡང་ཡོད་དེ། བསམ་གཏན་དང་པོའི་ཉེར་བསྡོགས་དེའི་དངོས་གཞི་ཙམ་
ཁྱད་གཉིས། བསམ་གཏན་ཕྱི་མ་གསུམ་གྱི་དངོས་གཞི། གཟུགས་མེད་དང་པོ་གསུམ་
གྱི་དངོས་གཞི་ཟག་མེད་རྣམས་ཡོད་པའི་ཕྱིར།
གཉིས་པ་དེ་ལ་གནས་པའི་གང་ཟག་གི་རྣམ་པར་བཞག་པ་ལ་གཉིས་ཡོད་དེ།
སྤྱིར་བཤད་པ་དང་སོ་སོར་བཤད་པའོ། །དང་པོ་ལ་ལྔ་ཡོད་དེ། འབྲས་བུ་རིམ་གྱིས་
པ་ཞུགས་གནས་གང་ལ་བཞག་པ་དང་། འབྲས་བུ་ཐོད་རྒལ་བ་ཞུགས་གནས་གང་ལ་
བཞག་པ། ཆགས་བྲལ་སྔོན་སོང་ཞུགས་གནས་གང་ལ་བཞག་པ། སྤང་བྱ་རིམ་གྱིས་
པ་ཞུགས་གནས་གང་ལ་བཞག་པ། སྤང་བྱ་ཅིག་ཆར་བ་ཞུགས་གནས་གང་ལ་བཞག་
པ་རྣམས་སུ་ཡོད་པའི་ཕྱིར། དང་པོ་ནི། འབྲས་བུ་རིམ་གྱིས་པ་ཞུགས་གནས་བརྒྱད་
ཀ་ལ་བཞག་སྟེ། འབྲས་བུ་ཕྱི་མ་གསུམ་མངོན་དུ་བྱེད་པའི་རྒྱུན་ཞུགས་དང་རྒྱུན་ཞུགས་
ཀྱི་རྟོགས་པ་སྔོན་དུ་སོང་བའི་ཕྱིར་འོང་དང་རྒྱུན་ཞུགས་ཀྱི་རྟོགས་པ་སྔོན་སོང་གི་ཕྱིར་
མི་འོང་དང་འབྲས་བུ་དང་པོ་གསུམ་མངོན་དུ་བྱས་པའི་དགྲ་བཅོམ་ཡོད་པ་གང་ཞིག



144
ཕར་ཕྱིན་སྤྱི་དོན།
དེ་རྣམས་ཡིན་ན་སོ་སོར་འབྲས་བུ་རིམ་གྱིས་པ་ཡིན་དགོས་པའི་ཕྱིར། གཉིས་པ་ནི།
འབྲས་བུ་ཐོད་རྒལ་བའི་རྒྱུན་ཞུགས་མེད་དེ། རྒྱུན་ཞུགས་དེ་འབྲས་གནས་བཞིར་ཕྱེ་
བའི་འབྲས་གནས་དང་པོ་ཡིན་པས། དེའི་སྔོན་དུ་དགེ་སྦྱོང་ཚུལ་གྱི་འབྲས་བུ་ཐོབ་པ་
མེད་པའི་ཕྱིར། འབྲས་བུ་ཐོད་རྒལ་བའི་ཕྱིར་འོང་དང་ཕྱིར་མི་འོང་ཡོད་དེ། རྒྱུན་
ཞུགས་འབྲས་གནས་དེ་འབྲས་གནས་བཞིར་ཕྱེ་བའི་འབྲས་གནས་དང་པོ་གང་ཞིག རྒྱུན་
ཞུགས་ཀྱི་རྟོགས་པ་སྔོན་དུ་མ་སོང་བའི་དེ་གཉིས་ཡོད་པའི་ཕྱིར། འབྲས་བུ་ཐོད་རྒལ་
བའི་དགྲ་བཅོམ་འབྲས་གནས་མེད་དེ། དགྲ་བཅོམ་འབྲས་གནས་འབྲས་གནས་བཞིའི་
ཐ་མ་ཡིན་པའི་ཕྱིར། ཁོ་ན་རེ། སྤང་བྱ་ཅིག་ཅར་བའི་དགྲ་བཅོམ་འབྲས་གནས་དེ་
འབྲས་བུ་ཐོད་རྒལ་བར་བྱ་དགོས་ཏེ། དེ་ཕྱིར་འོང་དང་ཕྱིར་མི་འོང་གི་འབྲས་བུ་མངོན་
དུ་མ་བྱས་པར་དགྲ་བཅོམ་པའི་འབྲས་བུ་མངོན་དུ་བྱས་པའི་འབྲས་གནས་ཡིན་པའི་ཕྱིར་
སྙམ་ན། དོན་ལ་མ་བརྟག་པ་སྟེ། དེ་ལྟར་ན་སྤང་བྱ་ཅིག་ཆར་བའི་རྒྱུན་ཞུགས་ཀྱང་
འབྲས་བུ་ཐོད་རྒལ་བར་ཐལ་བ་བཟློག་ཏུ་མེད་དོ། །གསུམ་པ་ནི། ཆགས་བྲལ་སྔོན་
སོང་གི་རྒྱུན་ཞུགས་མེད་དེ། མཐོང་ལམ་གྱི་སྔ་རོལ་ཏུ་མཐོང་སྤངས་ཀུན་སྦྱོར་གསུམ་
སྤངས་པས་རབ་ཏུ་ཕྱེ་བའི་རྒྱུན་ཞུགས་མེད་པའི་ཕྱིར། ཆགས་བྲལ་སྔོན་སོང་གི་ཕྱིར་
འོང་ཡོད་དེ། མཐོང་ལམ་གྱི་སྔ་རོལ་ཏུ་འདོད་ཉོན་ཕལ་ཆེར་ལ་འདོད་ཆགས་དང་
དྲལ་བའི་ཕྱིར་འོང་ཡོད་པའི་ཕྱིར། འདི་ལ་རང་ལུགས་ཀྱི་མཁས་པ་ཁ་ཅིག་རྣམ་བཤད་
ལས་ཆགས་བྲལ་སྔོན་སོང་གི་ཕྱིར་འོང་མ་བཤད་ཅིང་ཁྱད་པར་མངོན་པ་ཀུན་ལས་བཏུས་
ཀྱི་ཊཱིཀྐར། དེ་ཉིད་ལ་ཡང་མཐོང་ལམ་གྱི་སྔ་རོལ་ཏུ་ཕལ་ཆེར་ལ་འདོད་ཆགས་དང་
དྲལ་བ་དང་སྒོམ་ལམ་གྱིས་ཐོབ་པ་གཉིས་ཡོད་ལ། སྔ་མ་ཆགས་བྲལ་སྔོན་སོང་དུ་



145
སྐབས་དང་པོ།
འདོད་པ་ནི་ཧ་ཅང་ཐལ་བའོ་ཞེས་གསུངས་པས་ཆགས་བྲལ་སྔོན་པོ༌ ་བཀ་ཕྱིར་འོང་མི་
འཐད་ལ། རིགས་པས་ཀྱངའགོག་ནུས་ཏེ། ཆགས་བྲལ་སྔོན་བོང་ཞེས་པའི་ཆགས་
པ་དེ་སྤྱིར་འདོད་པའི་སས་བསྡུས་ཀྱི་འདོད་ཆགས་དང་ཁྱད་པར་དུ་འཇིག་རྟེན་པའི་སྒོམ་
སྤངས་སུ་གྱུར་པའི་འདོད་པའི་སས་བསྡུས་ཀྱི་འདོད་ཆགས་ལ་བྱེད་རིགས་པ་གང་ཞིག
མཐོང་ལམ་གྱི་སྔ་རོལ་ཏུ་འཇིག་རྟེན་པའི་སྒོམ་སྤངས་སུ་གྱུར་པའི་འདོད་ཆགས་སྤངས་
པའི་ཕྱིར་འོང་མེད་པའི་ཕྱིར་ཏེ། མཐོང་ལམ་གྱི་སྔ་རོལ་ཏུ་བསམ་གཏན་གྱི་དངོས་
གཞིའི་སྙོམས་འཇུག་ཐོབ་པའི་ཕྱིར་འོང་མེད་པའི་ཕྱིར། ཅེས་གསུངས་པ་བློ་གྲོས་དང་
ལྡན་པ་དག་གིས་རྣམ་པར་དཔྱོད་ཅིག ཆགས་བྲལ་སྔོན་སོང་གི་ཕྱིར་མི་འོང་ཡོད་
དེ༑ ཆགས་བྲལ་སྔོན་སོང་ཞེས་པའི་ཆགས་པ་དེ་སྤྱིར་འདོད་པའི་སས་བསྡུས་ཀྱི་འདོད་
ཆགས་དང་ཁྱད་པར་འཇིག་རྟེན་པའི་སྒོམ་སྤངས་སུ་གྱུར་པའི་འདོད་པའི་སས་བསྡུས་
ཀྱི་འདོད་ཆགས་ལ་བྱེད་རིགས། འདོད་པའི་སས་བསྡུས་ཀྱི་འདོད་ཆགས་དེ་ཕྱིར་མི་
འོང་གི་འབྲས་བུ་ཐོབ་པའི་བགེགས་ཀྱི་གཙོ་བོ་ཡིན་ཅིང༌། མཐོང་ལམ་གྱི་སྔ་རོལ་ཏུ་
འཇིག་རྟེན་པའི་སྒོམ་སྤངས་སུ་གྱུར་པའི་འདོད་པའི་སས་བསྡུས་ཀྱི་འདོད་ཆགས་སྤངས་
པའི་ཕྱིར་མི་འོང་ཡོད་པའི་ཕྱིར་ཏེ། མཐོང་ལམ་གྱི་སྔ་རོལ་ཏུ་བསམ་གཏན་གྱི་དངོས་
གཞི་ཐོབ་པའི་ཕྱིར་མི་འོང་ཡོད་པའི་ཕྱིར། འདི་ལ་མང་པོ་ཞིག་མཐོང་ལམ་གྱི་སྔ་རོལ་
ཏུ་འདོད་པའི་སས་བསྡུས་ཀྱི་འདོད་ཆགས་ལ་ཆགས་པ་དང་བྲལ་བར་བཞེད་པ་ནི་ཅུང་
ཟད་ཚེངས་པར་མངོན་ཏེ། མཐོང་ལམ་གྱི་སྔ་རོལ་ཏུ་འདོད་པའི་སས་བསྡུས་ཀྱི་འདོད་
ཆགས་ཀྱི་དངོས་གཉེན་བར་ཆད་མེད་ལམ་ཐོབ་པ་མེད་པའི་ཕྱིར་ཏེ། མཐོང་ལམ་གྱི་
སྔ་རོལ་ཏུ་སྒོམ་ལམ་བར་ཆད་མེད་ལམ་ཐོབ་པ་མེད་པའི་ཕྱིར། ཆགས་བྲལ་སྔོན་སོང་



146
ཕར་ཕྱིན་སྤྱི་དོན།
གི་དགྲ་བཅོམ་འབྲས་གནས་མེད་དེ། མཐོང་ལམ་གྱི་སྔ་རོལ་ཏུ་སྲིད་ཉོན་དགུ་པ་སྤངས་
པའི་དགྲ་བཅོམ་འབྲས་གནས་མེད་པའི་ཕྱིར། བཞི་པ་ནི་སྤང་བྱ་རིམ་གྱིས་པ་ཞུགས་
གནས་བརྒྱད་ཀ་ལ་བཞག་ཏུ་ཡོད་དེ། རྒྱུན་ཞུགས་དང་དགྲ་བཅོམ་ལ་སྤང་བྱ་རིམ་
གྱིས་པ་ཡོད། བར་པ་གཉིས་ལ་སྤང་བྱ་རིམ་གྱིས་པ་ཡིན་པས་ཁྱབ་པའི་ཕྱིར། དང་
པོ་གྲུབ་སྟེ། ཁམས་གསུམ་གྱི་སྒོམ་སྤངས་ཉོན་མོངས་རིམ་གྱིས་སྤོང་བའི་རྒྱུན་ཞུགས་
དང་རིམ་གྱིས་སྤངས་བའི་དགྲ་བཅོམ་འབྲས་གནས་ཡོད་པའི་ཕྱིར། ལྔ་པ་ནི་སྤང་བྱ་
ཅིག་ཆར་བའི་རྒྱུན་ཞུགས་ཞུགས་པ་ཡོད་དེ། ཁམས་གསུམ་གྱི་སྒོམ་སྤངས་ཅིག་ཆར་
དུ་སྤོང་པའི་རྒྱུན་ཞུགས་ཞུགས་པ་ཡོད་པའི་ཕྱིར། སྤང་བྱ་ཅིག་ཆར་བའི་དགྲ་བཅོམ་
ཞུགས་གནས་ཡོད་དེ། ཁམས་གསུམ་གྱི་སྒོམ་སྤངས་ཉོན་མོངས་ཅིག་ཆར་དུ་སྤངས་
པའི་དགྲ་བཅོམ་ཞུགས་གནས་ཡོད་པའི་ཕྱིར། དེ་ཡང་ཀུན་ལས་བཏུས་ལས། འདི་
ནི་རྒྱུན་དུ་ཞུགས་པའི་འབྲས་བུ་དང་དགྲ་བཅོམ་པའི་འབྲས་བུ་གཉིས་ལ་གདགས་སོ་ཞེས་
པ་ཙམ་ལས་མ་གསུངས་ཀྱང་། གསེར་ཕྲེང་དང་རྣམ་བཤད་ལས། ཞུགས་པ་གཉིས་
ཀྱང་སྦྱར་རུང་བར་གསུངས་པ་ལ་བརྟེན་པ་ཡིན་ནོ། །
གཉིས་པ་སོ་སོར་བཤད་པ་ལ་བཞི་ཡོད་དེ། རྒྱུན་ཞུགས་ཀྱི་སྐོར་བཤད་པ། ཕྱིར་
འོང་གི་སྐོར་བཤད་པ། ཕྱིར་མི་འོང་གི་སྐོར་བཤད་པ། དགྲ་བཅོམ་གྱི་སྐོར་བཤད་
པའོ། །དང་པོ་ལ་གཉིས་ཡོད་དེ། རྒྱུན་ཞུགས་ཞུགས་པ་བཤད་པ། རྒྱུན་ཞུགས་འབྲས་
གནས་བཤད་པའོ། །དང་པོ་ནི། ཀུན་ལས་བཏུས་ལས། རྒྱུན་དུ་ཞུགས་པའི་འབྲས་
བུ་ལ་ཞུགས་པ་གང་ཞེ་ན། ངེས་པར་འབྱེད་པའི་ཆ་དང་མཐུན་པ་སྟན་གཅིག་པ་ནས་
བཟུང་སྟེ་མཐོང་བའི་ལམ་གྱི་སེམས་ཀྱི་སྐད་ཅིག་བཅོ་ལྔ་ལ་གནས་པའི་གང་ཟག་ཞེས་



147
སྐབས་དང་པོ།
སྦྱོར་ལམ་སྟན་གཅིག་པ་ནས་རྒྱུན་ཞུགས་ཞུགས་པ་འཇོག་པར་གསུངས་པ་བཞིན། རྣམ་
བཤད་ལས་ཀྱང་དེ་ལྟར་གསུངས་པ་ནི་ཀུན་ལས་བཏུས་ཀྱི་བཞེད་པ བཀོད་པ་ཙམ་ཡིན་
གྱི༔ དེ་ཉིད་སློབ་དཔོན་གྱི་བཞེད་པ་འཆད་པ་མིན་ཏེ། འགྲོ་ལ་པ་འདིར་འཆད་པར་
འགྱུར་པའི་ལམ་ཤེས་པ་ཉིད་ཀྱིས་བསྡུས་པ་མཐོང་བའི་ལམ་སྐད་ཅིག་མ་བཅུ་དྲུག་ལ་
བརྟེན་ནས་ཞེས་གསུངས། བཞེད་པ་དེ་ནི། མཛོད་ལས། དེ་ལ་སྐད་ཅིག་བཅོ་ལྔ་ནི།།
མ་མཐོང་མཐོང་ཕྱིར་མཐོང་བའི་ལམ། དབང་པོ་རྣོ་རྟུལ་དེ་དག་ཏུ། །དད་དང་ཆོས་
ཀྱི་རྗེས་འབྲང་བ། །སྒོམ་པས་སྤང་བྱ་མ་སྤངས་ན། །འབྲས་བུ་དང་པོ་ལ་ཞུགས་པ།།
རྣམ་ལྔའི་བར་བཅོམ། ཞེས་རྒྱུན་ཞུགས་ཞུགས་པ་ལ་འཕགས་པས་ཁྱབ་པར་མཛད་
པ་དང་། འཇུག་པ་ལས། འདི་ནི་འཕགས་པ་བརྒྱད་པ་ཇི་ལྟ་དེ་ལྟར་ཉེ་བར་བསྟན།
ཞེས་སོགས་གསུངས་པ་དང་སྲོལ་མཐུན་པ་ཡིན་ལ། རིགས་པས་ཀྱང་འཐད་པ་ཡིན་
ཏེ༑ མཚོན་བྱེད་དཔེའི་དགེ་འདུན་དང་ཉན་ཐོས་དགྲ་བཅོམ་པའི་གཞི་མཐུན་ཡོད། མཚོན་
བྱ་དོན་གྱི་དགེ་འདུན་དང་བྱང་སེམས་སྦྱོར་ལམ་པའི་གཞི་མཐུན་བཞག་ཏུ་མེད་པའི་
ཕྱིར། དེས་ན་གཙོ་བོར་མཐོང་སྤངས་ཀུན་སྦྱོར་གསུམ་སྤངས་པས་རབ་ཏུ་ཕྱེ་བའི་རིགས་
སུ་གནས་པའི་དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་དུ་བརྩོན་བཞིན་པའི་འཕགས་པའི་
གང་ཟག་རྒྱུན་ཞུགས་ཞུགས་པའི་འཇོག་བྱེད། དེ་ལ་དབང་པོའི་སྒོ་ནས་དབྱེ་ན། རྒྱུན་
ཞུགས་ཞུགས་པ་དད་པའི་རྗེས་འབྲང་དང་། ཆོས་ཀྱི་རྗེས་འབྲང་གཉིས། སྤང་བྱ་སྤོང་
ཚུལ་གྱི་སྒོ་ནས་དབྱེ་ན། སྤང་བྱ་རིམ་གྱིས་པའི་རྒྱུན་ཞུགས་ཞུགས་པ་དང་སྤང་བྱ་ཅིག་
ཆར་པའི་རྒྱུན་ཞུགས་ཞུགས་པ་གཉིས། ས་མཚམས་ནི་ཐེག་དམན་གྱི་མཐོང་ལམ་བར་
ཆད་མེད་ལམ་ནས། རྒྱུན་ཞུགས་ཀྱི་འབྲས་བུས་བསྡུས་པའི་རྣམ་གྲོལ་ལམ་མ་ཐོབ་



ཕར་ཕྱིན་སྤྱི་དོན།
___148 ་
ཚུན་ཚད་ན་ཡོད་དོ། །གཉིས་པ་རྒྱུན་ཞུགས་འབྲས་གནས་བཤད་པ་ནི། མཐོང་སྤངས་
ཀུན་སྦྱོར་གསུམ་སྤངས་པས་རབ་ཏུ་ཕྱེ་བའི་རིགས་སུ་གནས་པའི་དགེ་སྦྱོང་ཚུལ་གྱི་འབྲས་
བུ་ལ་གནས་པའི་གང་ཟག་རྒྱུན་ཞུགས་འབྲས་གནས་ཀྱི་འཇོག་བྱེད། དབྱེ་ན་སྤང་བྱ་
རིམ་གྱིས་པའི་རྒྱུན་ཞུགས་འབྲས་གནས་དང་། སྤང་བྱ་ཅིག་ཆར་བའི་རྒྱུན་ཞུགས་འབྲས་
གནས་གཉིས། དང་པོ་ནི། མཐོང་སྤང་ཀུན་སྦྱོར་གསུམ་སྤངས་པས་རབ་ཏུ་ཕྱེ་བའི་
དགེ་སྦྱོང་ཚུལ་གྱི་འབྲས་བུ་ལ་གནས་པའི་གང་ཟག་གང་ཞིག ཁམས་གསུམ་གྱི་སྒོམ་
སྤང་རིམ་གྱིས་སྤོང་བ་སྤང་བྱ་རིམ་གྱིས་པའི་རྒྱུན་ཞུགས་འབྲས་གནས་ཀྱི་འཇོག་བྱེད།
མཐོང་སྤང་ཀུན་སྦྱོར་གསུམ་ཡོད་དེ། འཇིག་ལྟ་ཀུན་བརྟགས། ཚུལ་ཁྲིམས་བརྟུལ་
ཞུགས་མཆོག་འཛིན། ཐེ་ཚོམ་ཉོན་མོངས་ཅན་ཡིན་ནོ། །དེ་ལ་དབང་པོའི་སྒོ་ནས་
དབྱེ་ན་སྤང་བྱ་རིམ་གྱིས་པའི་རྒྱུན་ཞུགས་དད་མོས་པ་དང་མཐོང་ཐོབ་པ་གཉིས་ཡོད་
དེ༔ མཛོད་ལས། གང་ཞིག་གང་ལ་ཞུགས་པ་ནི། །བཅུ་དྲུག་པ་ལ་དེ་འབྲས་གནས།།
དེ་ཚེ་དབང་པོ་རྣོ་རྟུལ་དག །དད་པས་མོས་དང་མཐོང་བས་ཐོབ། །ཞེས་གསུངས།
ཡང་སྤང་བྱ་རིམ་གྱིས་པའི་རྒྱུན་ཞུགས་ལ་སྦྱོར་བའི་སྒོ་ནས་དབྱེ་ན་སྤང་བྱ་རིམ་གྱིས་
པའི་རྒྱུན་ཞུགས་འབྲས་གནས་ཙམ་པོ་བ་དང་ཁྱད་པར་ཅན་གཉིས། དེ་གཉིས་སོ་སོར་
བཞག་ཏུ་ཡོད་དེ། སྤང་བྱ་རིམ་གྱིས་པའི་རྒྱུན་ཞུགས་ཡིན་པ་གཞིར་བཞག་ལ། རང་
གི་གོང་མའི་འབྲས་བུ་ཐོབ་ཕྱིར་དུ་བརྩོན་པའི་བར་ཆད་མེད་ལམ་ལ་གནས་བཞིན་པ་
མ་ཡིན་པ་དེ་སྔ་མའི་ངོ་བོ། དེ་ཡིན་པ་གཞིར་བཞག་པ་ལ་རང་གི་གོང་མའི་འབྲས་བུ་
ཐོབ་ཕྱིར་དུ་བརྩོན་པའི་བར་ཆད་མེད་ལམ་ལ་གནས་བཞིན་པ་དེ་ཕྱི་མའི་ངོ་བོ་ཡིན་པའི་
ཕྱིར། དེ་གཉིས་སོ་སོའི་མཚན་གཞི་ཡང་ཡོད་དེ། འཇིག་རྟེན་པའི་སྒོམ་སྤངས་སུ་



149
སྐབས་དང་པོ།
གྱུར་པའི་འདོད་ཉོན་དང་པོ་སྤངས་པའི་རྣམ་གྲོལ་ལམ་ལ་གནས་པའི་སྤང་བྱ་རིམ་གྱིས་
པའི་རྒྱུན་ཞུགས་ལྟ་བུ་དང་པོ་དང་། འདོད་ཉོན་དང་པོའི་དངོས་གཉེན་ལ་གནས་པའི་
སྤང་བྱ་རིམ་གྱིས་པའི་རྒྱུན་ཞུགས་ལྟ་བུ་གཉིས་པ་ཡིན་པའི་ཕྱིར། ཡང་མཛོད་ལས།
འབྲས་ཐོབ་འབྲས་བུའི་ཁྱད་པར་གྱི། །ལམ་ཐོབ་མེད་པས་དེ་ཡི་ཕྱིར། །འབྲས་གནས་
ཁྱད་པར་བྱ་བའི་ཕྱིར། །མི་བརྩོན་པ་ནི་ཞུགས་མ་ཡིན། །ཞེས་གསུངས། དེ་ཡང་
སྤང་བྱ་རིམ་གྱིས་པའི་རྒྱུན་ཞུགས་ལ་སྐྱེ་བ་ལེན་ཚུལ་གྱི་སྒོ་ནས་དབྱེ་ན། རྒྱུན་ཞུགས་
སྲིད་པ་ལན་བདུན་པ་བ་དང་རྒྱུན་ཞུགས་རིགས་ནས་རིགས་སྐྱེ་གཉིས། དང་པོ་ལ་ཁ་
ཅིག རྒྱུན་ཞུགས་སྲིད་པ་ལན་བདུན་པ་བ་ཡིན་ན་འདོད་པར་རིགས་མཐུན་གྱི་སྐྱེ་སྲིད་
ལན་བདུན་ལེན་པས་ཁྱབ་པར་བཞེད་པ་དགོངས་པ་མ་ཡིན་ཏེ། མཛོད་འགྲེལ་ལས།
གོང་དུ་འཕོ་བ་དེ་དག་བར་སྐབས་སུ་ཡང་ཡོངས་སུ་མྱ་ངན་ལས་འདའ་བར་རུང་བར་
ལྟའོ། །འོག་མིན་དང་སྲིད་པའི་རྩེ་མོའི་མཐར་ཐུག་པ་ཉིད་ནི་དེ་ཕན་ཆད་དུ་འགྲོ་བ་
མེད་པའི་ཕྱིར་ཏེ། དཔེར་ན། རྒྱུན་དུ་ཞུགས་པ་མཆོག་ཏུ་ཐོགས་ན་ལན་བདུན་པ་ཉིད་
བཞིན་ནོ། །ཞེས་རྒྱུན་ཞུགས་སྲིད་པ་ལན་བདུན་པ་བ་འདོད་པར་རིགས་མཐུན་གྱི་སྐྱེ་
སྲིད་ལན་བདུན་མ་བླངས་པར་མྱང་འདས་མངོན་དུ་བྱེད་པ་ཡོད་པ་དཔེར་མཛད་ནས།
འོག་མིན་དང་སྲིད་རྩེའི་མཐར་ཐུག་འགྲོའི་གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་
བ་ཚངས་རིགས་ཀྱི་རྟེན་སོགས་བར་སྐབས་སུ་མྱ་ངན་ལས་འདའ་བ་ཡོད་པར་གསུངས་
པའི་ཕྱིར་དང་། དེ་ཉིད་ལས། མཆོག་ཏུ་ཐོགས་ན་ལན་བདུན་པ་གཞན་ཡང་ཡོད་
མོད་ཀྱི་མ་ངེས་པས་མ་བརྗོད་ཞེས་གསུངས་པའི་ཕྱིར། རང་གི་ལུགས་ལ། རེ་ལྟར་
ཐོགས་ན་ལན་བདུན་པ་ཞེས་པའི་སྐབས་ནས་དངོས་སུ་བསྟན་པའི་རྒྱུན་ཞུགས་སྲིད་པ་



150
ཕར་ཕྱིན་སྤྱི་དོན།
150
ལན་བདུན་པ་བ་ཡིན་ན་རྒྱུན་ཞུགས་ཀྱི་འབྲས་བུ་ལ་གནས་པ། འདོད་ཉོན་དང་པོ་མ་
སྤངས་པ། སྔོན་སོ་སོ་སྐྱེ་བོའི་དུས་སུ་འཕགས་ལམ་ཐོབ་ནས་ཀྱང་འདོད་པར་རིགས་
མཐུན་གྱི་སྐྱེ་སྲིད་ལན་བདུན་ལེན་པའི་ལས་བསགས་པ་ལྟར་ལེན་པར་ངེས་པ་དགོས་
ཏེ༑ མཛོད་ལས། འབྲས་གནས་སྒོམ་སྤང་བྱ་མ་ཟད། །རེ་ལྟར་ཐོགས་ན་ལན་བདུན་
པ༑ ༑ཞེས་དང་འགྲེལ་པར། འབྲས་བུ་ལ་གནས་པ་གང་ཞིག སྒོམ་པས་སྤང་བར་
བྱ་བའི་ཉོན་མོངས་པ་གཅིག་ཀྱང་མ་སྤངས་བ་དེ་ནི་རྒྱུན་དུ་ཞུགས་པ་ཡིན་ལ། ཞེས་
པ་དང་། བར་སྐབས་སུ་ཡང་འཕགས་པའི་ལམ་མངོན་དུ་བྱེད་ཅིང་ཡོངས་སུ་མྱ་ངན་
ལས་མི་འདའ་སྟེ། དེ་སྲིད་དུ་སྲིད་པ་མྱོང་བར་འགྱུར་པའི་ལས་ཀྱི་སྟོབས་བསྐྱེད་པའི་
ཕྱིར། ཞེས་གསུངས། དེས་ན་རྒྱུན་ཞུགས་ཀྱི་འབྲས་བུ་གསར་དུ་ཐོབ་པའི་རྒྱུན་ཞུགས་
གང་ཞིག འདོད་པར་རིགས་མཐུན་གྱི་སྐྱེ་སྲིད་བདུན་ལེན་པའི་རིགས་ཅན་དེ་རྒྱུན་ཞུགས་
སྲིད་པ་ལན་བདུན་པ་བའི་འཇོག་བྱེད། དེ་ལ་དབྱེ་ན་ངེས་པའི་རྒྱུན་ཞུགས་སྲིད་པ་ལན་
བདུན་པ་བ་དང་མ་ངེས་པའི་རྒྱུན་ཞུགས་སྲིད་པ་ལན་བདུན་པ་བ་གཉིས། འདོད་ཉོན་
དང་པོ་མ་སྤངས་པའི་རྒྱུན་ཞུགས་ཀྱི་འབྲས་བུ་གསར་དུ་ཐོབ་པའི་རྒྱུན་ཞུགས་གང་ཞིག
འདོད་པར་སྐྱེ་སྲིད་བཅུ་བཞི་དང་བར་སྲིད་བཅུ་བཞི་ལེན་ངེས་དེ་ངེས་པའི་རྒྱུན་ཞུགས་
སྲིད་པ་ལན་བདུན་པ་བའི་འཇོག་བྱེད། དེ་ལ་དབྱེ་ན་ལྷའི་རྟེན་ཅན་གྱི་དེ་དང་མིའི་རྟེན་
ཅན་གྱི་དེ་གཉིས། ངེས་པའི་རྒྱུན་ཞུགས་སྲིད་པ་ལན་བདུན་པ་བ་གང་ཞིག འདོད་
ལྷའི་རྟེན་ལ་མྱ་ངན་འདས་མངོན་དུ་བྱེད་པ་དེ་དང་པོའི་འཇོག་བྱེད། དེ་ལ་དབྱེ་ན་འདོད་
ལྷ་རིགས་དྲུག་གི་རྟེན་ཅན་གྱི་ངེས་པའི་རྒྱུན་ཞུགས་སྲིད་པ་ལན་བདུན་པ་བ་དྲུག་ཡོད་
དོ། །དེ་ལྟར་མཛོད་འགྲེལ་ལས། གང་ཞིག་ལྷ་དག་གི་ནང་དུ་རྒྱུན་དུ་ཞུགས་པར་གྱུར་



151
སྐབས་དང་པོ།
པ་དེ་ནི་དེ་ཁོ་ནར་འོངས་ནས་ཡོངས་སུ་མྱ་ངན་ལས་འདའ། ཞེས་གསུངས། ངེས་
པའི་རྒྱུན་ཞུགས་སྲིད་པ་ལན་བདུན་པ་བ་གང་ཞིག མིའི་རྟེན་ལ་མྱང་འདས་མངོན་དུ་
བྱེད་པ་དེ་གཉིས་པའི་འཇོག་བྱེད། དབྱེ་ན་གླིང་གསུམ་གྱི་མིའི་རྟེན་ཅན་གྱི་ངེས་པའི་
རྒྱུན་ཞུགས་སྲིད་པ་ལན་བདུན་པ་བ་གསུམ་ཡོད་དོ། །དེ་ལྟར་ཡང་མཛོད་འགྲེལ་ལས།
གང་ཞིག་མི་དག་གི་ནང་དུ་རྒྱུན་དུ་ཞུགས་པར་གྱུར་པ་དེ་ནི་དེ་ཁོ་ནར་འོངས་ནས་ཡོངས་
སུ་མྱ་ངན་ལས་འདའ། ཞེས་གསུངས། རྒྱུན་ཞུགས་སྲིད་པ་ལན་བདུན་པ་བ་གང་ཞིག
།འདོད་པར་སྐྱེ་སྲིད་བཅུ་བཞི་དང་བར་སྲིད་བཅུ་བཞི་ལེན་པར་མ་ངེས་པ་དེ་མ་ངེས་པའི་
རྒྱུན་ཞུགས་སྲིད་པ་ལན་བདུན་པ་པའི་འཇོག་བྱེད། དེ་ལ་དབྱེ་ན་གོང་ལྟར་གཉིས། བྱེ་
བྲག་ཏུ་སྨྲ་བ་རྣམས་ལྷའི་རྟེན་ཅན་གྱི་རྒྱུན་ཞུགས་སྲིད་པ་ལན་བདུན་པ་བ་དེས་ལྷར་སྐྱེ་
སྲིད་བདུན་དང་བར་སྲིད་བདུན། མིར་སྐྱེ་སྲིད་བདུན་དང་བར་སྲིད་བདུན་ཏེ། འདོད་
པར་སྲིད་པ་ལན་ཉི་ཤུ་རྩ་བརྒྱད་ལེན་པར་བྱེད་ལ། དེ་བཞིན་དུ་མིའི་རྟེན་ཅན་གྱི་ངེས་
པའི་རྒྱུན་ཞུགས་སྲིད་པ་ལན་བདུན་པ་བ་དེས་ཀྱང་མིར་སྐྱེ་སྲིད་བདུན་དང་བར་སྲིད་བདུན་
སོགས་སྔ་མ་བཞིན་དུ་ལེན་པར་བྱེད་དོ། །མདོ་སྡེ་པ་ནི་འདོད་པའི་ལྷ་མི་སྡོམས་པའི་
ནང་དུ་སྐྱེ་སྲིད་བདུན་ཁོ་ན་ལེན་པར་བཞེད་དོ། །ཐོགས་མེད་སྐུ་མཆེད་ནི་བྱེ་བྲག་སྨྲ་
བ་དང་མཐུན་པར་མཛད་དེ། ཉན་ས་ལས། ལྷ་དང་མིར་ལན་བདུན་བདུན་མཚམས་
སྦྱར་ཞིང་འཁོར་ནས་སྡུག་བསྔལ་མཐར་བྱེད་པ་ཞེས་བྱ་སྟེ། ཞེས་དང་། མཛོད་འགྲེལ་
ལས། འོད་སྲུངས་པ་རྣམས་ལྷ་རྣམས་སུ་ལན་བདུན་ཞེས་སོ་སོར་ཡང་འདོན་པས་འདི་
ལ་མངོན་པར་ཞེན་པར་མེད་དོ། །ཞེས་གསུངས། དེ་ལ་རྗེ་བཙུན་ཙོང་ཁ་པ་ཡབ་སྲས་
གཉིས། ཐོགས་མེད་སྐུ་མཆེད་ཀྱི་བཤད་པ་བཞིན་དུ་བཞེད་པས་ལུང་སྔ་ཕྱི་གཉིས་ཀྱི་



152
ཕར་ཕྱིན་སྤྱི་དོན།
དོན་ཇི་ལྟར་འགྲེལ་ཞེ་ན། དེ་ལ་ལེགས་པར་བཤད་པ་གསེར་ཕྲེང་ལས། མིའི་རྟེན་
ལ་རྒྱུན་ཞུགས་ཐོབ་ན་མིར་ལན་དྲུག་ལྷར་ལན་བདུན་བླངས་ཤིང་མཐར་ཡང་མིར་སྐྱེས་
ནས་རྟེན་དེ་ལ་མྱང་འདས་མངོན་དུ་བྱེད་ལ། ལྷའི་རྟེན་ལ་རྒྱུན་ཞུགས་ཐོབ་ནའང་ལྷར་
ལན་དྲུག་མིར་ལན་བདུན་བླངས་ཤིང་མཐར་ཡང་ལྷར་སྐྱེས་ནས་རྟེན་དེ་ལ་མྱང་འདས་
མངོན་དུ་བྱེད། ཅེས་གསུངས། ཀུན་ལས་བཏུས་ཀྱི་རྣམ་བཤད་དུ། ལྷའི་རྟེན་ལ་
རྒྱུན་ཞུགས་ཐོབ་པ་དེས་ལྷ་དང་མིའི་སྐྱེ་སྲིད་སྤེལ་ཏེ། ལྷར་སྐྱེ་སྲིད་བདུན་མིར་སྐྱེ་སྲིད་
བདུན་བླངས་ནས་མཐར་ལྷའི་རྟེན་ལ་མྱང་འདས་མངོན་དུ་བྱེད་པ་དང༌། དེ་བཞིན་
དུ་མིའི་རྟེན་ལ་རྒྱུན་ཞུགས་ཐོབ་པ་དེས་མི་དང་ལྷར་སྐྱེ་སྲིད་བདུན་བདུན་བླངས་ནས་
མཐར་མིའི་རྟེན་ལ་མྱང་འདས་མངོན་དུ་བྱེད་པར་གསུངས་སོ། །དེ་གཉིས་ལས་ཕྱི་
མ་ཉིད་ལེགས་པ་ཡིན་ཏེ། ཀུན་བཏུས་རྩ་བར། ལྷ་དང་མི་རྣམས་སུ་ཡན་མན་དུ་སྲིད་
པར་འཁོར་བར་བྱས་ནས། ཞེས་པ་ཡན་མན་ཞེས་པའི་ཚིག་གི་ནུས་པས་ཐོན་པའི་ཕྱིར།
འོ་ན་ངེས་པའི་རྒྱུན་ཞུགས་སྲིད་པ་ལན་བདུན་པ་བ་དེས་འདོད་པར་སྲིད་པ་ལན་ཉི་ཤུ་
རྩ་བརྒྱད་ལེན་ན་སྲིད་པ་ལན་བདུན་པ་བར་མི་འགྱུར་རོ་ཞེ་ན་སྐྱོན་མེད་དེ། དེའི་བླང་
བྱའི་སྲིད་པ་རྣམས་བདུན་ཚན་དུ་འདྲ་བས་དེ་ལྟར་བརྗོད་པའི་ཕྱིར། དཔེར་ན་བདུན་
ཚན་ལྔ་ལ་མཁས་པའི་དགེ་སློང་ལ་གནས་བདུན་ལ་མཁས་པའི་དགེ་སློང་ཅེས་དང་། ཤིང་
ལོ་མ་རེ་ལ་འདབ་མ་བདུན་བདུན་ཡོད་པ་དེ་ལ་འདབ་མ་བདུན་ཅེས་པ་བཞིན་ནོ། །འོ་
ན་འཕགས་པའི་གང་ཟག་སྲིད་པ་བརྒྱད་པ་མངོན་པར་འགྲུབ་པའི་སྐབས་སྦྲུལ་གོམ་པ་
བདུན་པའི་དཔེས་གསུངས་པ་མི་འཐད་པར་འགྱུར་རོ་ཞེ་ན་སྐྱོན་མེད་དེ། འགྲོ་བ་རིགས་
མཐུན་གཅིག་ཏུ་སྐྱེ་སྲིད་བརྒྱད་པ་མི་ལེན་པའི་དོན་ཡིན་པའི་ཕྱིར། འོ་ན། ངེས་པའི་



153
སྐབས་དང་པོ།
རྒྱུན་ཞུགས་སྲིད་པ་ལན་བདུན་པ་བ་དེས་ཕྱིར་འོང་དང་ཕྱིར་མི་འོང་གི་འབྲས་བུ་མངོན་
དུ་མི་བྱེད་ན་དེ་འབྲས་བུ་རིམ་གྱིས་པ་མ་ཡིན་པར་འགྱུར་ལ། བྱེད་ན་སྐྱེ་སྲིད་གང་
གི་རྟེན་ལ་བྱེད་པ་ཡིན་ཞེ་ན། སྐྱེ་སྲིད་བཅུ་གསུམ་པའི་རྟེན་ལ་ཕྱིར་འོང་གི་འབྲས་བུ་
མངོན་དུ་བྱེད། བཅུ་བཞི་པའི་རྟེན་ལ་ཕྱིར་མི་འོང་དང་དགྲ་བཅོམ་གྱི་འབྲས་བུ་མངོན་
དུ་བྱེད་པར་ཁས་བླངས་པ་ལ་ལུང་རིགས་ཀྱིས་གནོད་པ་མེད་པར་མངོན་ནོ། །གོང་
དུ་བཤད་པ་རྣམས་ཀྱི་སྡོམས་ཀྱི་ཚིག་ལྟ་བུར། རྗེ་བཙུན་ཙོང་ཁ་པ་ཆེན་པོས་འདི་ལྟར་
གསུངས་ཏེ། ལན་བདུན་པ་ལ་སྐྱེ་འཕགས་གཉིས། །འཕགས་པ་ལ་ཡང་ངེས་མ་ངེས།།
རྣམ་གཉིས་ཉེར་བརྒྱད་སྐྱེ་ན་ཡང་། །བདུན་ཚན་འདྲ་ཕྱིར་བདུན་པ་དང་། །དང་པོར་
ཐོབ་པའི་རྟེན་དེ་ལ། །མྱ་འདས་མངོན་དུ་བྱེད་པ་དང་། །གོང་འོག་གཉིས་ཀྱི་གཞུང་
རྣམས་ཀྱིས། །སྐུ་མཆེད་གཉིས་ཀྱི་དགོངས་པར་སྒྲུབ། །ཅེས་གསུངས། འདོད་ཉོན་
གསུམ་པ་སྤངས་པའི་རྒྱུན་ཞུགས་ཀྱི་འབྲས་བུ་གསར་དུ་ཐོབ་པའི་རྒྱུན་ཞུགས་གང་ཞིག
འདོད་པར་རིགས་མཐུན་གྱི་སྐྱེ་སྲིད་གཉིས་སམ་གསུམ་ལེན་ཅིང་བཞི་པ་མི་ལེན་པ་དེ་
རྒྱུན་ཞུགས་རིགས་ནས་རིགས་སྐྱེའི་འཇོག་བྱེད། དེ་ལ་དབྱེ་ན་རྒྱུན་ཞུགས་ལྷའི་རིགས་
ནས་རིགས་སྐྱེ་དང་མིའི་རིགས་ནས་རིགས་སྐྱེ་གཉིས་ཡོད་ལ། དང་པོ་ཡིན་ན་འདོད་
ལྷར་སྐྱེ་བ་གཉིས་སམ་གསུམ་བླངས་ནས་དེའི་རྟེན་ལ་མྱང་འདས་མངོན་དུ་བྱེད་པ་དང་།
ཕྱི་མ་ཡིན་ན་མིར་སྐྱེ་བ་གཉིས་སམ་གསུམ་བླངས་ནས་རྟེན་དེ་ལ་མྱང་འདས་མངོན་དུ་
བྱེད་པས་ཁྱབ་པ་སོགས་ཡིན་ཏེ། མཛོད་ལས། རྣམ་གསུམ་རྣམ་བཞི་ལས་གྲོལ་བ།།
ཚེ་གཉིས་གསུམ་དུ་རིགས་ནས་རིགས། །ཅེས་དང་། འགྲེལ་པར། ཅིའི་ཕྱིར་རྣམ་པ་
ལྔ་སྤངས་པའི་ཕྱིར་མིན་ཞེ་ན། དེ་སྤངས་ན་དྲུག་པའང་གདོན་མི་ཟ་བར་སྤོང་བའི་ཕྱིར།



154
--
-
ཕར་ཕྱིན་སྤྱི་དོན། 154
ཅེས་དང་། ལྷའི་རིགས་ནས་རིགས་སུ་སྐྱེ་བ་ནི། གང་ཞིག་ལྷ་དག་གི་ནང་དུ་རིགས་
གཉིས་སམ་གསུམ་འཁོར་ནས། ལྷའི་རིགས་དེའམ་གཞན་དུ་ཡོངས་སུ་མྱ་ངན་ལས་
འདའ་བ་གང་ཡིན་པའོ། །མིའི་རིགས་ནས་རིགས་སུ་སྐྱེ་བ་ནི་མི་དག་གི་ནང་དུ་རིགས་
གཉིས་སམ་གསུམ་འཁོར་ནས་གླིང་དེ་འམ་གཞན་དུ་ཡོངས་སུ་མྱ་ངན་ལས་འདའ་བ་
གང་ཡིན་པའོ། །ཅེས་དང་། དེའི་འགྲེལ་བཤད་རྒྱལ་པོ་སྲས་ལས། ལྷའི་རིགས་དེའམ་
གཞན་དུ་ཞེས་གསུངས་པ་ནི་འདི་ལྟ་སྟེ། སུམ་ཅུ་རྩ་གསུམ་དག་གི་ནང་དུ་བདེན་པ་
རྣམས་མཐོང་ནས་རིགས་གཉིས་སམ་གསུམ་དུ་འཁོར་ཏེ་སུམ་ཅུ་རྩ་གསུམ་པ་དེ་ཉིད་
ཀྱི་ནང་དུ་ཡོངས་སུ་མྱ་ངན་ལས་འདའ་བའམ། གཞན་རྒྱལ་ཆེན་རིགས་བཞིའམ་འཐབ་
བྲལ་བ་རྣམས་ཀྱི་ནང་དུ་ཡོངས་སུ་མྱ་ངན་ལས་འདའ་བ་རུང་སྟེ། ཞེས་གསུངས། སྤང་
བྱ་རིམ་གྱིས་པའི་རྒྱུན་ཞུགས་ཀྱི་ས་མཚམས་ནི་མཐོང་ལམ་སྐད་ཅིག་བཅུ་དྲུག་པ་ནས་
འདོད་པའི་སྒོམ་སྤངས་དྲུག་པ་སྤང་བའི་བར་ཆད་མེད་ལམ་ལ་གནས་པའི་བར་དུ་ཡོད་
དོ༑ ༑རྒྱུན་ཞུགས་གང་ཞིག བསམ་གཏན་དང་པོའི་ཉེར་བསྡོགས་མི་ལྕོགས་མེད་པ་
ལ་བརྟེན་ནས་ཁམས་གསུམ་གྱི་སྒོམ་སྤངས་ཉོན་མོངས་ཅིག་ཆར་དུ་སྤོང་བ་དེ་སྤང་བྱ་
ཅིག་ཆར་བའི་རྒྱུན་ཞུགས་ཀྱི་འཇོག་བྱེད། དེ་ལ་དབྱེ་ན་སྤང་བྱ་ཅིག་ཆར་བའི་རྒྱུན་
ཞུགས་འབྲས་གནས་ཙམ་པོ་བ་དང་ཁྱད་པར་ཅན་གཉིས། ཕྱི་མ་དང་སྤང་བྱ་ཅིག་ཆར་
བའི་དགྲ་བཅོམ་ཞུགས་པ་དོན་གཅིག ས་མཚམས་ནི་མཐོང་ལམ་སྐད་ཅིག་བཅུ་དྲུག་
པ་ནས་ཁམས་གསུམ་གྱི་སྒོམ་སྤངས་ཉོན་མོངས་ཆུང་ངུའི་ཆུང་ངུ་དགུ་ཅིག་ཆར་དུ་སྤོང་
བའི་བར་ཆད་མེད་ལམ་ལ་གནས་པའི་བར་དུ་ཡོད་དོ། །སྤང་བྱ་རིམ་གྱིས་པ་དང་ཅིག་
ཆར་བའི་དོན་ཁམས་གསུམ་གྱི་སྒོམ་སྤངས་ཉོན་མོངས་རིམ་གྱིས་སྤོང་བ་དང་ཅིག་ཆར་



155
སྐབས་དང་པོ།
སྤོང་བ་ལ་བཤད་པ་འདི་བླ་མ་གོང་མ་ཕལ་ཆེ་བའི་བཞེད་པར་སྣང་ཡང་དོགས་པ་འདི་
ལྟར་ཡོད་དེ། འདོད་པའི་སས་བསྡུས་ཀྱི་ཉོན་མོངས་སྤངས་པའི་གང་ཟག་ཡིན་ན་ཁམས་
གོང་མ་གཉིས་ཀྱི་སས་བསྡུས་ཀྱི་ཉོན་མོངས་སྤངས་པའི་གང་ཟག་ཡིན་དགོས་པའི་ཕྱིར་
ཏེ༑ འདོད་པའི་སས་བསྡུས་ཀྱི་གང་ཟག་གི་བདག་འཛིན་སྤངས་པའི་གང་ཟག་ཡིན་
ན་ཁམས་གོང་མ་གཉིས་ཀྱི་དེ་གཉིས་སྤངས་པའི་གང་ཟག་ཡིན་དགོས་པའི་ཕྱིར་ཏེ། དེ་
ཡིན་ན་དགྲ་བཅོམ་པ་ཡིན་དགོས་པའི་ཕྱིར། འདིས་མཚོན་ནས་འདོད་ཉོན་དང་པོ་དང་
འདོད་ཉོན་དགུ་པ་ལ་ཆགས་པ་དང་བྲལ་ཞེས་པ་རྣམས་ལ་ཡང་། ཕན་ཆེར་འཇིག་
རྟེན་པའི་སྒོམ་སྤངས་སུ་གྱུར་པའི་འདོད་ཉོན་ལ་ཆགས་པ་དང་བྲལ་བ་ཞེས་ཞིབ་ཆ་བསྣན་
དགོས་རྣམས་མཁྱེན་པར་འཚལ་ལོ། །དེ་ལ་སྤང་བྱ་ཅིག་ཆར་བ་འཆད་པ་ན། ཀུན་
བཏུས་སུ་འདི་ལྟར་གསུངས་ཏེ། ཅིག་ཆར་ངེས་པར་འབྱིན་པ་ནི་གང་བདེན་པ་རྣམས་
མངོན་པ་རྟོགས་པར་བྱས་ནས་མི་ལྕོགས་པ་མེད་པ་ལ་བརྟེན་ཏེ། འཇིག་རྟེན་ལས་འདས་
པའི་ལམ་གྱིས་ཁམས་གསུམ་ན་སྤྱོད་པའི་ཉོན་མོངས་པ་རྣམས་རྣམ་པས་ཅིག་ཆར་སྤོང་
སྟེ༔ འདི་ནི་རྒྱུན་དུ་ཞུགས་པའི་འབྲས་བུ་དང་དགྲ་བཅོམ་པའི་འབྲས་བུ་དང་འབྲས་
བུ་གཉིས་ལ་གདགས་སོ། །ཕལ་ཆེར་ནི་མཐོང་བའི་ཆོས་སམ་འཆི་བའི་དུས་ཀྱི་ཚེ་ཀུན་
ཤེས་པ་ཐོབ་པར་བྱེད་དོ། །གལ་ཏེ་མི་བྱེད་ནའང་སྨོན་ལམ་གྱི་སྟོབས་ཅན་ཡིན་ཏེ།
སྨོན་ལམ་གྱི་དབང་གིས་འདོད་པའི་ཁམས་ཉིད་དུ་སྐྱེ་སྟེ་སངས་རྒྱས་འབྱུང་བ་མེད་པ་
ན་རང་རྒྱལ་བར་འགྱུར་རོ། །ཞེས་གསུངས། ལུང་འདིའི་དོན་ནི་གོང་དུ་བཤད་པ་
སོགས་ལ་བརྟེན་ནས་ཕལ་ཆེར་གོ་སླ་ལ་ཕལ་ཆེར་ནི་མཐོང་བའི་ཆོས་སམ་འཆི་བའི་དུས་
ཀྱི་ཚེ་ཀུན་ཤེས་པ་ཐོབ་པར་བྱེད་དོ། །ཅེས་པའི་དོན་ལ་མཁས་པ་ཁ་ཅིག མཐོང་བའི་



ཕར་ཕྱིན་སྤྱི་དོན།
156
ཆོས་འཆི་བའི་དུས་དེར་མྱང་འདས་མངོན་དུ་བྱེད་པ་ལ་འཆད་པ་དང་། ཡང་འཆི་
བ་དེའི་སྔ་རོལ་ཙམ་དུ་མྱང་འདས་མངོན་དུ་བྱེད་པ་ལ་འཆད་པ་ཡོད་ཀྱང་དཔྱད་གཞི་
འདི་ལྟར་མཆིས་ཏེ། གང་ཟག་གི་བདག་མེད་ལ་མཉམ་པར་བཞག་བཞིན་པའི་ཉན་
ཐོས་ཀྱི་རྒྱུད་ལ་འཆི་སེམས་མངོན་དུ་གྱུར་པ་མེད་པ་དང་འཆི་སྲིད་ཀྱི་སྔོན་ལ་མྱང་འདས་
མངོན་དུ་བྱེད་པའི་སྤང་བྱ་ཅིག་ཆར་བའི་རྒྱུན་ཞུགས་ཡིན་ན་རྒྱུན་ཞུགས་མཐོང་ཆོས་
ཞི་ཡིན་དགོས་ཤིང་། གཞུང་དུ་མཐོང་བའི་ཆོས་སམ་ཞེས་ཐ་དད་པ་ཁོ་ནར་གསུངས་
པས་བར་སྲིད་ཀྱི་རྟེན་ལ་མྱང་འདས་མངོན་དུ་བྱེད་པའི་སྤང་བྱ་ཅིག་ཆར་བའི་རྒྱུན་ཞུགས་
ཡོད་པ་དེ་འཆི་བའི་དུས་ཀྱི་ཚེ་ཀུན་ཤེས་པ་ཉིད་ཐོབ་པར་བྱེད་དོ་ཅེས་པའི་ལུང་གི་དོན་
དུ་འཐད་པའི་ཕྱིར་ཏེ། དེ་ལྟར་དུ་མངོན་པ་ཀུན་ལས་བཏུས་ཀྱི་རྣམ་བཤད་དུ་གསུངས་
པའི་ཕྱིར་རོ། ། །
གཉིས་པ་ཕྱིར་འོང་གི་སྐོར་བཤད་པ་ལ་ཕྱིར་འོང་ཞུགས་པ་དང་ཕྱིར་འོང་འབྲས་
གནས་བཤད་པ་གཉིས། དང་པོ་ནི། གཙོ་བོ་ཐ་མའི་ཆ་མཐུན་ལྔ་ཕལ་ཆེར་སྤངས་
པས་རབ་ཏུ་ཕྱེ་བའི་རིགས་སུ་གནས་པའི་དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་དུ་བརྩོན་
བཞིན་པའི་འཕགས་པའི་གང་ཟག་ཕྱིར་འོང་ཞུགས་པའི་འཇོག་བྱེད། དབྱེ་ན་འབྲས་
བུ་རིམ་གྱིས་པའི་ཕྱིར་འོང་ཞུགས་པ་དང་། འབྲས་བུ་ཐོད་རྒལ་བའི་ཕྱིར་འོང་ཞུགས་
པ་གཉིས། དང་པོ་དང་འབྲས་བུ་རིམ་གྱིས་པའི་རྒྱུན་ཞུགས་འབྲས་གནས་ཁྱད་པར་
ཅན་དོན་གཅིག གཉིས་པ་དང་མཐོང་ལམ་གྱི་སྔ་རོལ་ཏུ་འཇིག་རྟེན་པའི་སྒོམ་སྤངས་
སུ་གྱུར་པའི་འདོད་ཉོན་དྲུག་པ་སྤངས་པའི་ཕྱིར་འོང་ཞུགས་པ་གཉིས་དོན་གཅིག ས་
མཚམས་ནི་མཐོང་ལམ་ནས་ཕྱིར་འོང་གི་འབྲས་བུ་མ་ཐོབ་བར་དུ་ཡོད་དོ། །གཉིས་



157
སྐབས་དང་པོ།
པ་ནི། ཐ་མའི་ཆ་མཐུན་ལྔ་ཕལ་ཆེར་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་
བུ་ལ་གནས་པའི་གང་ཟག་དེ་ཕྱིར་འོང་འབྲས་གནས་ཀྱི་ངོ་བོར་འཇོག དེ་ལ་དབང་
པོའི་སྒོ་ནས་ཕྱེ་ན་ཕྱིར་འོང་འབྲས་གནས་དད་མོས་པ་དང་མཐོང་ཐོབ་པ་གཉིས། འབྲས་
བུ་ཐོབ་ཚུལ་གྱི་སྒོ་ནས་ཕྱེ་ན་འབྲས་བུ་རིམ་གྱིས་པའི་ཕྱིར་འོང་དང་འབྲས་བུ་ཐོད་རྒལ་
བའི་ཕྱིར་འོང་གཉིས། དང་པོ་དང་རྒྱུན་ཞུགས་ཀྱི་རྟོགས་པ་སྔོན་སོང་གི་ཕྱིར་འོང་དོན་
གཅིག གཉིས་པ་དང་ཆགས་བྲལ་སྔོན་སོང་གི་ཕྱིར་འོང་དོན་གཅིག སྦྱོར་བའི་སྒོ་
ནས་ཕྱེ་ན་ཕྱིར་འོང་འབྲས་གནས་ཙམ་པོ་བ་དང་ཁྱད་པར་ཅན་གཉིས། འདོད་ཉོན་
བདུན་པ་འམ་བརྒྱད་པ་སྤངས་པའི་ཕྱིར་འོང་འབྲས་གནས་ཁྱད་པར་ཅན་གང་ཞིག
འདོད་ལྷར་སྐྱེ་བ་ལན་གཅིག་བླངས་ནས་མྱང་འདས་མངོན་དུ་བྱེད་པ་དེ། ཕྱིར་འོང་
འབྲས་གནས་ཁྱད་པར་ཅན་ཚེ་གཅིག་བར་ཆད་གཅིག་པའི་འཇོག་བྱེད། དབྱེ་ན་འབྲས་
བུ་རིམ་གྱིས་པའི་ཕྱིར་འོང་འབྲས་གནས་ཁྱད་པར་ཅན་ཚེ་གཅིག་བར་ཆད་གཅིག་པ་
དང༌། ཆགས་བྲལ་སྔོན་སོང་གི་ཕྱིར་འོང་འབྲས་གནས་ཁྱད་པར་ཅན་ཚེ་གཅིག་བར་
ཆད་གཅིག་པ་གཉིས་ཡོད། འདི་ལ་འདོད་ཉོན་བརྒྱད་པ་མ་སྤངས་པ་ཡོད་ན་བར་ཆད་
གཅིག་པར་མི་འགྱུར་རོ་ཞེ་ན་སྐྱོན་མེད་དེ། ཕྱིར་མི་འོང་གི་འབྲས་བུ་ཐོབ་པའི་བར་
ཆད་ཀྱི་གཙོ་བོར་འདོད་ཉོན་དགུ་པ་གཅིག་པོ་ལས་མེད་པའི་ཆ་ནས་དེར་བརྗོད་པའི་ཕྱིར་
ཏེ༑ མཛོད་ལས། ཉེས་ཆ་བདུན་ནམ་བརྒྱད་ཟད་པ། །ཚེ་གཅིག་བར་ཆད་གཅིག་པ་
དང་། །གསུམ་པ་ལ་ནི་ཞུགས་པའང་ཡིན། །ཞེས་གསུངས། ཡང་ན་ཉེས་ཆ་བདུན་
དང་བརྒྱད་ཟད་པ། ཅེས་བཏོན་ནས་འདོད་ཉོན་བརྒྱད་པའང་སྤངས་པ་ཁས་ལེན་ནོ།།
འདོད་པར་སྐྱེ་སྲིད་གཉིས་ལེན་པའི་ལན་གཅིག་ཕྱིར་འོང་ཀྱང་ཡོད་དེ། ཉན་ས་ལས།



158
ཕར་ཕྱིན་སྤྱི་དོན། །
ལྷའི་སྲིད་པ་ལན་གཅིག་དང་མིའི་སྲིད་པ་ལན་གཅིག་སྒྲུབ་པའི་ཚེ་ལན་གཅིག་ཕྱིར་འོང་
གི་འབྲས་བུར་བཞག་གོ །ཞེས་གསུངས། དེ་ལན་གཅིག་ཕྱིར་འོང་མ་ཡིན་པར་མི་
འགྱུར་ཏེ། སྐྱེ་སྲིད་གཉིས་པོ་དེ་འདོད་པའི་སྐྱེ་སྲིད་དུ་གཅིག་པའི་ཕྱིར། ཡང་འདོད་
པར་ལས་ཉོན་གྱིས་སྐྱེ་བ་ལན་གཅིག་ཀྱང་མི་ལེན་པའི་ཕྱིར་འོང་ཡོད་དེ། ཕྱིར་འོང་
གི་རྟེན་ལ་ཕྱིར་མི་འོང་གི་འབྲས་བུ་ཐོབ་པ་ཡོད་པའི་ཕྱིར། ཕྱིར་འོང་འབྲས་གནས་
ཚེ་གཅིག་བར་ཆད་གཅིག་པ་ཡིན་ན་འདོད་ཉོན་བདུན་པ་སོགས་སྤངས་པས་ཁྱད་པར་
བཤད་པ་ལ་ཡང་གོང་དུ་བཤད་པའི་ཞིབ་ཆ་དགོས་པར་བསྙོན་པར་བྱ་ཞིང་། རིགས་
པ་དང་མི་འགལ་བར་བྱའོ། །ས་མཚམས་ནི་འབྲས་བུ་ཐོད་རྒལ་བའི་ཕྱིར་འོང་བདེན་
པ་མངོན་རྟོགས་སྐད་ཅིག་བཅུ་དྲུག་པ་ནས་དང་། འབྲས་བུ་རིམ་གྱིས་པའི་ཕྱིར་འོང་
འདོད་ཉོན་དྲུག་པ་སྤངས་པའི་རྣམ་གྲོལ་ལམ་ནས་འདོད་པའི་སྒོམ་སྤངས་ཉོན་མོངས་
དགུ་པ་སྤོང་བའི་བར་ཆད་མེད་ལམ་གྱི་བར་ན་ཡོད་དོ། །
གསུམ་པ་ཕྱིར་མི་འོང་གི་སྐོར་བཤད་པ་ལ། ཕྱིར་མི་འོང་ཞུགས་པ་བཤད་པ།
ཕྱིར་མི་འོང་འབྲས་གནས་བཤད་པ་གཉིས། དང་པོ་ནི། གཙོ་བོར་ཐ་མའི་ཆ་མཐུན་
ལྔ་སྤངས་པས་རབ་ཏུ་ཕྱེ་བའི་རིགས་སུ་གནས་པའི་དགེ་སྦྱོང་གི་ཚུལ་གྱི་འབྲས་བུ་ཐོབ་
ཕྱིར་དུ་བརྩོན་བཞིན་པའི་འཕགས་པའི་གང་ཟག་དེ་ཕྱིར་མི་འོང་ཞུགས་པའི་འཇོག་བྱེད།
དེ་ལ་དབྱེ་ན། འབྲས་བུ་རིམ་གྱིས་པའི་ཕྱིར་མི་འོང་ཞུགས་པ་དང་། འབྲས་བུ་ཐོད་
རྒལ་པའི་ཕྱིར་མི་འོང་ཞུགས་པ་གཉིས། དང་པོ་དང་རྒྱུན་ཞུགས་ཀྱི་རྟོགས་པ་སྔོན་དུ་
སོང་བའི་ཕྱིར་མི་འོང་ཞུགས་པ་དོན་གཅིག གཉིས་པ་དང་ཆགས་བྲལ་སྔོན་སོང་གི་
ཕྱིར་མི་འོང་ཞུགས་པ་དོན་གཅིག ས་མཚམས་ནི། དང་པོ་འཇིག་རྟེན་བའི་སྒོམ་



159
སྐབས་དང་པོ།
སྤངས་སུ་གྱུར་པའི་འདོད་ཉོན་བདུན་པའི་དངོས་གཉེན་ལ་གནས་པ་ནས་འདོད་ཉོན་དགུ་
པ་སྤོང་བའི་བར་ཆད་མེད་ལམ་ལ་གནས་པའི་བར་ན་ཡོད། གཉིས་པ་ནི་ཐེག་དམན་
གྱི་མཐོང་ལམ་བཟོད་པ་བརྒྱད་ལ་གནས་པའི་བར་ན་ཡོད། གཉིས་པ་ཕྱིར་མི་འོང་འབྲས་
གནས་བཤད་པ་ལ། ཐ་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་རིགས་སུ་གནས་
པའི་དགེ་སྦྱོང་ཚུལ་གྱི་འབྲས་བུ་ལ་གནས་པའི་གང་ཟག་ཕྱིར་མི་འོང་འབྲས་གནས་ཀྱི་
འཇོག་བྱེད། ཐ་མའི་ཆ་མཐུན་ལྔ་ནི། མཐོང་སྤངས་ཀུན་སྦྱོར་གསུམ་དང་། འདོད་
པ་ལ་འདུན་པ། གནོད་སེམས་རྣམས་ཡིན་ནོ། །ཕྱིར་མི་འོང་ལ་དབང་པོའི་སྒོ་ནས་
དབྱེ་ན། ཕྱིར་མི་འོང་དད་མོས་པ་དང་མཐོང་ཐོབ་པ་གཉིས། སྦྱོར་བའི་སྒོ་ནས་དབྱེ་
ན༑ ཕྱིར་མི་འོང་འབྲས་གནས་ཙམ་པོ་བ་དང་ཁྱད་པར་ཅན་གཉིས། འབྲས་བུ་ཐོབ་
ཚུལ་གྱི་སྒོ་ནས་དབྱེ་ན། འབྲས་བུ་རིམ་གྱིས་པ་དང་ཆགས་བྲལ་སྔོན་སོང་གི་ཕྱིར་མི་
འོང་གཉིས། དང་པོ་དང་རྒྱུན་ཞུགས་ཀྱི་རྟོགས་པ་སྔོན་སོང་གི་ཕྱིར་མི་འོང་དོན་གཅིག
གཉིས་པ་དང་འབྲས་བུ་ཐོད་རྒལ་བའི་ཕྱིར་མི་འོང་དང་། མཐོང་ལམ་གྱི་སྔ་རོལ་ཏུ་
བསམ་གཏན་གྱི་དངོས་གཞིའི་སྙོམས་འཇུག་ཐོབ་པའི་ཕྱིར་མི་འོང་དང་། མཐོང་ལམ་
གྱི་སྔ་རོལ་ཏུ་འཇིག་རྟེན་པའི་སྒོམ་སྤངས་སུ་གྱུར་པའི་འདོད་ཉོན་དགུ་པ་སྤངས་པའི་
ཕྱིར་མི་འོང་རྣམས་དོན་གཅིག འཕགས་ཆོས་བརྟེན་ཚུལ་གྱི་སྒོ་ནས་ཕྱེ་ན། འདོད་
པར་ཚེ་ཡོངས་སུ་གྱུར་དང་མ་གྱུར་པའི་ཕྱིར་མི་འོང་གཉིས། འདོད་པར་འཕགས་ལམ་
སྐྱེ་བ་བརྒྱད་མར་བརྟེན་ནས་ཕྱིར་མི་འོང་ཐོབ་པའི་ཐ་མའི་ཆ་མཐུན་ལྔ་སྤངས་པས་རབ་
ཏུ་ཕྱེ་བའི་རིགས་སུ་གནས་པའི་དགེ་སྦྱོང་ཚུལ་གྱི་འབྲས་བུ་ལ་གནས་པའི་གང་ཟག་དང་
པོའི་མཚན་ཉིད། དཔེར་ན་རྒྱུན་ཞུགས་སྲིད་པ་ལན་བདུན་པ་བའི་རྟོགས་པ་སྔོན་དུ་སོང་



160
ཕར་ཕྱིན་སྤྱི་དོན།
བའི་ཕྱིར་མི་འོང་དང་། རྒྱུན་ཞུགས་རིགས་ནས་རིགས་སྐྱེ་བའི་རྟོགས་པ་སྔོན་དུ་སོང་
བའི་ཕྱིར་མི་འོང་ལྟ་བུ། འོ་ན་འདོད་པར་ཚེ་ཡོངས་སུ་གྱུར་པའི་ཕྱིར་མི་འོང་དང་ཕྱིར་
མི་འོང་མཐོང་ཆོས་ཞི་ལ་ཁྱད་པར་ཅི་ཡོད་ཅེ་ན། ཡོད་དེ། དང་པོས་ཕྱིར་མི་འོང་
ཐོབ་པའི་ཚེ་དེ་ལ་མྱང་འདས་མངོན་དུ་བྱེད་ལ། ཕྱི་མས་ནི་མཐོང་ལམ་ཐོབ་པའི་ཚེ་
དེ་ལ་མྱང་འདས་མངོན་དུ་བྱེད་པའི་ཕྱིར། འདོད་པར་ཚེ་ཡོངས་གྱུར་གྱི་ཕྱིར་མི་འོང་
ཡིན་ན་ཁམས་གོང་དུ་སྐྱེ་བ་མི་ལེན་པ་ཞིག་དགོས་ཏེ། མཛོད་ལས། འདོད་པར་ཚེ་
ཡོངས་གྱུར་པའི་འཕགས། །ཁམས་གཞན་དུ་ནི་འགྲོ་བ་མེད། །ཅེས་གསུངས། གཟུགས་
སུ་ཚེ་ཡོངས་གྱུར་གྱི་ཕྱིར་མི་འོང་གཟུགས་མེད་དུ་སྐྱེ་བ་མི་ལེན་པས་མ་ཁྱབ་སྟེ། སྲིད་
རྩེའི་མཐར་ཐུག་འགྲོ་བའི་ཕྱིར་མི་འོང་གོང་འཕོ་གཟུགས་མེད་དུ་སྐྱེ་བ་ལེན་པའི་ཕྱིར་
ཏེ༑ མཛོད་འགྲེལ་ལས། གཟུགས་ཀྱི་ཁམས་སུ་ཚེ་ཡོངས་སུ་གྱུར་པ་ནི་གལ་ཏེ་ན་
གཟུགས་མེད་པའི་ཁམས་དག་ཏུའང་འཇུག་སྟེ། གོང་དུ་འཕོ་བ་སྲིད་པའི་རྩེ་མོར་”མཐར་
ཐུག་པ་གང་ཡིན་པའོ། །ཞེས་གསུངས། མཐོང་ལམ་ཐོབ་པའི་ཚེ་དེ་ལ་ཕྱིར་མི་འོང་
ཐོབ་པའི་ཐ་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་རིགས་སུ་གནས་པའི་དགེ་སྦྱོང་
ཚུལ་གྱི་འབྲས་བུ་ལ་གནས་པའི་གང་ཟག་འདོད་པར་ཚེ་ཡོངས་སུ་མ་གྱུར་བའི་ཕྱིར་མི་
འོང་གི་འཇོག་བྱེད། དེ་ལ་དབྱེ་ན། གཟུགས་སུ་ཉེར་འགྲོའི་ཕྱིར་མི་འོང་། གཟུགས་
མེད་ཉེར་འགྲོའི་ཕྱིར་མི་འོང༌། ཕྱིར་མི་འོང་མཐོང་ཆོས་ཞི། ཕྱིར་མི་འོང་ལུས་མངོན་
བྱེད་དང་བཞི། འདོད་པའི་རྟེན་ཅན་གྱི་ཕྱིར་མི་འོང་གང་ཞིག གཟུགས་སུ་ཉིང་མཚམས་
སྦྱོར་བ་དེ་གཟུགས་སུ་ཉེར་འགྲོའི་ཕྱིར་མི་འོང་གི་འཇོག་བྱེད། དེ་ལ་དབྱེ་ན། གཟུགས་
༡༽ སྤར་རྙིང་ ༦ ༣/ན/༧ རྩེ་མོའི་



161
སྐབས་དང་པོ།
སུ་ཉེར་འགྲོའི་ཕྱིར་མི་འོང་བར་འདའ་བ། སྐྱེས་འདའ་བ། འདུ་བྱེ ་དང་བཅས་ཏེ་
འདའ་བ། འདུ་བྱེད་མེད་པར་འདའ་བ། གཟུགས་སུ་ཉེར་འགྲོའི་ཕྱིར་མི་འོང་གོང་
འཕོ་དང་ལྔ་། གཟུགས་སུ་ཉེར་འགྲོའི་ཕྱིར་མི་འོང་གང་ཞིག གཟུགས་སུ་སྐྱེ་བའི་ཀུན་
སྦྱོར་གསུམ་སྤངས་ཤིང་མངོན་པར་འགྲུབ་པའི་ཀུན་སྦྱོར་མ་སྤངས་པས་གཟུགས་ཀྱི་
བར་སྲིད་ཀྱི་རྟེན་ལ་མྱང་འདས་མངོན་དུ་བྱེད་པའི་རིགས་ཅན་དེ་གཟུགས་སུ་ཉེར་འགྲོའི་
ཕྱིར་མི་འོང་བར་འདའ་བའི་འཇོག་བྱེད། དེ་ལ་དབྱེ་ན། གཟུགས་ཀྱི་བར་སྲིད་གྲུབ་
མ་ཐག་མྱང་འདས་མངོན་དུ་བྱེད་པ། བར་སྲིད་གྲུབ་ནས་སྐྱེ་སྲིད་འཚོལ་བའི་སྣང་བ་
མ་བྱུང་ཙམ་གྱི་ཚེ་མྱང་འདས་མངོན་དུ་བྱེད་པ་དང་། སྐྱེ་སྲིད་དུ་འགྲོ་བར་སེམས་པའི་
ཚེ་མྱང་འདས་མངོན་དུ་བྱེད་པ་སྟེ། མྱུར་བར་འདའ་བ། མྱུར་བ་མ་ཡིན་པར་འདའ་
བ༑ རིང་མོ་ཞིག་ནས་འདའ་བ་དང་གསུམ་ཡོད། འདི་གསུམ་ལ་ཞོགས་མའི་མེ་སྟག་
བྱུང་མ་ཐག་པའི་དུས་དང་། ལྕགས་ཀྱི་ཚ་ཚ་གནམ་དུ་ཡར་བའི་དུས་དང་། གནམ་
དུ་ཡར་ནས་ཕྱིར་ལོག་སྟེ་ས་ལ་མ་ལྷུང་བའི་མེ་ཡར་བའི་དཔེ་གསུམ་གསུངས་སོ། །ཚངས་
ཆེན་མ་གཏོགས་པའི་གཟུགས་ཁམས་གནས་རིགས་བཅུ་དྲུག་གི་བར་སྲིད་ཀྱི་རྟེན་ལ་མྱོང་
འདས་མངོན་དུ་བྱེད་པའི་གཟུགས་སུ་ཉེར་འགྲོའི་ཕྱིར་མི་འོང་བར་འདའ་བ་ཡོད་ལ། དེ་
ལྟར་ན་བསམ་གཏན་གྱི་སྤེལ་སྒོམ་ལྔ་ཐོབ་པའི་གཟུགས་སུ་ཉེར་འགྲོའི་ཕྱིར་མི་འོང་བར་
འདའ་བ་ཡོད་དོ། །འོ་ན་གཟུགས་སུ་ཉེར་འགྲོའི་ཕྱིར་མི་འོང་བར་འདའ་བ་ལྷག་མེད་
དུ་མྱ་ངན་ལས་འདའ་བར་བཤད་པའི་དོན་གང་ཡིན་ཞེ་ན། འདི་ལ་མཁས་པ་ཁ་ཅིག
འདིས་མྱང་འདས་མངོན་དུ་བྱེད་པའི་ཚེ་ན་ལྷག་མེད་མྱང་འདས་མངོན་དུ་བྱེད་པ་ཡིན་
ཏེ༑ དེ་འཆི་བ་དང་ལྷག་མེད་ཀྱི་མྱང་འདས་ཐོབ་པ་དུས་མཉམ་པའི་ཕྱིར་ཏེ། དེ་མྱང་



162
ཕར་ཕྱིན་སྤྱི་དོན། །
འདས་ཐོབ་མ་ཐག་སྐྱེ་སྲིད་ལེན་པའི་དོད་དུ་མ་རིག་བག་ཆགས་ཀྱི་ས་དང་ཟག་པ་མེད་
པའི་ལས་ལ་བརྟེན་ནས་ཡིད་ཀྱི་རང་བཞིན་གྱི་ལུས་ལེན་པའི་ཕྱིར་ཏེ། དེ་མྱང་འདས་
ཐོབ་པ་དང་དུས་མཉམ་དུ་ཚེ་འདོར་བ་ལ་དབང་ཐོབ་ཅིང་། བར་དོའི་ལུས་དེ་ཡིད་
ལུས་ཡིན་པས་བོར་བ་ཡང་སླ་བའི་ཕྱིར། ཞེས་གསུངས་ནའང་འཐད་པར་མི་སེམས་
ཏེ༑ རྩེ་གཅིག་སེམས་མེད་ལ་དེ་མེད། །ཅེས་གང་ཟག་གི་བདག་མེད་ལ་རྩེ་གཅིག་
ཏུ་མཉམ་པར་བཞག་པའི་ཉན་ཐོས་ཀྱི་རྒྱུད་ལ་འཆི་སེམས་མངོན་དུ་མི་འགྱུར་བར་
གསུངས་པའི་ཕྱིར། དམན་པའི་ལྷག་མེད་མྱང་འདས་ཐོབ་པ་ལ་དམན་པའི་ལྷག་བཅས་
མྱང་འདས་ཐོབ་པ་སྔོན་དུ་འགྲོ་དགོས་པའི་ཕྱིར། དེས་ན། རང་ལུགས་ནི། དེ་ལྟ་
བུའི་བར་འདའ་བ་དེས་གཟུགས་ཀྱི་སྐྱེ་སྲིད་མི་ལེན་པར་མྱང་འདས་མངོན་དུ་བྱེད་པས་
ལྷག་མེད་དུ་མྱ་ངན་ལས་འདའ་ཞེས་བཤད་པ་ཙམ་ཡིན་གྱི། དང་པོར་ལྷག་བཅས་མྱང་
འདས་མངོན་དུ་བྱེད་པའི་གོ་རིམས་ངེས་པར་སེམས་སོ། །གཟུགས་སུ་ཉེར་འགྲོའི་ཕྱིར་
མི་འོང་གང་ཞིག གཟུགས་སུ་སྐྱེ་སྲིད་གཅིག་ཁོ་ན་བླངས་ནས་གཟུགས་ཀྱི་སྐྱེ་སྲིད་ཀྱི་
རྟེན་ལ་མྱང་འདས་མངོན་དུ་བྱེད་པའི་རིགས་ཅན་དེ་གཟུགས་སུ་ཉེར་འགྲོའི་ཕྱིར་མི་འོང་
སྐྱེས་འདའ་བའི་འཇོག་བྱེད། དེ་ལ་དབྱེ་ན་གཟུགས་སུ་ཉེར་འགྲོའི་ཕྱིར་མི་འོང་སྐྱེ་ཙམ་
ནས་འདའ་བ། འདུ་བྱེད་དང་བཅས་ཏེ་འདའ་བ། འདུ་བྱེད་མེད་པར་འདའ་བ་དང་
གསུམ་ཡོད་དེ། མཛོད་འགྲེལ་ལས། སྐྱེས་ནས་ཡོངས་སུ་མྱ་ངན་ལས་འདའ་བ་ནི་
སྐྱེས་ནས་དང་། མངོན་པར་འདུ་བྱེད་པ་དང་། མངོན་པར་འདུ་བྱེད་མེད་པར་ཡོངས་
སུ་མྱ་ངན་ལས་འདའ་བའི་ཕྱིར། ཞེས་གསུངས། གཟུགས་སུ་ཉེར་འགྲོའི་ཕྱིར་མི་འོང་
སྐྱེས་འདའ་བ་གང་ཞིག གཟུགས་ཀྱི་སྐྱེ་སྲིད་གྲུབ་ཙམ་ནས་མྱང་འདས་མངོན་དུ་བྱེད་



163
སྐབས་དང་པོ།
པའི་རིགས་ཅན་དེ་གཟུགས་སུ་ཉེར་འགྲོའི་ཕྱིར་མི་འོང་སྐྱེས་ཙམ་ནས་འདའ་བའི་འཇོག་
བྱེད། དེ་གང་ཞིག འབད་རྩོལ་ཆེན་པོས་ལམ་མངོན་དུ་བྱེད་པའི་རིགས་ཅན་དེ་གཟུགས་
སུ་ཉེར་འགྲོའི་ཕྱིར་མི་འོང་འདུ་བྱེད་དང་བཅས་ཏེ་འདའ་བའི་འཇོག་བྱེད། དེ་གང་
ཞིག སྐྱེ་སྲིད་གྲུབ་ཙམ་ནས་མྱང་འདས་མངོན་དུ་མི་བྱེད་པར་འབད་རྩོལ་ཆེན་པོ་མེད་
པར་ལམ་མངོན་དུ་བྱས་ནས་མྱང་འདས་མངོན་དུ་བྱེད་པའི་རིགས་ཅན་དེ་གཟུགས་སུ་
ཉེར་འགྲོའི་ཕྱིར་མི་འོང་འདུ་བྱེད་མེད་པར་འདའ་བའི་འཇོག་བྱེད། ཚངས་ཆེན་མ་
གཏོགས་པའི་གཟུགས་ཁམས་གནས་རིགས་བཅུ་དྲུག་གི་སྐྱེ་སྲིད་ཀྱི་རྟེན་ལ་མྱང་འདས་
མངོན་དུ་བྱེད་པའི་གཟུགས་སུ་ཉེར་འགྲོའི་ཕྱིར་མི་འོང་སྐྱེས་འདའ་བ་ཡོད་ལ། དེ་ལྟར་
ནོ་བསམ་གཏན་གྱི་སྤེལ་སྒོམ་ལྔ་ཐོབ་པའི་གཟུགས་སུ་ཉེར་འགྲོའི་ཕྱིར་མི་འོང་སྐྱེས་འདའ་
བ་ཡོད་དོ། །ཐ་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་རིགས་སུ་གནས་པའི་དགེ་
སྦྱོང་ཚུལ་གྱི་འབྲས་བུ་ལ་གནས་པའི་གང་ཟག་གང་ཞིག གཟུགས་སུ་སྐྱེ་སྲིད་བརྒྱུད་
ནས་འོག་མིན་དང་སྲིད་རྩེ་གང་རུང་གི་རྟེན་ལ་མྱང་འདས་མངོན་དུ་བྱེད་པའི་རིགས་
ཅན་དེ་གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་བའི་འཇོག་བྱེད། དེ་ལ་དབྱེ་ན།
འོག་མིན་མཐར་ཐུག་འགྲོའི་གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་དང་། སྲིད་
རྩེའི་མཐར་ཐུག་འགྲོའི་ཕྱིར་མི་འོང་གོང་འཕོ་གཉིས། གཟུགས་སུ་ཉེར་འགྲོའི་ཕྱིར་
མི་འོང་གོང་འཕོ་བ་གང་ཞིག འོག་མིན་གྱི་རྟེན་ལ་མྱང་འདས་མངོན་དུ་བྱེད་པའི་རིགས་
ཅན་དེ་འོག་མིན་མཐར་ཐུག་འགྲོའི་གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་བའི་
འཇོག་བྱེད། དེ་ལ་དབྱེ་ན། གཟུགས་སུ་ཉེར་འགྲོའི་ཕྱིར་མི་འོང་འཕར་བ། ཕྱེད་
འཕར་བ། གནས་ཐམས་ཅད་དུ་འཆི་འཕོ་བ་དང་གསུམ་ཡོད་དེ། མཛོད་ལས། བསམ་



164
ཕར་ཕྱིན་སྤྱི་དོན།
གཏན་སྤེལ་ན་འོག་མིན་འགྲོ། །དེ་འཕར་ཕྱེད་འཕར་ཐམས་ཅད་དུ། །འཆི་འཕོ་གཞན་
སྲིད་རྩེ་མོར་འགྲོ། །ཞེས་གསུངས། འོག་མིན་མཐར་ཐུག་འགྲོའི་ཕྱིར་མི་འོང་གོང་
འཕོ་བ་གང་ཞིག ཚངས་རིས་དང་འོག་མིན་ཏེ་གཟུགས་སུ་སྐྱེ་སྲིད་གཉིས་ཁོ་ན་བླངས་
ནས་འོག་མིན་གྱི་རྟེན་ལ་མྱང་འདས་མངོན་དུ་བྱེད་པའི་རིགས་ཅན་དེ་གཟུགས་སུ་ཉེར་
འགྲོའི་ཕྱིར་མི་འོང་འཕར་བའི་འཇོག་བྱེད། དེ་གང་ཞིག ཚངས་རིས་དང་གནས་
གཙང་འོག་མ་གསུམ་གང་རུང་དང་། འོག་མིན་ཏེ་གཟུགས་སུ་སྐྱེ་སྲིད་གསུམ་ཁོ་ན་
བླངས་ཏེ་འོག་མིན་གྱི་རྟེན་ལ་མྱང་འདས་མངོན་དུ་བྱེད་པའི་རིགས་ཅན་དེ་གཟུགས་སུ་
ཉེར་འགྲོའི་ཕྱིར་མི་འོང་ཕྱེད་འཕར་བའི་འཇོག་བྱེད། དེ་གང་ཞིག ཚངས་ཆེན་མ་
གཏོགས་པའི་གཟུགས་ཁམས་གནས་རིགས་བཅུ་དྲུག་ཏུ་སྐྱེ་སྲིད་བླངས་ནས་འོག་མིན་
གྱི་རྟེན་ལ་མྱང་འདས་མངོན་དུ་བྱེད་པའི་རིགས་ཅན་དེ་གཟུགས་སུ་ཉེར་འགྲོའི་ཕྱིར་མི་
འོང་གནས་ཐམས་ཅད་དུ་འཆི་འཕོ་བའི་འཇོག་བྱེད། གཟུགས་སུ་ཉེར་འགྲོའི་ཕྱིར་མི་
འོང་གོང་འཕོ་བ་གང་ཞིག སྲིད་རྩེའི་རྟེན་ལ་མྱང་འདས་མངོན་དུ་བྱེད་པའི་རིགས་ཅན་
དེ་སྲིད་རྩེའི་མཐར་ཐུག་འགྲོའི་ཕྱིར་མི་འོང་གོང་འཕོ་བའི་འཇོག་བྱེད། མཁས་པ་ཁ་
ཅིག གཟུགས་སུ་ཉེར་འགྲོའི་ཕྱིར་མི་འོང་བར་འདའ་བ་ལའང་འཕར་བ་ཕྱེད་འཕར་
བ་གནས་ཐམས་ཅད་དུ་འཆི་འཕོ་བའི་རྣམ་བཞག་མཛད་པ་ནི་ཐུགས་རྟོག་རི་མོ་ཙམ་
ཡིན་ལ། གཟུགས་སུ་ཉེར་འགྲོའི་ཕྱིར་མི་འོང་བར་འདའ་བ་འཆི་བ་དང་ལྷག་མེད་མྱང་
འདས་མངོན་དུ་བྱེད་པ་དུས་མཉམ་པར་སྨྲས་པ་དང་གསུང་ཚིག་སྔ་ཕྱི་འགལ་བའོ། །འོ་
ན་གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་བ་རྣམས་རྒྱུ་གང་ལ་བརྟེན་ནས་གནས་
གཙང་དུ་སྐྱེ་བ་ལེན་པར་བྱེད་པ་ཡིན་སྙམ་ན། དེ་རྣམས་གནས་གཙང་དུ་སྐྱེ་བའི་རྒྱུ་



165
སྐབས་དང་པོ།
ལྔ་ཡོད་དེ། བསམ་གཏན་སྤེལ་སྒོམ་ལྔ་བསྒོམས་པའི་དབང་གིས་གནས་གཙང་དུ་སྐྱེ་
བའི་ཕྱིར་ཏེ། མཛོད་ལས། དེ་ནི་རྣམ་པ་ལྔ་ཡི་ཕྱིར། །གནས་གཙང་སྐྱེ་བ་ལྔ་ཁོ་ན།།
ཞེས་གསུངས་པའི་ཕྱིར། དེ་ལྟ་ཡིན་ཡང་འཕགས་པ་ལ་ཡང་སྲིད་ཕྱི་མར་འཕེན་བྱེད་
ཀྱི་ལས་གསར་དུ་བསོག་པ་ཡོད་པར་ཐལ་བའི་སྐྱོན་མེད་དེ། འཕགས་པས་སྤེལ་མ་
བསྒོམས་པའི་སྟོབས་ཀྱིས་སྔར་སོ་སོ་སྐྱེ་བོའི་དུས་སུ་བསགས་པའི་བསམ་གཏན་བཞི་པའི་
སས་བསྡུས་ཀྱི་ལས་དེ་གནས་གཙང་དུ་སྐྱེ་བའི་རྒྱུར་བསྒྱུར་བར་བྱེད་པའི་ཕྱིར། འོ་ན་
བསམ་གཏན་སྤེལ་སྒོམ་དེ་ཇི་ལྟར་ཡིན་ཞེ་ན། འདི་ལ་བཞི་ལས། རྟེན་གྱི་གང་ཟག་
གང་གིས་སྒོམ་པ་དང་། ཁམས་གང་དུ་སྒོམ་པ་དང་། སྒོམ་བྱ་སྤྲེལ་སྒོམ་གྱི་གྲངས་
དང་། ཚུལ་ཇི་ལྟར་དུ་སྒོམ་པའོ། །དང་པོ་ནི། དེ་ཡང་སོ་སོ་སྐྱེ་བོས་བསམ་གཏན་
སྤེལ་མ་སྒོམ་པ་མེད་དེ། དེས་ཟག་མེད་ཀྱི་བསམ་གཏན་མ་ཐོབ་པའི་ཕྱིར། འཕགས་
པའི་ནང་ནས་ཀྱང་རྒྱུན་ཞུགས་དང་ཕྱིར་འོང་གིས་སྒོམ་པ་མེད་དེ། དེ་གཉིས་ཀྱིས་བསམ་
གཏན་གྱི་དངོས་གཞི་མ་ཐོབ་པའི་ཕྱིར། དེས་ན་ཕྱིར་མི་འོང་དང་དགྲ་བཅོམ་པ་གཉིས་
ཀྱིས་སྒོམ་པར་བྱེད་དེ། ཕྱིར་མི་འོང་རྣམས་ནི་གནས་གཙང་དུ་སྐྱེ་བ་ལེན་པའི་ཕྱིར་
དུ་སྒོམ་པར་བྱེད་ལ། དགྲ་བཅོམ་དབང་རྣོན་རྣམས་ནི་མཐོང་ཆོས་ལ་བདེ་བར་གནས་
པ་དང་དབང་རྟུལ་རྣམས་ནི་ཏིང་ངེ་འཛིན་ལ་རོ་མྱང་བའི་སྒྲིབ་པ་ཐག་སྲིང་བའི་ཆེད་
དུ་སྒོམ་པར་བྱེད་པའི་ཕྱིར། གཉིས་པ་ནི། འདོད་གཟུགས་གཉིས་ཀའི་རྟེན་ལ་བསམ་
གཏན་སྤེལ་མ་སྒོམ་པ་ཡོད་དེ། དང་པོར་འདོད་ཁམས་སུ་སྒོམ་པར་བྱེད་ཅིང་ཕྱིས་
ཡོངས་སུ་ཉམས་པ་གཟུགས་ཁམས་སུ་སྒོམ་པར་བྱེད་པའི་ཕྱིར་ཏེ། མཛོད་འགྲེལ་ལས།
དང་པོར་འདོད་པའི་ཁམས་སུ་གླིང་གསུམ་དོག་ཏུ་སྤེལ་བར་བྱེད་ལ་ཕྱིས་ནི་ཡོངས་སུ་



166
ཕར་ཕྱིན་སྤྱི་དོན།
ཉམས་པ་གཟུགས་ཀྱི་ཁམས་སུ་སྤེལ་བར་བྱེད་དོ། །ཅེས་གསུངས། གསུམ་པ་ནི། བསམ་
གཏན་སྤེལ་སྒོམ་ལ་རྣམ་པ་ལྔར་བཤད་དེ། ཆུང་ངུ་སུམ་སྤེལ། འབྲིང་དྲུག་སྤེལ།
ཆེན་པོ་དགུ་སྤེལ། ཤིན་ཏུ་ཆེན་པོ་བཅུ་གཉིས་སྤེལ། ཆེས་ཤིན་ཏུ་ཆེན་པོ་བཅོ་ལྔ་སྤེལ་
རྣམས་སུ་ཡོད་པའི་ཕྱིར། བཞི་པ་ཇི་ལྟར་སྒོམ་པའི་ཚུལ་ལ་གཉིས་ཡོད་དེ། སྦྱོར་བ་
དང་དངོས་གཞི་གཉིས་སུ་ཡོད་པའི་ཕྱིར། དང་པོ་ནི། བསམ་གཏན་སྤེལ་མ་སྒོམ་
པར་འདོད་པའི་འཕགས་པ་དེས་དང་པོ་བསམ་གཏན་བཞི་པའི་དངོས་གཞི་ཟག་མེད་རྒྱུན་
ལྡན་ལ་སྙོམས་པར་འཇོག དེའི་རྗེས་སུ་ཟག་བཅས་རྒྱུན་ལྡན་ལ་སྙོམས་པར་འཇོག དེ་
ནས་ཟག་མེད་རྒྱུན་ལྡན་ལ་སྙོམས་པར་འཇོག་ལ། དེ་བཞིན་དུ་རྒྱུན་ཕྲི་ནས། དང༌
པོར་ཟག་མེད་སྐད་ཅིག་མ་གཉིས་དང་། དེ་ནས་ཟག་བཅས་སྐད་ཅིག་མ་གཉིས་དང་།
དེ་ནས་ཟག་མེད་སྐད་ཅིག་མ་གཉིས་ལ་སྙོམས་པར་འཇོག་གོ །དང་པོར་བསམ་གཏན་
བཞི་པའི་སེམས་ལ་བརྟེན་ནས་སྤེལ་མ་སྒོམ་པའི་རྒྱུ་མཚན་ཡོད་དེ། བསམ་གཏན་བཞི་
པ་དེ་སེམས་ལས་སུ་རུང་བའི་མཆོག་ཡིན་པའི་ཕྱིར་ཏེ། མཛོད་ལས། དང་པོ་བཞི་
པ་སྤེལ་བར་བྱེད། །སྐད་ཅིག་མ་ནི་བསྲེས་པས་གྲུབ། །ཞེས་གསུངས་པའི་ཕྱིར། གཉིས་
པ་དངོས་གཞི་ནི་སྦྱོར་བ་གཅིག་གིས་བསམ་གཏན་བཞི་པའི་དངོས་གཞི་ཟག་མེད་གཉིས་
ཀྱི་བར་དུ་བསམ་གཏན་བཞི་པའི་དངོས་གཞི་ཟག་བཅས་སྤེལ་ནས་ཇི་ལྟར་འདོད་པ་ལྟར་
སྙོམས་པར་འཇུག་པའོ། །དེ་ཉིད་གྲུབ་པའི་ཚད་ལ། བྱེ་བྲག་སྨྲ་བ་རྣམས་བསམ་གཏན་
བཞི་པའི་སེམས་ཟག་མེད་དུས་ཀྱི་ཐུང་བ་མཐར་ཐུག་པའི་སྐད་ཅིག་མ་གཉིས་ཀྱི་བར་
དུ༑ ཟག་བཅས་དུས་ཀྱི་ཐུང་བ་མཐར་ཐུག་པའི་སྐད་ཅིག་མ་གཅིག་སྤེལ་ནས་སྙོམས་
པར་འཇུག་ནུས་པ། སྤྲེལ་སྒོམ་གྲུབ་པའི་ཚད་ཡིན་ཏེ། །སྐད་ཅིག་མ་ནི་བསྲེས་པས་



167
__ 167
སྐབས་དང་པོ།
གྲུབ། །ཅེས་པའི་སྐད་ཅིག་མ་དུས་མཐའི་སྐད་ཅིག་མ་ཡིན་ནོ་སྙམ་དུ་བསམ་པའི་ཕྱིར།
ཀུན་མཁྱེན་གཉིས་པ་རང་ལུགས་ནི། མཛོད་འགྲེལ་ལས། སངས་རྒྱས་མ་གཏོགས་
པ་སྐད་ཅིག་སྤེལ་བར་མི་ནུས་ཏེ། དེའི་ཕྱིར་རྒྱུན་ཆགས་གསུམ་ལ་ཇི་ལྟར་འདོད་པར་
སྙོམས་པར་འཇུག་པའི་སྒོ་ནས་རྫོགས་པ་ཡིན་ནོ་ཞེས་བྱ་བར་ལྟའོ། །ཞེས་གསུངས་
པས་སྦྱོར་བ་གཅིག་གིས་བསམ་གཏན་བཞི་པའི་སེམས་བྱ་རྫོགས་ཀྱི་ཐུང་མཐར་གྱུར་
པའི་སྐད་ཅིག་མ་ཟག་མེད་གཉིས་ཀྱི་བར་དུ་ཟག་བཅས་སྐད་ཅིག་མ་གཅིག་སྤེལ་ནུས་
པ་ཉིད་སྤེལ་སྒོམ་གྲུབ་པའི་ཚད་དུ་བཞེད་པར་གསལ་ཏེ། ཐེག་ཆེན་པ་རང་ལུགས་ཀྱང་
འདི་ཁོ་ནར་གནས་པ་ཡིན་ནོ། །འོ་ན་ཆུང་ངུ་སུམ་སྤེལ་སོགས་བྱེད་ཚུལ་ཇི་ལྟར་ཡིན་
ཞེ་ན། མཛོད་འགྲེལ་ལས། དང་པོ་ལ་ཟག་པ་མེད་པ་དང་ཟག་པ་དང་བཅས་པ་དང་
ཟག་པ་མེད་པ་དང་སེམས་གསུམ་མངོན་དུ་བྱེད་དོ། །གཉིས་པ་ལ་ནི་དྲུག་གོ །གསུམ་
པ་ལ་ནི་དགུའོ། །བཞི་པ་ནི་བཅུ་གཉིས་སོ། །ལྔ་པ་ལ་ནི་བཅོ་ལྔ་སྟེ། ཞེས་གསུངས།
དེ་རྣམས་ཀྱི་སྤེལ་ཚུལ་ལ་ཆུང་ངུ་སུམ་སྤེལ་བྱེད་ཚུལ་སྔར་བཤད་པ་ལྟར་ཡིན་ཞིང་།
དྲུག་སྤེལ་སོགས་བྱེད་ཚུལ་ལ་མཁས་པ་ཁ་ཅིག ཟག་མེད་གཉིས་དང་དེ་ནས་ཐོག་
བཅས་གཉིས་དང་དེ་ནས་ཟག་མེད་གཉིས་སྤེལ་བར་བྱེད་ལ། དེ་བཞིན་དུ་དགུ་སྤེལ་
ལ་ཡང་ཟག་མེད་གསུམ་ལ་སོགས་པ་སྤེལ་བར་བྱེད་དོ། །ཞེས་གསུངས་པ་ནི་ཚིག་དོན་
མ་འབྱོར་པ་སྟེ། ཚད་ལྡན་གྱི་ལུང་གང་ལས་ཀྱང་མ་གསུངས་པའི་ཕྱིར། རང་ལུགས་
ནི༑ སྦྱོར་བ་གཅིག་གིས་བསམ་གཏན་བཞི་པའི་སེམས་ཟག་མེད་དང་ཟག་བཅས་དང་
ཡང་ཟག་མེད་དང་ཟག་བཅས་དང་ཟག་མེད་གསུམ་ཚན་གཉིས་ལ་སྙོམས་པར་འཇུག་
པ་དྲུག་སྤེལ་དང་། དགུ་སྤེལ་སོགས་ལ་ཡང་དེའི་རིགས་པ་སྦྱར་བ་ཡིན་ཏེ། འགྲེལ་



168
ཕར་ཕྱིན་སྤྱི་དོན། །
བཤད་དོན་གསལ་ལས། གཉིས་པ་ལ་ནི་དྲུག་གོ །ཞེས་བྱ་བ་ནི། ཟག་པ་མེད་པ་
དང་ཟག་པ་དང་བཅས་པ་དང་ཟག་པ་མེད་པ་ཞེས་བྱ་བ་གསུམ་དང་། ཡང་ཟག་པ་
མེད་པ་དང་ཟག་པ་དང་བཅས་པ་དང་ཟག་པ་མེད་པ་ཞེས་བྱ་བ་གསུམ་སྟེ་དྲུག་ཡིན་ནོ།།
གསུམ་པ་ལ་ནི་དགུའོ། །བཞི་པ་ལ་ནི་བཅུ་གཉིས་སོ། །ལྔ་པ་ལ་ནི་བཅོ་ལྔ་སྟེ་ཞེས་
བྱ་བ་ཡང་དེ་ཁོ་ན་བཞིན་དུ་སྦྱར་བར་བྱའོ། །ཞེས་གསུངས་པས་བློ་མུན་སེལ་ནུས་པའི་
ཕྱིར། འོ་ན་ཆུང་ངུ་སུམ་སྤེལ་ནུས་ན་སྤྲེལ་སྒོམ་གཞན་རྣམས་ཀྱང་ནུས་པར་འགྱུར་
རོ༑ ༑ཞེ་ན། མི་འགྱུར་ཏེ། དོན་གསལ་ལས། དང་པོ་ལ་ནི་སེམས་གསུམ་ཞེས་བྱ་
བ་ནི་གང་ཟག་དེ་ལ་ནུས་པ་དེ་ཙམ་ཞིག་ཡོད་པ་དེ་དེ་བཞིན་དུ་འོག་མ་རྣམས་ལ་ཡང་
བརྗོད་པར་བྱའོ། །ཞེས་གསུངས། གཉིས་པ་གཟུགས་མེད་ཉེར་འགྲོའི་ཕྱིར་མི་འོང་
བཤད་པ་ནི། འདོད་པའི་རྟེན་ཅན་གྱི་ཕྱིར་མི་འོང་གང་ཞིག གཟུགས་སུ་སྐྱེ་བ་མ་བླངས་
པར་གཟུགས་མེད་ཀྱི་རྟེན་ལ་མྱང་འདས་མངོན་དུ་བྱེད་པའི་རིགས་ཅན་དེ་གཟུགས་མེད་
ཉེར་འགྲོའི་ཕྱིར་མི་འོང་གི་འཇོག་བྱེད། དེ་ལ་དབྱེ་ན། གཟུགས་མེད་ཉེར་འགྲོའི་ཕྱིར་
མི་འོང་སྐྱེས་འདའ་བ། འདུ་བྱེད་དང་བཅས་ཏེ་འདའ་བ། འདུ་བྱེད་མེད་པར་འདའ་
བ༑ གོང་འཕོ་བ་དང་བཞི་ཡོད་ཀྱི་གཟུགས་མེད་ཉེར་འགྲོའི་ཕྱིར་མི་འོང་བར་འདའ་
བ་མེད་དེ། གཟུགས་མེད་ཀྱི་བར་དོ་མེད་པའི་ཕྱིར། ཕྱིར་མི་འོང་གང་ཞིག མཐོང་
ལམ་ཐོབ་པའི་ཚེ་དེ་ཉིད་ལ་མྱང་འདས་མངོན་དུ་བྱེད་པ་དེ་ཕྱིར་མི་འོང་མཐོང་ཆོས་
ཞིའི་འཇོག་བྱེད། དེ་གང་ཞིག རྣམ་ཐར་བརྒྱད་ཐོབ་ལ་མ་ཉམས་པ་དེ་ཕྱིར་མི་འོང་
ལས་མངོན་བྱེད་ཀྱི་འཇོག་བྱེད་ཡིན་ཏེ། ཀུན་བཏུས་ལས། ལུས་ཀྱིས་མངོན་སུམ་དུ་
བྱེད་པ་གང་ཞེ་ན། གང་རྣམ་པར་ཐར་པ་བརྒྱད་ལ་བསམ་གཏན་པའི་གང་ཟག་གོ།



169
སྐབས་དང་པོ།
ཞེས་དང་། མཛོད་ལས། འགོག་པ་ཐོབ་པའི་ཕྱིར་མི་འོང་། །ལུས་ཀྱིས་མངོན་སུམ་
བྱེད་པར་འདོད། །ཅེས་པས་བསྟན། དེ་ལ་དབྱེ་ན། འདོད་པའི་རྟེན་ལ་མྱང་འདས་
མངོན་དུ་བྱེད་པའི་ཕྱིར་མི་འོང་ལུས་མངོན་བྱེད་དང་། གཟུགས་ཀྱི་རྟེན་ལ་མྱང་འདས་
མངོན་དུ་བྱེད་པའི་ཕྱིར་མི་འོང་ལུས་མངོན་བྱེད་དང་། སྲིད་རྩེའི་རྟེན་ལ་མྱང་འདས་
མངོན་དུ་བྱེད་པའི་ཕྱིར་མི་འོང་ལུས་མངོན་བྱེད་དང་གསུམ་ཡོད། ཕྱིར་མི་འོང་གི་
ས་མཚམས་ནི། འབྲས་བུ་རིམ་གྱིས་པའི་ཕྱིར་མི་འོང་འཇིག་རྟེན་པའི་སྒོམ་སྤངས་སུ་
གྱུར་པའི་འདོད་ཉོན་དགུ་པ་སྤངས་པའི་རྣམ་གྲོལ་ལམ་ནས་སྲིད་ཉོན་དགུ་པ་སྤོང་བའི་
བར་ཆད་མེད་ལམ་ལ་གནས་པའི་བར་ན་ཡོད། འབྲས་བུ་ཐོད་རྒལ་བའི་ཕྱིར་མི་འོང་
ནི་བདེན་པ་མངོན་རྟོགས་སྐད་ཅིག་བཅུ་དྲུག་པ་ནས། སྲིད་ཉོན་དགུ་པ་སྤོང་པའི་བར་
ཆད་མེད་ལམ་ལ་གནས་པའི་བར་དུ་ཡོད། །
བཞི་པ་དགྲ་བཅོམ་གྱི་སྐོར་ལ། ཞུགས་པ་དང་། འབྲས་གནས་གཉིས། དང༌
པོ་ནི། འབྲས་གནས་བཞིའི་ནང་ནས་གཙོ་བོར་གོང་མའི་ཆ་མཐུན་ལྔ་སྤངས་པས་རབ་
ཏུ་ཕྱེ་བའི་རིགས་སུ་གནས་པའི་དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་དུ་བརྩོན་བཞིན་
པའི་འཕགས་པའི་གང་ཟག་དེ་དགྲ་བཅོམ་ཞུགས་པའི་འཇོག་བྱེད། དབྱེ་ན། སྤང་
བྱ་ཅིག་ཆར་བའི་དགྲ་བཅོམ་ཞུགས་པ་དང་། སྤང་བྱ་རིམ་གྱིས་པའི་དགྲ་བཅོམ་ཞུགས་
པ་གཉིས། ཕྱི་མ་དང་ཕྱིར་མི་འོང་འབྲས་གནས་ཁྱད་པར་ཅན་དོན་གཅིག དང་པོ་
དང་སྤང་བྱ་ཅིག་ཆར་བའི་རྒྱུན་ཞུགས་འབྲས་གནས་ཁྱད་པར་ཅན་དོན་གཅིག ས་
མཚམས་ནི། སྤང་བྱ་རིམ་གྱིས་པའི་དགྲ་བཅོམ་ཞུགས་པ་སྒོམ་སྤངས་ཉོན་མོངས་ལྷག་
མ་སྤོང་བ་ལ་བརྩོན་པ་ནས་སྲིད་ཉོན་དགུ་པ་སྤོང་བའི་བར་ཆད་མེད་ལམ་གྱི་བར་དུ་



170
ཕར་ཕྱིན་སྤྱི་དོན། །
ཡོད། སྤང་བྱ་ཅིག་ཆར་བའི་དགྲ་བཅོམ་ཞུགས་པ་ཁམས་གསུམ་གྱི་སྒོམ་སྤངས་ཉོན་
མོངས་ཆེན་པོའི་ཆེན་པོ་དགུ་ཅིག་ཆར་སྤོང་བ་ནས། ཆུང་ངུའི་ཆུང་ངུ་དགུ་ཅིག་ཆར་
སྤོང་བའི་བར་ཆད་མེད་ལམ་ལ་གནས་ཀྱི་བར་དུ་ཡོད་དོ། །གོང་མའི་ཆ་མཐུན་ལྔ་
སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ལ་གནས་པའི་གང་ཟག་དགྲ་བཅོམ་
འབྲས་གནས་ཀྱི་འཇོག་བྱེད། གོང་མའི་ཆ་མཐུན་ལྔ་ཡོད་དེ། གཟུགས་གཟུགས་མེད་
ཀྱི་འདོད་ཆགས་དང་། རྒོད་པ་དང་། ང་རྒྱལ་དང་། ཉོན་མོངས་ཅན་གྱི་མ་རིག་པ་
རྣམས་ཡིན་པའི་ཕྱིར། དེ་ལ་དབྱེ་ན། སྤང་བྱ་རིམ་གྱིས་པའི་དགྲ་བཅོམ་འབྲས་གནས་
དང་། སྤང་བྱ་ཅིག་ཆར་བའི་དགྲ་བཅོམ་འབྲས་གནས་གཉིས། དང་པོ་དང་ཕྱིར་མི་
འོང་གི་རྟོགས་པ་སྔོན་དུ་སོང་བའི་དགྲ་བཅོམ་འབྲས་གནས་གཉིས་དོན་གཅིག གཉིས་
པ་དང་སྤང་བྱ་ཅིག་ཆར་བའི་རྒྱུན་ཞུགས་ཀྱི་རྟོགས་པ་སྔོན་དུ་སོང་བའི་དགྲ་བཅོམ་འབྲས་
གནས་གཉིས་དོན་གཅིག དབང་པོའི་སྒོ་ནས་དབྱེ་ན་ཡོངས་སུ་ཉམས་པའི་ཆོས་ཅན།
བདག་གསོད་པའི་ཆོས་ཅན། རྗེས་སུ་བསྲུང་བའི་ཆོས་ཅན། གནས་པ་ལས་མི་བསྐྱོད་
པའི་ཆོས་ཅན། རྟོགས་པའི་འོས་སུ་གྱུར་བའི་ཆོས་ཅན། མི་གཡོ་བའི་ཆོས་ཅན་དང་
དྲུག དེ་ཡང་དང་པོ་ལྔ་དད་མོས་དང་། དྲུག་པ་མཐོང་ཐོབ་ལས་བྱུང་བ་ཡིན་ཏེ། མཛོད་
ལས། ལྔ་ནི་དད་པས་མོས་ལས་སྐྱེས། །དེ་དག་རྣམ་གྲོལ་དུས་དང་སྦྱོར། །མི་གཡོའི་
ཆོས་ཅན་མི་གཡོ་བ། །དེ་ཕྱིར་དེ་དུས་མི་སྦྱོར་གྲོལ། །དེ་ནི་མཐོང་ཐོབ་རྒྱུ་ལས་བྱུང༌།།
ཞེས་གསུངས། བྱེ་བྲག་ཏུ་སྨྲ་བས་དང་པོ་ལྔ་དགྲ་བཅོམ་གྱི་འབྲས་བུ་ལས་ཉམས་ནས་
རྒྱུན་ཞུགས་ཀྱི་བར་དུ་འགྲོ་བར་ཡོད་པར་འདོད་ཀྱང་། མདོ་སྡེ་པ་མཐོང་ཆོས་ལ་བདེར་
གནས་ཙམ་ལས་ཉམས་སྲིད་ཀྱང་དགྲ་བཅོམ་ལས་ཉམས་པ་མེད་པར་འདོད་དེ། རང་



171
སྐབས་དང་པོ།
ལུགས་ཀྱང་ཕྱི་མ་ལྟར་རོ། །ཡང་སྒྲིབ་པ་སྤོང་ཚུལ་གྱི་སྒོ་ནས་དབྱེ་ན། ཤེས་རབ་
ཀྱིས་ཉོན་མོངས་རྐྱང་པའི་ཆ་ལས་རྣམ་པར་གྲོལ་བའི་དགྲ་བཅོམ་པ་དང་། ཏིང་ངེ་
འཛིན་གྱིས་གཉིས་ཀའི་ཆ་ལས་རྣམ་པར་གྲོལ་བའི་དགྲ་བཅོམ་པ་གཉིས་སུ་ཡོད་དེ།།
མཛོད་ལས། འགོག་ཐོབ་གཉིས་ཀ་ལས་རྣམ་གྲོལ། ཤེས་རབ་ཀྱིས་ནི་ཅིག་ཤོས་སོ།།
ཞེས་གསུངས། ས་མཚམས་ནི། ཟད་མི་སྐྱེ་ཤེས་པ་ཐོབ་པ་ནས་ལྷག་མེད་མྱང་འདས་
ཐོབ་པའི་བར་ན་ཡོད་དོ། །
སྨྲས་པ།
དོན་དམ་ཐེག་ཆེན་དགེ་འདུན་རྟོགས་བྱའི་ཕྱིར། །ཐ་སྙད་ཐེག་དམན་དགེ་འདུན་ལེགས་པར་བཤད། །
མང་ཐོས་ཚུལ་ལྡན་དགེ་འདུན་མཉེས་པར་མཛད། །དགེ་བས་ཀྱང་ནི་དགེ་འདུན་འཕེལ་གྱུར་ཅིག །
དེ་ལྟར་ཐེག་ཆེན་གྱི་གདམས་ངག་བཅུ་བཤད་ནས། དེའི་རྗེས་སུ་ཐེག་ཆེན་
གྱི་སྦྱོར་ལམ་འཆད་པའི་རྒྱུ་མཚན་ཡོད་དེ། ཐེག་པ་ཆེན་པོའི་ཚོགས་ལམ་གྱི་སྐབས་
སུ་གདམས་ངག་གིས་སྟོང་ཉིད་ལ་ཐོས་བསམ་གྱིས་སྒྲོ་འདོགས་བཅད་པ་ལས་སྟོང་ཉིད་
ལ་དམིགས་པའི་བསྒོམས་བྱུང་གཙོ་བོར་གྱུར་པའི་ཐེག་ཆེན་གྱི་སྦྱོར་ལམ་འབྱུང་བའི་
རྒྱུ་མཚན་གྱིས་དེ་ལྟར་བཤད་པའི་ཕྱིར། དེ་ཡང་མདོའི་དབང་དུ་བྱས་ན་སྒོམ་ལམ་
ལ་འདོམས་པའི་གདམས་ངག་གི་སྐབས་སུ། བྱང་ཆུབ་སེམས་དཔའི་རྩེ་མོའི་སྐྱོན་དུ་
མི་ལྟུང་བ་དེ་ལྟ་བུའི་དགེ་བའི་རྩ་བ་ཐམས་ཅད་ཡོངས་སུ་རྫོགས་པར་བགྱི་བར་འཚལ་
བའི་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་
བསླབ་པར་བགྱིའོ། །ཞེས་གསུངས་པ་དང་། དེ་ནས་ཚེ་དང་ལྡན་པ་ཤཱ་རིའི་བུས་ཚེ་
དང་ལྡན་པ་རབ་འབྱོར་ལ་འདི་སྐད་ཅེས་སྨྲས་སོ། །ཚེ་དང་ལྡན་པ་རབ་འབྱོར་ཇི་ལྟར་



172
ཕར་ཕྱིན་སྤྱི་དོན། །
ན་བྱང་ཆུབ་སེམས་དཔའ་སེམས་དཔའ་ཆེན་པོ་རྩེ་མོའི་སྐྱོན་དུ་ལྟུང་བ་ཡིན་ཞེས་དྲིས་
ཤིང་། དེ་སྐད་དུ་སྨྲས་པ་དང་། ཚེ་དང་ལྡན་པ་རབ་འབྱོར་གྱིས་ཚེ་དང་ལྡན་པ་ཤཱ་
རིའི་བུ་ལ་འདི་སྐད་ཅེས་སྨྲས་སོ། །ཚེ་དང་ལྡན་པ་ཤཱ་རིའི་བུ་བྱང་ཆུབ་སེམས་དཔའ་
སེམས་དཔའ་ཆེན་པོ་ཐབས་མི་མཁས་པས། ཕ་རོལ་ཏུ་ཕྱིན་པ་དྲུག་ལ་སྤྱོད་ཅིང་། ཐབས་
མཁས་པ་མི་ཤེས་བཞིན་དུ་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པའི་ཏིང་
ངེ་འཛིན་ལ་བརྟེན་ཏེ། ཉན་ཐོས་དང་རང་སངས་རྒྱས་ཀྱི་སར་ཡང་མི་ལྟུང་ལ་བྱང་
ཆུབ་སེམས་དཔའི་སྐྱོན་མེད་པར་ཡང་མི་འཇུག་པ་གང་ཡིན་པ་འདི་ནི་བྱང་ཆུབ་སེམས་
དཔའ་སེམས་དཔའ་ཆེན་པོའི་རྩེ་མོའི་སྐྱོན་ཞེས་བརྗོད་དོ། །ཞེས་སྨྲས་པ་དང་། ཤཱ་
རིའི་བུས་སྨྲས་པ་ཚེ་དང་ལྡན་པ་རབ་འབྱོར་ཅིའི་ཕྱིར་ན་བྱང་ཆུབ་སེམས་དཔའ་སེམས་
དཔའ་ཆེན་པོའི་སྐྱོན་དུ་འགྱུར་ཞེས་དྲིས་པ་ལ། རབ་འབྱོར་གྱིས་སྨྲས་པ། ཚེ་དང་
ལྡན་པ་ཤཱ་རིའི་བུ་འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་
རོལ་ཏུ་ཕྱིན་པ་ལ་སྤྱོད་པའི་ཚེ། གཟུགས་མི་རྟག་ཅེས་བྱ་བར་མངོན་པར་ཞེན་པ་དང་།
ལྷག་པར་གནས་པ་དང་། ཀུན་ཤེས་པ་དང་། ཞེས་སོགས་སྦྱོར་ལམ་གྱི་མདོ་རྣམས་
གསུངས། མདོ་དེའི་དགོངས་པ་བསྟན་བཅོས་སུ་འགྲེལ་བ་ལ། དམིགས་པ་དང་ནི་
རྣམ་པ་དང་། །ཞེས་སོགས་ཤོ་ལོ་ཀ་བཅུ་གཉིས་གསུངས་པ་ཡིན་ཏེ། དམིགས་པ་དང་
ནི་རྣམ་པ་དང་། །ཞེས་སོགས་ཀྱིས་ཐེག་ཆེན་གྱི་སྦྱོར་ལམ་ཐེག་དམན་གྱི་སྦྱོར་ལམ་
ལས་དམིགས་པ་རྣམ་པ་རྒྱུ་ཡོངས་འཛིན་ལྡན་ཚུལ་ཏེ་ཁྱད་ཆོས་ལྔའི་སྒོ་ནས་ཁྱད་པར་
དུ་འཕགས་ཚུལ་མདོར་བསྟན་ནས། དམིགས་པ་མི་རྟག་ལ་སོགས་པ། ཞེས་སོགས་
ལྷག་མ་རྣམས་ཀྱིས་རྒྱས་པར་འཆད་པའི་ཕྱིར།



173
173
སྐབས་དང་པོ།
སྐབས་འདིར་ཐེག་ཆེན་གྱི་སྦྱོར་ལམ་གྱི་མཐའ་དཔྱད་པ་ལ། རྟེན། ངོ་བོ།
དབྱེ་བ། སྐྱེ་ཚུལ། ཕྱེ་བ་སོ་སོའི་དོན། བློ་རིག་ལ་དཔྱད་པ་དང་དྲུག །དང་པོ་ལ་
གཉིས། ལུས་རྟེན་དང་། སེམས་རྟེན་ནོ། །དང་པོ་ནི། སྦྱོར་ལམ་དངོས་སུ་གསར་དུ་
སྐྱེ་བའི་ལུས་རྟེན་ཡོད་དེ། མཛོད་པ་ལྟར་ན། སྦྱོར་ལམ་དང་པོ་གསུམ་གླིང་གསུམ་
གྱི་མི་ཁོ་ན་དང་། ཆོས་མཆོག་འདོད་ལྷའི་རྟེན་ལ་སྐྱེ་བ་ཡོད་ཅིང་། ཐེག་ཆེན་པ་ལྟར་
ན་སྦྱོར་ལམ་དང་པོ་གསུམ་འདོད་པའི་ལྷ་མི་དང་གཟུགས་ཀྱི་རྟེན་ལ་སྐྱེ་ཞིང་། ཆོས་
མཆོག་འདོད་པའི་རྟེན་ཁོ་ན་ལ་སྐྱེ་བའི་ཕྱིར་གཟུགས་ཀྱི་རྟེན་ལ་ཆོས་མཆོག་དངོས་སུ་
གསར་དུ་སྐྱེ་བ་མེད་དེ། དེའི་རྟེན་ལ་མཐོང་ལམ་དངོས་སུ་གསར་དུ་སྐྱེ་བ་མེད་པ་གང་
ཞིག དེ་གཉིས་གསར་དུ་སྐྱེ་བའི་ལུས་རྟེན་གཅིག་པའི་ཕྱིར་ཏེ། མཛོད་ལས། དེ་ནི་
ཆོས་མཆོག་དང་ས་གཅིག ཞེས་གསུངས། གཉིས་པ་སེམས་རྟེན་ཡོད་དེ། སྤྱིར་
སྦྱོར་ལམ་དངོས་སུ་གསར་དུ་སྐྱེ་བའི་སེམས་རྟེན་དུ་གྱུར་པའི་བསམ་གཏན་ས་དྲུག་ཀ་
ཡོད་ཅིང་། ཐེག་ཆེན་གྱི་སྦྱོར་ལམ་དངོས་སུ་གསར་དུ་སྐྱེ་བའི་སེམས་རྟེན་ཡིན་ན་བསམ་
གཏན་གྱི་དངོས་གཞིའི་སྙོམས་འཇུག་ཡིན་དགོས་པའི་ཕྱིར། གཉིས་པ་ངོ་བོ་ནི། རང་
རྒྱུ་ཐེག་ཆེན་གྱི་ཐར་པ་ཆ་མཐུན་རྫོགས་རྗེས་སུ་བྱུང་བའི་བདེན་པ་མངོན་པར་རྟོགས་
པ་དང་རྗེས་སུ་མཐུན་པའི་ཐེག་ཆེན་གྱི་འཇིག་རྟེན་པའི་ལམ་དེ་ཐེག་ཆེན་སྦྱོར་ལམ་གྱི་
འཇོག་བྱེད་ཡིན། དེ་ཡིན་ན་བསྒོམས་བྱུང་གི་ཤེས་པ་ཡིན་པས་ནི་མ་ཁྱབ་སྟེ། དེར་
གྱུར་པའི་ཐོས་བསམ་གྱི་ཤེས་པ་ཡོད་པའི་ཕྱིར་ཏེ། ཀུན་བཏུས་ལས། ཚོགས་ཀྱི་གང་
ཡིན་པ་སྦྱོར་བའི་ཡང་དེ་ཡིན་ནོ། །ཞེས་དང་། ཆོས་ཉིད་རྣམ་འབྱེད་ཀྱི་འགྲེལ་པར།
ཐམས་ཅད་ནི་ཐོས་པ་དང་བསམས་པ་དང་བསྒོམས་པས་རབ་ཏུ་ཕྱེ་བ་སྟེ་ཞེས་གསུངས་



ཕར་ཕྱིན་སྤྱི་དོན།
__ _174
པའི་ཕྱིར། གསུམ་པ་ནི། ཐེག་ཆེན་གྱི་སྦྱོར་ལམ་ལ་གནས་སྐབས་ཀྱི་སྒོ་ནས་དབྱེ་ན།
ཆུང་ངུ་འབྲིང་ཆེན་པོ་གསུམ། ངོ་བོའི་སྒོ་ནས་དབྱེ་ན། ཐེག་ཆེན་གྱི་སྦྱོར་ལམ་དྲོད་
རྩེ་མོ་བཟོད་པ་ཆོས་མཆོག་དང་བཞི་ཡོད། བཞི་པ་སྐྱེ་ཚུལ་ནི། དམན་ལམ་སྔོན་མ་
སོང་གི་ཐེག་ཆེན་གྱི་ཚོགས་ལམ་དུ་ཇི་སྙེད་པ་ལ་དམིགས་པའི་བསྒོམས་བྱུང་གི་ཤེས་
རབ་ཡོད་དེ། དེར་མཁྱེན་གསུམ་གྱི་རྣམ་པའི་རིགས་མ་ལུས་པ་རྫོགས་པར་ཉམས་སུ་
ལེན་པའི་རྣམ་རྫོགས་སྦྱོར་བ་ཡོད་པ་གང་ཞིག ཟག་བཅས་ཀྱི་ཕུང་པོ་སྡུག་བསྔལ་
བ་དང་། མི་རྟག་པ་སོགས་ལ་དམིགས་པའི་བསྒོམས་བྱུང་གི་ཤེས་རབ་དང་། མི་
སྡུག་པ་སྒོམ་པ་སོགས་ཀྱི་བསྒོམས་བྱུང་ཡང་ཡོད་པའི་ཕྱིར། བྱང་སེམས་དེའི་རྒྱུད་
ལ་སྟོང་ཉིད་རྟོགས་པའི་བསྒོམས་བྱུང་གཙོ་བོར་གྱུར་པའི་མཁྱེན་པ་ནི་མེད་དེ། དེའི་
རྒྱུད་ལ་དེ་ནམ་སྐྱེས་པའི་ཚེ་ཐེག་ཆེན་གྱི་སྦྱོར་ལམ་དུ་འཕོས་པའི་ཕྱིར། འོ་ན་སྟོང་ཉིད་
ལ་དམིགས་པའི་ཤེས་རབ་གསུམ་ལ་ཁྱད་པར་ཅི་ཡོད་ཅེ་ན། དེ་གསུམ་ལ་ཁྱད་པར་
ཡོད་དེ། དམན་ལམ་སྔོན་དུ་མ་སོང་བའི་བྱང་སེམས་སྦྱོར་ལམ་པའི་རྒྱུད་ཀྱི་སྟོང་ཉིད་
ལ་དམིགས་པའི་ཐོས་བསམས་ཀྱི་ཤེས་རབ་ཀྱིས་ཡུལ་ཡུལ་ཅན་གཉིས་གཉིས་སྣང་རགས་
པ་དང་བཅས་པའི་སྒོ་ནས་སྟོང་ཉིད་རྟོགས། བསྒོམས་བྱུང་གི་ཤེས་རབ་ཀྱིས་གཉིས་
སྣང་ཕྲ་མོ་ཡོད་ཀྱང་སྔ་མ་དང་འདྲ་བའི་གཉིས་སྣང་རགས་པ་ལོག་ནས་ཆོས་ཉིད་དོན་
སྤྱིའི་ཚུལ་གྱིས་རྟོགས་པའི་ཕྱིར། དེ་ཡང་སྟོང་ཉིད་རྟོགས་པའི་ཞི་གནས་ལ་མཉམ་པར་
བཞག་བཞིན་པའི་ངང་ནས་སྟོང་ཉིད་ལ་རིགས་པས་དཔྱད་སྟོབས་ཀྱིས་ལུས་སེམས་ཤིན་
སྦྱངས་ཀྱི་བདེ་བ་འདྲེན་ནུས་པ་ན། སྟོང་ཉིད་ལ་དམིགས་པའི་ཞི་ལྷག་ཟུང་འབྲེལ་གྱི་
རྣལ་འབྱོར་ཐོབ་པར་འཇོག དེ་ལྟ་བུའི་ཞི་ལྷག་ཟུང་འབྲེལ་གྱི་སྦྱོར་ལམ་བཞི་ལ་གསལ་
I
，



17
སྐབས་དང་པོ།
སྣང་ཆེ་ཆུང་གི་ཁྱད་པར་ཡོད་དེ། དྲོད་རྩེའི་སྐབས་སུ་གཉིས་སྣང་རགས་པ་ལོག་ཀྱང་
གཉིས་སྣང་ཡོད་པར་རང་རྒྱུད་ལྡན་གྱི་གང་ཟག་དེས་མྱོང་སྟོབས་ཀྱིས་ངེས་ནུས། བཟོད་
པ་ཐོབ་པའི་ཚེ་དེས་དེ་ལྟར་ངེས་མི་ནུས་པའི་ཕྱིར་ཏེ། ཉན་ས་ལས། གཉིས་སྣང་ནུབ་
པ་ལྟར་སྣང་གི་གཉིས་སྣང་ནུབ་པ་ནི་མ་ཡིན་ནོ། །ཞེས་གསུངས་པའི་ཕྱིར། ལྔ་པ་
ཕྱེ་བ་སོ་སོའི་དོན་བཤད་པ་ནི། སྦྱོར་ལམ་བཞི་པོ་འདི་ལ་མདོ་སྡེ་རྒྱན་ལས། དེ་ཁོ་
ན་ཉིད་ལ་སྣང་བ་ཐོབ་པ་དང་། དེ་ཁོ་ན་ཉིད་ལ་སྣང་བ་མཆེད་པ་དང་། དེ་ཁོ་ན་ཉིད་
ཀྱི་ཕྱོགས་གཅིག་ལ་ཞུགས་པ་དང་། དེ་མ་ཐག་པའི་ཏིང་ངེ་འཛིན་ཞེས་པའི་ཐ་སྙད་
མཛད། སྔ་མ་ཁ་ཅིག གཟུང་བ་རང་བཞིན་མེད་པ་ལ་གསལ་སྣང་ཆུང་འབྲིང་
ཆེན་པོར་གྱུར་པ་དང་། འཛིན་པ་རང་བཞིན་མེད་པ་ལ་གསལ་སྣང་རྫོགས་པའི་སྒོ་
ནས་ཐེག་ཆེན་གྱི་སྦྱོར་ལམ་བཞིའི་ཁྱད་པར་འབྱེད་པ་མི་འཐད་དེ། ཆོས་ཉིད་ལ་རྩེ་
གཅིག་ཏུ་མཉམ་པར་བཞག་པའི་ཐེག་ཆེན་གྱི་སྦྱོར་ལམ་བཞི་ཀ་གཟུང་འཛིན་གྱི་ཆོས་
ཉིད་བདེན་སྟོང་ལ་མཉམ་པར་བཞག་ཅིང་དེ་དག་གི་ཆོས་ཉིད་ཀྱི་དོན་སྤྱི་གསལ་པོར་
ཤར་བ་ཡང་མཚུངས་པའི་ཕྱིར། འོ་ན་སྦྱོར་ལམ་བཞིའི་ཁྱད་པར་གང་ཞེ་ན། རྒྱན་
ལས། དེ་ཚེ་དེ་ཡི་གཟུང་བ་ཡི། །རྣམ་པར་གཡེང་བ་དེ་སྤོང་འགྱུར། །ཞེས་དང་།
འདི་ལྟར་དེ་ཡི་མཇུག་ཐོགས་སུ། །འཛིན་པའི་རྣམ་པར་གཡེང་བ་སྤོང་། །ཞེས་གསུངས་
པ་ལྟར་སྤང་བྱ་སྤོང་བའི་ནུས་པའི་སྒོ་ནས་བཞག་པ་ཡིན་ཏེ། དྲོད་རྩེ་གཉིས་ཀྱི་གནས་
སྐབས་སུ་གཟུང་བ་བདེན་འཛིན་ཀུན་བརྟགས་མངོན་གྱུར་བ་སྤོང་བའི་ནུས་པ་གོང་འཕེལ་
དུ་གྱུར། བཟོད་པ་སྐྱེས་པའི་ཚེ་གཟུང་བ་བདེན་འཛིན་ལྷན་སྐྱེས་མངོན་གྱུར་གྱི་ཡང་
ནུས་པ་རགས་པ་ཉམས་པར་བྱས་པས། མཉམ་བཞག་ལས་ལངས་པའི་རྗེས་ཐོབ་ཏུ་



ཕར་ཕྱིན་སྤྱི་དོན།
176
གཟུང་བྱའི་ཆོས་རྣམས་རྫུན་པ་སྒྱུ་མ་ལྟ་བུར་རྟོགས་པ་དང་། ཆོས་མཆོག་སྐྱེས་པའི་
ཚེ་འཛིན་པ་ལ་ཡང་སྒོམ་པའི་སྟོབས་ཀྱིས་དེ་ལྟར་རྟོགས་ནུས་པའི་ཕྱིར། རིམ་པ་དེ་
ལྟར་འོང་བའི་རྒྱུ་མཚན་ཡོད་དེ། གཟུང་བ་དང་འཛིན་པ་གཉིས་ལ་བདེན་ཞེན་མངོན་
གྱུར་བ་སྤངས་དཀའ་སླའི་ཁྱད་པར་ཡོད་པའི་དབང་ལས་ཡིན་པའི་ཕྱིར། དྲུག་པ་བློ་
རིག་ལ་དཔྱད་པ་ནི། སྔ་མ་ཁ་ཅིག དམན་ལམ་སྔོན་དུ་མ་སོང་བའི་ཆོས་ཉིད་ལ་རྩེ་
གཅིག་ཏུ་མཉམ་པར་བཞག་པའི་ཐེག་ཆེན་གྱི་སྦྱོར་ལམ་ཆོས་ཉིད་ལ་རྟོག་བྲལ་དུ་འདོད་
པ་མི་རིགས་ཏེ། སོ་སྐྱེ་ལ་ཆོས་ཉིད་ལྐོག་ཏུ་གྱུར་པའི་ཕྱིར་དང་། སོ་སྐྱེའི་རྒྱུད་ཀྱི་རྟོག་
མེད་ཀྱི་ཤེས་པས་ཆོས་ཉིད་འཇལ་བ་མི་སྲིད་པའི་ཕྱིར། གཞན་ཡང་དེ་འདྲའི་སྦྱོར་ལམ་
དེ་ཆོས་ཉིད་ལ་འཁྲུལ་ཤེས་ཡིན་ནམ། མ་འཁྲུལ་བའི་ཤེས་པ་ཡིན། དང་པོ་ལྟར་ན།
དེ་ཆོས་ཅན། ཆོས་ཉིད་ལ་སྒྲོ་འདོགས་སེལ་བྱེད་མ་ཡིན་པར་ཐལ། དེ་ལ་རྟོག་མེད་
ལོག་ཤེས་ཡིན་པའི་ཕྱིར། མ་གྲུབ་ན་སོང་། དེར་ཐལ། དེ་ལ་རྟོག་བྲལ་དང་། དེ་ལ་
འཁྲུལ་ཤེས་ཀྱི་གཞི་མཐུན་ཡིན་པའི་ཕྱིར། གཉིས་པ་ལྟར་ན། དེ་ལྟ་བུའི་སྦྱོར་ལམ་
དེ་མཐོང་སྤངས་ཀྱི་དངོས་གཉེན་ཡིན་པའམ། དེ་སྤངས་པའི་ལམ་གང་རུང་ཡིན་པར་
ཐལ། དེ་ཆོས་ཉིད་ལ་རྟོགས་པ་དང་བྲལ་ཞིང་མ་འཁྲུལ་པའི་ཤེས་པ་ཡིན་པའི་ཕྱིར།
ཡང་ཁ་ཅིག དེ་ལྟ་བུའི་སྦྱོར་ལམ་དེ་གཅིག་དུ་བྲལ་གྱི་རྟགས་ལ་བརྟེན་པའི་རྗེས་
དཔག་ཡིན། ཞེས་ཟེར་བ། མི་འཐད་དེ། དེ་ལྟར་ན་ཤེས་རབ་གསུམ་གྱི་རྣམ་དབྱེ་
མི་ཤེས་པར་འགྱུར་བའི་ཕྱིར་ཏེ། རྗེས་དཔག་ཡིན་ན་བསམས་བྱུང་གི་བློ་ཡིན་དགོས་
ཤིང་། དེ་འདྲའི་སྦྱོར་ལམ་ཆོས་ཉིད་ལ་བསྒོམས་བྱུང་དུ་བཞག་དགོས་པའི་ཕྱིར། རང་
གི་ལུགས་ནི། དེ་ལྟ་བུའི་སྦྱོར་ལམ་དེ་ཆོས་ཉིད་ལ་རྟོག་པ་དཔྱད་ཤེས་ཡིན་ཏེ། དེ་



177
སྐབས་དང་པོ།
ཆོས་ཉིད་རྟོགས་ཟིན་རྟོགས་པའི་ཚད་མིན་གྱི་ཞེན་རིག་ཡིན་པའི་ཕྱིར། ཁོ་ན་རེ། དེ་
ལ་ཆོས་ཉིད་གསལ་བར་མི་སྣང་བར་ཐལ། དེ་ཆོས་ཉིད་ལ་རྟོག་པ་ཡིན་པའི་ཕྱིར། ཁྱབ་
སྟེ༑ རྣམ་འགྲེལ་ལས། རྣམ་པར་རྟོག་དང་རྗེས་འབྲེལ་བའི། །དོན་གསལ་སྣང་བ་
ཅན་མ་ཡིན། །ཞེས་གསུངས་པའི་ཕྱིར་ན། མ་ཁྱབ་སྟེ། སྦྱོར་ལམ་དེ་ལ་ཆོས་ཉིད་
དང་ཆོས་ཉིད་ཀྱི་དོན་སྤྱི་གཉིས་ཀ་གསལ་བར་སྣང་བ་རྣམ་བཤད་ལས་གསུངས་ཤིང་།
དེ་སྣང་ན་ཆོས་ཉིད་དང་ཆོས་ཉིད་ཀྱི་དོན་སྤྱི་གཉིས་གཅིག་ཏུ་འདྲེས་ནས་གསལ་བར་
སྣང་དགོས་པའི་ཕྱིར་དང་། རྣམ་འགྲེལ་གྱི་ལུང་དོན། ཆོས་ཉིད་ལྟ་བུ་ལ་རྟོག་པ་ཡིན་
ན་དེ་ལྟ་བུ་རང་གི་དོན་སྤྱི་དང་མ་འདྲེས་པར་གསལ་བར་མི་སྣང་བས་ཁྱབ་ཅེས་པའི་
དོན་ཡིན་པའི་ཕྱིར། དབུ་མ་ཐལ་འགྱུར་བ་ལྟར་ན་སྦྱོར་ལམ་དེ་ཆོས་ཉིད་ལ་མངོན་
སུམ་གྱི་ཚད་མ་ཡིན་པར་བཞག་དགོས་ཤིང་། དེ་ལྟར་ནའང་། དེ་ཉིད་རྟོག་པ་ཡིན་
པ་མི་འགལ་བས་ཆོས་ཉིད་མངོན་སུམ་དུ་མ་རྟོགས་པར་དོན་སྤྱིའི་ཚུལ་གྱིས་རྟོགས་སམ།
དོན་སྤྱིའི་ཚུལ་དུ་རྟོགས་ཞེས་སྨྲ་བར་བྱའོ། །འོ་ན་དམིགས་པ་མི་རྟག་ཞེས་སོགས་ཀྱིས་
ཐེག་ཆེན་གྱི་སྦྱོར་ལམ་ཐེག་དམན་གྱི་སྦྱོར་ལམ་ལས་ཁྱད་ཆོས་ལྔའི་སྒོ་ནས་ཁྱད་པར་
དུ་འཕགས་པ། རྒྱས་པར་འཆད་ཚུལ་ཇི་ལྟར་ཡིན་ཞེ་ན། བཤད་དུ་ཡོད་དེ། དམིགས་
པ་མི་རྟག་ལ་སོགས་པ། །བདེན་པའི་རྟེན་ཅན། ཞེས་པས་དམིགས་པའི་སྒོ་ནས་ཁྱད་
པར་དུ་འཕགས་པ་དང་། དེ་ཡི་ནི། རྣམ་པ་མངོན་ཞེན་ལ་སོགས་འགོག །ཞེས་པས་
རྣམ་པའི་སྒོ་ནས་ཁྱད་པར་དུ་འཕགས་པ་དང་། ཐེག་པ་གསུམ་ཆར་ཐོབ་པའི་རྒྱུ། །ཞེས་
པས་རྒྱུའི་སྒོ་ནས་ཁྱད་པར་དུ་འཕགས་པ་དང་། སེམས་མི་འགོང་པ་ཉིད་ལ་སོགས།
།ཞེས་སོགས་ཀྱིས་ཡོངས་འཛིན་གྱི་སྒོ་ནས་ཁྱད་པར་དུ་འཕགས་པ་དང་། གཞི་དང་



178
ཕར་ཕྱིན་སྤྱི་དོན།
དེ་ཡི་གཉེན་པོ་ཡི། །ཞེས་སོགས་ཀྱིས་ལྡན་ཚུལ་གྱི་སྒོ་ནས་ཁྱད་པར་དུ་འཕགས་པར་
བསྟན་པའི་ཕྱིར། དང་པོ་ཡིན་ཏེ། དེས་ཐེག་ཆེན་གྱི་སྦྱོར་ལམ་གྱིས་བདེན་བཞི་ལ་
རིགས་པའི་རྣམ་གྲངས་མཐའ་ཡས་པའི་སྒོ་ནས་དམིགས་པར་བསྟན་པ་གང་ཞིག ཐེག་
དམན་གྱི་སྦྱོར་ལམ་ལ་དེ་མེད་པའི་ཕྱིར། གཉིས་པ་ཡིན་ཏེ། དེས་ཐེག་ཆེན་གྱི་སྦྱོར་
ལམ་གྱིས་སྟོང་ཉིད་རིགས་པའི་རྣམ་གྲངས་མཐའ་ཡས་པའི་སྒོ་ནས་རྟོགས་པར་བསྟན་
པ་གང་ཞིག ཐེག་དམན་ལ་དེ་མེད་པའི་ཕྱིར། འོ་ན་དྲོད་ཆུང་ངུའི་དམིགས་པ་སྟོན་
པའི་སྐབས་འདིར། དམིགས་པ་མི་རྟག་ལ་སོགས་པ། །བདེན་པའི་རྟེན་ཅན། ཞེས་
པའི་ཚིག་དངོས་སུ་སྨོས། དམིགས་རྣམ་ལྷག་མ་རྣམས་སྟོན་པའི་སྐབས་སུ། བདེན་
པའི་རྟེན་ཅན། ཞེས་པའི་ཚིག་དངོས་སུ་མ་སྨོས་པ་མི་འཐད་དེ། དམིགས་རྣམ་ལྷག་
མ་རྣམས་ཀྱི་སྐབས་སུ་ཡང་བདེན་པ་བཞི་ལ་དམིགས་ནས་དེའི་ཁྱད་ཆོས་སྟོང་པ་ཉིད་
ལ་སོགས་པ་རྟོགས་པའི་ཕྱིར་ཞེ་ན། སྐྱོན་མེད་དེ། དམིགས་རྣམ་ལྷག་མ་སྟོན་པའི་
རྒྱན་གྱི་གཞུང་ཚིག་ལ་བརྟེན་ནས། དམིགས་རྣམ་ལྷག་མ་རྣམས་བདེན་བཞི་ལ་བརྟེན་
པར་རྟོགས་ནུས་པའི་ཕྱིར་ཏེ། དེ་བདེན་བཞི་ལ་ལྟོས་པའི་ཆོས་བརྗོད་ཀྱི་སྒྲ་ཡིན་པའི་
ཕྱིར། ཁྱབ་སྟེ། གཞི་གཅིག་ལ་ལྟོས་པའི་ཆོས་དང་ཆོས་ཅན་བརྗོད་པའི་སྒྲ་གཉིས་
ཉན་པ་པོའི་བློ་ངོར་ཁྱད་པར་གཞན་སྤོང་མི་སྤོང་མ་གཏོགས་བརྗོད་བྱ་རྫས་གཞན་མ་
ཡིན་པའི་ཕྱིར་ཏེ། རིགས་པའི་དབང་ཕྱུག་གིས། ཁྱད་པར་གཞན་ནི་སྤོང་བ་དང་།།
ཞེས་སོགས་གསུངས་པ་ལས་གྲུབ་པའི་ཕྱིར་ཏེ། འགྲེལ་པར། ཁྱད་པར་གཞན་སྤོང་
བ་དང་མི་སྤོང་བ་མ་གཏོགས་པར་འདི་དག་ལ་དོན་གྱི་ཁྱད་པར་ནི་འགའ་ཡང་མེད་དོ་
ཞེས་ལུགས་ལས་འབྱུང་བའི་ཕྱིར་རོ། །ཞེས་གསུངས། དེ་ལྟར་ན་གཞི་གཅིག་ལ་ལྟོས་



སྐབས་དང་པོ།
པའི་ཆོས་བརྗོད་ཀྱི་སྒྲ་དང་ཆོས་ཅན་བརྗོད་པའི་སྒྲའི་ངོ་བོ་བཞག་ཏུ་ཡོད་དེ། དོན་དེ་
ཁྱད་གཞི་ཁྱད་ཆོས་གཉིས་ཀྱི་ནང་ནས་གཙོ་བོར་ཁྱད་ཆོས་ལྟ་བུར་གོ་བར་བྱེད་པའི་མཉན་
བྱ་དེ་དོན་དེ་ལ་ལྟོས་པའི་ཆོས་བརྗོད་ཀྱི་སྒྲའི་ངོ་བོ་དང་། དོན་དེ་ཁྱད་གཞི་ཁྱད་ཆོས་
གཉིས་ཀྱི་ནང་ནས་གཙོ་བོར་ཁྱད་གཞི་ལྟ་བུར་གོ་བར་བྱེད་པའི་མཉན་བྱ་དེ་དོན་དེ་ལ་
ལྟོས་པའི་ཆོས་ཅན་བརྗོད་པའི་སྒྲའི་ངོ་བོ་ཡིན་པའི་ཕྱིར། དཔེར་ན་མཆི་གུའི་ལུས་ཞེས་
བརྗོད་པའི་སྒྲ་དེ་མཆི་གུ་ལ་ལྟོས་ཏེ་ཆོས་བརྗོད་ཀྱི་སྒྲ་དང་། ལུས་ལ་ལྟོས་ཏེ་ཆོས་ཅན་
བརྗོད་པའི་སྒྲ་ཡིན་པ་ལྟ་བུ་སྟེ། རྣམ་འགྲེལ་ལས། དེ་སྤྱི་ཡན་ལག་ཏུ་བྱས་ཏེ། །བུམ་
པ་ཡི་ནི་གཟུགས་སོ་ཞེས། །ཞེས་པའི་དགོངས་པའོ། །འོ་ན་དམིགས་རྣམ་ལྷག་མའི་
སྐབས་སུ། བདེན་པའི་རྟེན་ཅན་ཞེས་པའི་ཚིག་དངོས་སུ་མི་བརྗོད་པའི་རྒྱུ་མཚན་ཅི་
ཡིན་ཞེ་ན། དེའི་རྒྱུ་མཚན་ཡོད་དེ། ཚིགས་བཅད་སྦྱར་སླ་བའི་ཆེད་ཡིན་པའི་ཕྱིར་
ཏེ༔ འགྲེལ་པར། རྣམ་པ་གཅིག་ཏུ་ན་ཚིག་ལེའུར་བྱས་པ་བསྡེབས་པའི་ངོར་ཐ་དད་
པར་བརྗོད་ཀྱང་། ཞེས་གསུངས་པའི་ཕྱིར། གསུམ་པ་ཡིན་ཏེ། དེས་ཐེག་ཆེན་གྱི་
སྦྱོར་ལམ་རྟོགས་རིགས་གསུམ་ཚང་བའི་ཐེག་ཆེན་གྱི་མཐོང་ལམ་གྱི་རྒྱུར་བསྟན་པ་གང་
ཞིག ཐེག་དམན་ལ་དེ་མེད་པའི་ཕྱིར། བཞི་པ་འོག་ཏུ་འཆད། ལྔ་པ་ཡིན་ཏེ། དེས་
ཐེག་ཆེན་གྱི་སྦྱོར་ལམ་དྲོད་སོགས་བཞི་ལ་ཤེས་རབ་ཀྱི་གཟུང་འཛིན་གྱི་རྣམ་པར་རྟོག་
པ་མངོན་གྱུར་བ་བཞི་རིམ་པ་བཞིན་སྤང་བྱར་ལྡན་པར་བསྟན་པ་གང་ཞིག ཐེག་དམན་
ལ་དེ་མེད་པའི་ཕྱིར། དང་པོ་གྲུབ་སྟེ། ཉི་སྣང་ལས། ད་ནི་རྣམ་པར་རྟོག་པ་བཞི་
དང་ལྡན་པ་ཡང་དག་པར་བརྗོད་པར་བྱ་བ་ཡིན་ཏེ། ཞེས་གསུངས་ཤིང་། ཉན་ཐོས་
སློབ་པ་རྣམས་ཀྱིས་ཉོན་སྒྲིབ་སྤང་བྱའི་གཙོ་བོར་བྱས་ནས་སྤོང་བ་ལ་མ་འབད་ན་མྱང་



180
ཕར་ཕྱིན་སྤྱི་དོན།
འདས་མི་ཐོབ་པས། དེའི་ཆེད་དུ་འབད་པ་ལྟར་བྱང་ཆུབ་སེམས་དཔའ་རྣམས་ཀྱིས་
ཀྱང་བདེན་འཛིན་སྤང་བྱའི་གཙོ་བོར་བྱས་ནས་སྤོང་བ་ལ་མ་འབད་ན་རྣམ་མཁྱེན་མི་
ཐོབ་པས་དེའི་ཆེད་དུ་འབད་པར་བྱེད་པའི་ཕྱིར་ཏེ། མདོ་ལས། བྱང་ཆུབ་སེམས་དཔའ་
རྣམས་ཀྱི་ཉོན་མོངས་པ་ནི་རྣམ་པར་རྟོག་པའོ། །ཞེས་གསུངས། དེའི་དོན་ཡ: ོད་
དེ༑ ཐེག་ཆེན་གྱི་སྦྱོར་ལམ་དྲོད་ཀྱིས་ཤེས་སྒྲིབ་ཀུན་ནས་ཉོན་མོངས་གཟུང་རྟོག་མངོན་
གྱུར་བ་མགོ་གནོན་ནུས་པ་ལྟར་དུ་ཤེས་སྒྲིབ་རྣམ་བྱང་གཟུང་རྟོག་མངོན་གྱུར་བ་མགོ་
གནོན་མི་ནུས། རྩེ་མོས་ཤེས་སྒྲིབ་རྣམ་བྱང་གཟུང་རྟོག་མངོན་གྱུར་བ་མགོ་གནོན་ནུས་
པ་ལྟར་དུ་ཤེས་སྒྲིབ་རྗེས་འཛིན་རྟོག་པ་མངོན་གྱུར་བ་མགོ་གནོན་མི་ནུས། བཟོད་པས་
ཤེས་སྒྲིབ་རྫས་འཛིན་རྟོག་པ་མངོན་གྱུར་བ་མགོ་གནོན་ནུས་པ་ལྟར་དུ་ཤེས་སྒྲིབ་བཏགས་
འཛིན་རྟོག་པ་མངོན་གྱུར་བ་མགོ་གནོན་མི་ནུས་ཅེས་པའི་དོན་ཡིན་པའི་ཕྱིར།
སྐབས་འདིར་རྟོག་པའི་མཐའ་དཔྱད་པ་ལ་གཉིས། རྟོག་པ་སྤྱིའི་རྣམ་བཞག་
དང་། འདིར་བསྟན་རྟོག་པའི་ངོས་འཛིན་ནོ། །དང་པོ་ཡོད་དེ། དབུས་མཐའ་ལས།
ཡང་དག་མ་ཡིན་ཀུན་རྟོག་ནི། །སེམས་དང་སེམས་བྱུང་ཁམས་གསུམ་པ། །ཞེས་
ཁམས་གསུམ་གང་རུང་གི་སས་བསྡུས་ཀྱི་གཉིས་སྣང་འཁྲུལ་པའི་ཆར་གྱུར་པའི་སེམས་
སེམས་བྱུང་ལ་རྟོག་པར་བཤད་པ་དང་། མཛོད་ལས། རྟོག་དང་དཔྱོད་པ་རྩིང་ཞིབ་
ཉིད། །ཅེས་རང་ཡུལ་ལ་རྩིང་བའི་རྣམ་པས་འཇུག་པའི་བློ་ལ་རྟོག་པར་བཤད་པ་དང་།
རྣམ་འགྲེལ་ལས། ཤེས་གང་གང་ལ་སྒྲ་དོན་འཛིན། །དེ་ནི་དེ་ལ་རྟོག་པ་ཡིན། །ཅེས་
སྒྲ་དོན་འདྲེས་རུང་དུ་འཛིན་པའི་ཞེན་རིག་ལ་རྟོག་པར་བཤད་པ་རྣམས་ཡོད་པའི་ཕྱིར་
གཉིས་པ་ནི། དེ་ཡང་འདིར་བསྟན་རྟོག་པ་ནི། གོང་དུ་རྟོག་པ་གསུམ་བཤད་པའི་ནང་



181
སྐབས་དང་པོ།
ནས། ཕྱི་མ་ལྟར་ཡིན་ལ། འོན་ཀྱང་གང་ཟག་གི་བདག་འཛིན་ལྟ་བུ་འདིར་བསྟན་
རྟོག་པ་མིན་ཏེ། ཉོན་སྒྲིབ་ཡིན་པའི་ཕྱིར། གཟུགས་ཕྱི་རོལ་དོན་དུ་འཛིན་པའི་རྟོག་
པ་ཡང་འདིར་བསྟན་རྟོག་པ་མིན་ཏེ། རང་རྒྱལ་གྱི་སྦྱོར་ལམ་བཞིའི་སྤང་བྱར་ལྡན་
ཅིང་དགྲ་བཅོམ་ཐོབ་ནས་དེ་ཟད་པར་སྤངས་པའི་ཕྱིར། ཡིན་ཚུལ་ནི། ཆོས་ཀྱི་བདག་
འཛིན་གྱི་སྟེང་ནས་འདིར་བསྟན་རྟོག་པ་འཇོག་པ་ཡིན་ཏེ། འདིར་བསྟན་རྟོག་པ་ཡིན་
ན་བདེན་འཛིན་ཕྲ་མོ་ཡིན་དགོས་པའི་ཕྱིར། འདི་བཤད་པ་ལ་ལྔ་ཡོད་དེ། གྲངས་ངེས་
པ༑ གོ་རིམས་ངེས་པ། ངོ་བོ་བཤད་པ། དགག་སྒྲུབ་གང་གི་རྣམ་པ་ཡིན་བཤད་པ།
ཁྱད་ཆོས་སུ་འགྱུར་ཚུལ་བཤད་པ་རྣམས་སུ་ཡོད་པའི་ཕྱིར། དང་པོ་ཡོད་དེ། ཡུལ་
ལ་གཟུང་འཛིན་གཉིས་སུ་གྲངས་ངེས་པའི་ཆ་ནས་སྐབས་འདིར་བསྟན་པའི་རྟོག་པ་ལ་
གཟུང་རྟོག་དང་འཛིན་རྟོག་གཉིས་སུ་གྲངས་ངེས་པ་དང་། བྱེ་བྲག་ཏུ་ཡུལ་གཟུང་བ་
ལ་ཀུན་ནས་ཉོན་མོངས་ཀྱི་ཆོས་དང་རྣམ་བྱང་གི་ཆོས་གཉིས་སུ་གྲངས་ངེས་པའི་ཆ་ནས་
གཟུང་རྟོག་ལ་ཉོན་མོངས་གཟུང་རྟོག་དང་རྣམ་བྱང་གཟུང་རྟོག་གཉིས་སུ་གྲངས་ངེས།
ཡུལ་ཅན་འཛིན་པ་ལ་བཏགས་འཛིན་དང་རྫས་འཛིན་གཉིས་སུ་གྲངས་ངེས་པའི་ཆ་ནས་
འཛིན་རྟོག་ལ་རྫས་འཛིན་རྟོག་པ་དང༌། བཏགས་འཛིན་རྟོག་པ་གཉིས་སུ་གྲངས་ངེས་
པར་གྲུབ་པའི་ཕྱིར། གཉིས་པ་གོ་རིམས་ངེས་པ་ཡིན་ཏེ། ཡུལ་ལ་བདེན་ཞེན་སྤང་
དཀའ་སླའི་སྒོ་ནས་དེ་ལྟར་ངེས་པའི་ཕྱིར་ཏེ། ཡུལ་གཟུང་བ་ལ་བདེན་ཞེན་སྤོང་པ་ལས་
ཡུལ་ཅན་འཛིན་པ་ལ་བདེན་ཞེན་སྤོང་དཀའ། སྤང་བྱ་ཉོན་མོངས་ལ་བདེན་ཞེན་སྤོང་
བ་ལས་གཉེན་པོ་རྣམ་བྱང་ལ་བདེན་ཞེན་སྤོང་དཀའ། རྫས་འཛིན་ལོག་ཤེས་ལ་བདེན་
ཞེན་སྤོང་བ་ལས་བཏགས་འཛིན་བློ་དོན་མཐུན་ལ་བདེན་ཞེན་སྤོང་དཀའ་བའི་ཕྱིར།



182
ཕར་ཕྱིན་སྤྱི་དོན།
གསུམ་པ་ངོ་བོ་བཤད་དུ་ཡོད་དེ། །སྔ་མ་ཁ་ཅིག་ །ཡུལ་ལ་གཟུང་བ་དང་ཡུལ་ཅན་
ལ་འཛིན་པར་འཆད་ཀྱང་། ལོཙྪ་བ་ཆེན་པོ་ལོངས་སྤྱོད་བྱ་ལ་གཟུང་བ་དང་། ལོངས་
སྤྱོད་བྱེད་ལ་འཛིན་པར་བཞེད་པ་དོན་ལ་གནས་ཤིང་། རྟོག་པ་གཉིས་ཀྱང་གཟུང་བ་
ལ་རྟོག་པས་གཟུང་རྟོག འཛིན་པ་ལ་རྟོག་པས་འཛིན་རྟོག ཞེས་དམིགས་པའི་སྒོ་
ནས་འབྱེད་པ་དང་། ཡང་གཟུང་བ་རུ་རྟོག་པས་གཟུང་རྟོག འཛིན་པ་རུ་རྟོག་པས་
འཛིན་རྟོག་གོ །ཞེས་རྣམ་པའི་སྒོ་ནས་འབྱེད་པར་འདོད་པ་ཡོད་ཀྱང་། རང་ལུགས་
དེ་གཉིས་ཀའི་དབང་དུ་བྱས་ཏེ། དམིགས་ཡུལ་གཟུང་བའི་ཆོས་ལ་དམིགས་ནས་ལོངས་
སྤྱོད་བྱར་བདེན་པར་འཛིན་པའི་བདེན་འཛིན་དེ་འདིར་བསྟན་ཤེས་སྒྲིབ་གཟུང་རྟོག་དང་།
དམིགས་ཡུལ་འཛིན་པའི་ཆོས་ལ་དམིགས་ནས་ལོངས་སྤྱོད་བྱེད་དུ་བདེན་པར་འཛིན་
པའི་བདེན་འཛིན་དེ་འདིར་བསྟན་ཤེས་སྒྲིབ་འཛིན་རྟོག་ཏུ་འཇོག་ལ། དེས་མཚོན་ནས་
ཤེས་སྒྲིབ་ཀུན་ནས་ཉོན་མོངས་གཟུང་རྟོག་དང་རྣམ་བྱང་གཟུང་རྟོག་གཉིས་དང་། ཤེས་
སྒྲིབ་རྫས་འཛིན་རྟོག་པ་དང་། བཏགས་འཛིན་རྟོག་པ་གཉིས་ཏེ་བཞིའི་ངོ་བོ་ཡང་ཤེས་
པར་ནུས་པའི་ཕྱིར་རོ། །འདིར་བསྟན་ཤེས་སྒྲིབ་རྟོག་པ་ཡིན་ན་ཤེས་སྒྲིབ་གཟུང་རྟོག་
དང་འཛིན་རྟོག་གང་རུང་ཡིན་མི་དགོས་ཏེ། ཉན་རང་གི་ལམ་འབྲས་ལ་དམིགས་ནས་
བྱང་སེམས་ལམ་གྱི་ལྡོག་བྱར་བདེན་པར་འཛིན་པའི་བདེན་འཛིན་དེ་འདིར་བསྟན་ཤེས་
སྒྲིབ་རྟོག་པ་ཡིན་པའི་ཕྱིར་རོ། །འོ་ན་ཤེས་སྒྲིབ་ཀུན་ནས་ཉོན་མོངས་གཟུང་རྟོག་དང་།
རྣམ་བྱང་གཟུང་རྟོག་གཉིས་འགལ་ལམ་མི་འགལ་ཞེ་ན། འདི་ལ་ཁ་ཅིག ཉི་སྣང་
ལས། གཟུང་བའི་རྣམ་པར་རྟོག་པ་དང་པོ་གང་ཡིན་པ་དེ་ནི་གཉིས་པའང་ཡིན་ནོ། །ཞེས་
པའི་ཚིག་ལ་བརྟེན་ནས། འཕགས་པའི་ལུགས་ལ་ཤེས་སྒྲིབ་ཀུན་ནས་ཉོན་མོངས་གཟུང་



183
-
-
-
1
སྐབས་དང་པོ།
རྟོག་ཡིན་ན་རྣམ་བྱང་གཟུང་རྟོག་ཡིན་པས་ཁྱབ་པར་མཛད་ཀྱང་། རང་གི་ལུགས་
ནི༔ འཕགས་པའི་ལུགས་ལ་ཤེས་སྒྲིབ་ཀུན་ནས་ཉོན་མོངས་གཟུང་རྟོག་དང་། ཤེས་
སྒྲིབ་རྣམ་བྱང་གཟུང་རྟོག་གི་ཐ་སྙད་མི་མཛད་པར་དངོས་པོ་ཙམ་གྱི་གཞི་ལ་བརྟེན་པའི་
གཟུང་རྟོག་དང་པོ་དང་། གཟུང་རྟོག་གཉིས་པ་ཞེས་པའི་ཐ་སྙད་མཛད་པར་གསལ་
ལ༑ དེ་ལྟར་བྱས་ན་ཤེས་སྒྲིབ་གཟུང་རྟོག་དང་པོའི་དམིགས་ཡུལ་ལ་ཀུན་ནས་ཉོན་
མོངས་ཕྱོགས་ཀྱི་བདེན་པ་དང་། རྣམ་བྱང་ཕྱོགས་ཀྱི་བདེན་པ་གཉིས་ཡོད་པ་ལས།
དམིགས་ཡུལ་རྣམ་བྱང་ཕྱོགས་ཀྱི་བདེན་པ་ལ་དམིགས་ནས་ལོངས་སྤྱོད་བྱར་བདེན་
པར་ཞེན་པའི་བདེན་འཛིན་ཡིན་ན་ཤེས་སྒྲིབ་གཟུང་རྟོག་གཉིས་པ་ཡིན་པས་ཁྱབ་པར་
བཞེད་པ་ཡིན་ཏེ། ཉི་སྣང་ལས། དེ་ལ་གཟུང་བའི་རྣམ་པར་རྟོག་པ་དང་པོ་ནི་དངོས་
པོ་ཐམས་ཅད་པ་ཁོ་ན་ཡིན་ལ། གཉིས་པ་ནི་རྣམ་པར་བྱང་བའི་དངོས་པོ་ཁོ་ན་ཡིན་
ཏེ༑ འདི་ནི་གཟུང་བའི་རྣམ་པར་རྟོག་པ་འདི་དག་གི་ཁྱད་པར་ཡིན་ལ། དེ་ལྟར་བྱས་
ནས་བརྗོད་པ་གཟུང་བའི་རྣམ་པར་རྟོག་པ་དང་པོ་གང་ཡིན་པ་དེ་ནི་གཉིས་པའང་ཡིན་
ནོ་ཞེས་བྱ་བས་ཚིག་སྔ་མ་དང་ལྡན་པའོ། །ཞེས་གསུངས། མཁས་པ་ཁ་ཅིག རེ་
ཤིག་དང་པོ་དེ་ནི་གཉིས་པའང་ཡིན་པ་ནི་དཔེར་ན་ཞེས་སོགས་ཀྱི་དགོངས་པར་བསམ་
ནས། ཀུན་ནས་ཉོན་མོངས་ཕྱོགས་ཀྱི་བདེན་པ་དང་། རྣམ་བྱང་ཕྱོགས་ཀྱི་བདེན་པ་
གཉིས་ཀ་ལ་དམིགས་ནས་ལོངས་སྤྱོད་བྱར་བདེན་པར་འཛིན་པའི་བདེན་འཛིན་དེ་སྤྱིའི་
རྟེན་ཅན་གྱི་ཤེས་སྒྲིབ་གཟུང་རྟོག་དང་པོ་དང་། ཤེས་སྒྲིབ་གཟུང་རྟོག་གཉིས་པ་གཉིས་
ཀ་ཡིན་པར་བཞེད་པ་ནི་དགོངས་པ་མིན་པར་སེམས་ཏེ། འཕགས་པའི་ལུགས་ལའང་
ཤེས་སྒྲིབ་གཟུང་རྟོག་དང་པོ་དང་གཉིས་པ་རྣམ་པ་ཐམས་ཅད་དུ་འགལ་བའི་ཕྱིར་ཏེ།



154
ཕར་ཕྱིན་སྤྱི་དོན། _ _184
ཤེས་སྒྲིབ་གཟུང་རྟོག་དང་པོ་ཡིན་ན་རང་གི་དམིགས་ཡུལ་དུ་གྱུར་པའི་ཀུན་ནས་ཉོན་
མོངས་ཕྱོགས་ཀྱི་བདེན་པ་དང་རྣམ་བྱང་ཕྱོགས་ཀྱི་བདེན་པ་གཉིས་ཀ་ཡོད་པས་ཁྱབ།
ཤེས་སྒྲིབ་གཟུང་རྟོག་གཉིས་པ་ཡིན་ན་རང་གི་དམིགས་ཡུལ་དུ་གྱུར་པའི་རྣམ་བྱང་ཕྱོགས་
ཀྱི་བདེན་པ་ཁོ་ན་ཡོད་པས་ཁྱབ་པ་ཡིན་པའི་ཕྱིར། འོ་ན། ཉི་སྣང་ལས། རེ་ཞིག་
དང་པོ་དེ་ནི་གཉིས་པའང་ཡིན་པ་ནི་དཔེར་ན་གཟུང་བའི་རྣམ་པར་རྟོག་པ་དང་པོར་གྱུར་
པ་དངོས་པོ་ཐམས་ཅད་པ་བཞིན་ནོ། །གཉིས་པ་ཁོ་ན་ཡིན་གྱི་དང་པོ་མིན་པ་ནི་གཟུང་
བའི་རྣམ་པར་རྟོག་པ་གཉིས་པ་རྣམ་པར་བྱང་བ་ཙམ་ལ་བརྟེན་པ་བཞིན་ནོ། །ཞེས་
གསུངས་པའི་དོན་གང་ཞེ་ན། དེ་ནི་སོ་སོ་སྐྱེ་བོའི་རྒྱུད་ཀྱི་གཟུང་བ་དང་འཛིན་པ་ལ་
མུ་བཞིར་མཛད་པ་ཡིན་ཏེ། གཟུགས་སོགས་ཡུལ་དྲུག་ནི་སོ་སྐྱེའི་མངོན་སུམ་གྱི་གཞལ་
བྱར་གྱུར་པའི་གཟུང་བ་ཡིན་ལ་འཛིན་པ་མ་ཡིན་པའི་མུ། སོ་སྐྱེའི་རྒྱུད་ཀྱི་དུས་མཐའི་
ཤེས་པ་སྐད་ཅིག་མ་ནི་ཕྱི་མ་ཡིན་ལ་སྔ་མ་མ་ཡིན་པའི་མུ། སོ་སྐྱེའི་རྒྱུད་ཀྱི་རྒྱུན་བཅས་
ཀྱི་ཤེས་པ་ནི་གཉིས་ཀ་ཡིན་པའི་མུ། གཉིས་སུ་མེད་པའི་ཤེར་ཕྱིན་ལྟ་བུ་ནི་གཉིས་ཀ་
མ་ཡིན་པའི་ཕྱིར་རོ། །རྣམ་དཔྱོད་དང་ལྡན་པ་རྣམས་ཀྱི་སྐབས་འདིའི་ཉི་སྣང་གི་དགོངས་
པ་ཇི་སྐད་བཤད་པ་ལས་གཞན་དུ་གཡོ་བར་མ་བྱེད་ཅིག སློབ་དཔོན་གྱི་བཞེད་པ་
ནི༑ ཤེས་སྒྲིབ་གཟུང་རྟོག་དང་པོ་དང་གཉིས་པའི་དམིགས་ཡུལ་འགལ་བ་ཁོ་ནར་བཤད་
དེ༔ འགྲེལ་ཆེན་ལས། དེ་ལ་ཁ་ཅིག་ན་རེ། གཟུང་བའི་རྣམ་པར་རྟོག་པ་དང་པོ་ནི་
གཞི་ཐམས་ཅད་པ་ཁོ་ན་ཡིན་ལ། གཉིས་པ་ནི་རྣམ་པར་བྱང་བ་ཁོ་ནའི་གཞི་ཅན་ཡིན་
ནོ༑ ༑ཞེས་བྱ་བ་འདི་གཟུང་བའི་རྣམ་པར་རྟོག་པ་འདི་གཉིས་ཀྱི་ཁྱད་པར་རོ། །དེ་
ལྟར་བྱས་ནས་བརྗོད་པ་ནི། གཟུང་བའི་རྣམ་པར་རྟོག་པ་དང་པོ་གང་ཡིན་པ་དེ་ནི་གཉིས་



185
སྐབས་དང་པོ།
པའང་ཡིན་ནོ། །ཞེས་ཚིག་སྔ་མ་དང་སྦྱར་བའོ། །རེ་ཞིག་དང་པོ་གང་ཡིན་པ་དེ་གཉིས་
པའང་ཡིན་ཏེ། དཔེར་ན་གཟུང་བའི་རྣམ་པར་རྟོག་པ་དང་པོ་གཞི་ཐམས་ཅད་པ་བཞིན་
ནོ༔ ༈གཉིས་པ་ཁོ་ནར་འགྱུར་གྱི་དང་པོ་མིན་པ་ནི་དཔེར་ན་རྣམ་པར་བྱང་བ་ཙམ་
གྱི་རྟེན་ཅན་གཟུང་བའི་རྣམ་པར་རྟོག་པ་གཉིས་པ་བཞིན་ནོ། །ཞེས་ཟེར་རོ། །ཅེས་
ཉི་སྣང་གི་ལུགས་བཀོད་ཅིང་། གཞན་དག་ན་རེ། ཀུན་ནས་ཉོན་མོངས་པའི་གཞི་ལ་
བརྟེན་པ་ནི་དང་པོ་ཡིན་ལ། རྣམ་པར་བྱང་བའི་གཞི་ལ་བརྟེན་པ་ནི་གཉིས་པ་ཡིན་པས་
འདི་གཉིས་ཕན་ཚུན་རྣམ་པར་བཅད་པའི་རང་བཞིན་ཡིན་པའི་ཕྱིར་འདི་གཉིས་ནི་ཐ་
དད་པ་ཁོ་ནའོ་ཞེས་ཟེར། ཅེས་སློབ་དཔོན་རང་ལུགས་བཤད་པའི་ཕྱིར། ལུགས་དེ་
གཉིས་ལས། སློབ་དཔོན་གྱི་བཤད་པ་ཉིད་རྩ་ཚིག་དང་མཐུན་ཏེ། གཞི་དང་ཅེས་པའི་
གཞི་དེ་ཀུན་ནས་ཉོན་མོངས་ཕྱོགས་ཀྱི་གཞི་ཁོ་ན་ལ་བྱེད་རིགས་པའི་ཕྱིར་ཏེ། དེའི་
གཉེན་པོ་ཞེས་པའི་སྒྲ་དེ་གཞི་དང་ཅེས་པའི་གཞིའི་གཉེན་པོ་ལ་འཆད་དགོས་པའི་ཕྱིར།
ཁྱབ་སྟེ། ཆོས་དེའི་གཉེན་པོ་ཡོད་ན་ཆོས་དེ་སྤང་བྱ་ཡིན་དགོས་པའི་ཕྱིར། དེ་ཡང་
ཤེས་སྒྲིབ་རྟོག་པའི་དམིགས་ཡུལ་དུ་གྱུར་པའི་རྫས་འཛིན་སོ་སོ་སྐྱེ་བོའི་རྟེན་ཅན་དང་།
བཏགས་འཛིན་འཕགས་པའི་རྟེན་ཅན་དུ་བཤད་པ་ལ། ཁོ་ན་རེ། དེ་མི་འཐད་དེ།
བཏགས་འཛིན་སོ་སྐྱེའི་རྒྱུད་དང་། རྫས་འཛིན་འཕགས་པའི་རྒྱུད་ལའང་ཡོད་པའི་ཕྱིར་
ཏེ༑ སོ་སྐྱེ་ལ་སྟོང་ཉིད་རྟོགས་པ་ཡོད། ཉི་སྣང་ལས། ཆོས་ཐམས་ཅད་བདག་མེད་
པའོ་ཞེས་ཆོས་དེ་ལྟ་བུ་རྣམས་སོ་སོ་སྐྱེ་བོས་ཀྱང་རྟོགས་པ་མིན་ནམ། དེས་ན་འཛིན་
པའི་རྣམ་པར་རྟོག་པ་དང་པོའི་རྣམ་པར་བཞག་པ་མ་ཁྱབ་པར་འགྱུར་རོ་ཞེ་ན། ཞེས་
དང་། འཕགས་པ་ལ་ཡང་འདི་ལྟ་བུ་ཡོད་པ་ཡིན་ཏེ། དགེ་སློང་དག་ངས་མཚན་མོ་



186
ཕར་ཕྱིན་སྤྱི་དོན།
འདས་ནས་ནང་པར་གྱི་དུས་སུ་སྲོག་ཆགས་ཅེ་སྤྱང་སྐད་འབྱིན་པའི་སྒྲ་ཐོས་སོ་ཞེས་བྱ་
བ་དང་། དེ་བཞིན་དུ། ང་དེའི་ཚེ་དེའི་དུས་ན་རི་དྭགས་ཀྱི་རྒྱལ་པོ་སེང་གེ་ཡན་ལག་
མ་སྨད་པ་ཞེས་བྱ་བར་གྱུར་ཏོ། །ཞེས་གསུངས་པ་མིན་ནམ། དེས་ན་འཛིན་པའི་རྣམ་
པར་རྟོག་པ་གཉིས་པའི་རྣམ་པར་བཞག་པ་མ་ཁྱབ་པར་འགྱུར་རོ་ཞེ་ན། ཞེས་གསུངས།
ལན་ནི། སོ་སྐྱེ་ལ་བདག་མེད་རྟོགས་པ་ཡོད་ཀྱང་རྫས་འཛིན་སོ་སྐྱེའི་རྟེན་ཅན་དུ་བཤད་
པ་དང་། འཕགས་རྒྱུད་ལ་ངར་འཛིན་ཙམ་ཡོད་ཀྱང་བཏགས་འཛིན་འཕགས་པའི་རྟེན་
ཅན་དུ་བཤད་པ་མི་འཐད་པའི་སྐྱོན་མེད་དེ། གཙོ་ཆེ་ཆུང་གི་དབང་དུ་བྱས་ནས་བཤད་
ཀྱི༑ སོ་སྐྱེའི་འཛིན་པ་ལ་རྫས་འཛིན་གྱིས་ཁྱབ་པ་དང་། འཕགས་རྒྱུད་ཀྱི་འཛིན་པ་
ལ་བཏགས་འཛིན་གྱིས་ཁྱབ་པར་མི་བཞེད་པའི་ཕྱིར། དེ་ལྟར་ཡང་ཉི་སྣང་ལས། དེ་
དག་གི་དེ་ནི་མོས་པ་ཡིད་ལ་བྱེད་པ་ཡིན་ལ། འདིར་ནི་དེ་ཁོ་ན་ཉིད་ཡིད་ལ་བྱེད་པ་
བརྗོད་པར་འདོད་པས་སྙིང་པོ་མེད་དོ་ཞེས་དང་། དེའི་ཚིག་ནི་ཐ་སྙད་པ་ཡིན་གྱི་དོན་
དམ་པ་མ་ཡིན་པས་སྙིང་པོ་མེད་དོ། །ཞེས་གསུངས། བཞི་པ་དགག་སྒྲུབ་གང་གི་རྣམ་
པ་ཅན་ཡིན་པ་ལ་བཤད་པ་དུ་མ་ཡོད་དེ། སློབ་དཔོན་སངས་རྒྱས་ཡེ་ཤེས་ཞབས་ཀྱི་
གཞུང་དང་། ཡུམ་གསུམ་དོན་བརྒྱད་ཀྱིས་མཐུན་པར་བསྟན་པ་དང་། བུདྡྷ་ཤྲཱིའི་
གཞུང་ལས། རྟོག་པ་བཞི་ཀ་དགག་རྟོག་ཏུ་བཤད། ལོཙྪ་བ་ཆེན་པོ་ཤེས་སྒྲིབ་རྫས་
འཛིན་རྟོག་པ་དགག་རྟོག་དང༌། གཞན་གསུམ་སྒྲུབ་རྟོག་ཏུ་མཛད་ལ། རང་ལུགས་
ནི༑ འདིར་བསྟན་ཤེས་སྒྲིབ་རྟོག་པ་ལ་དགག་རྟོག་དང་སྒྲུབ་རྟོག་གཉིས་ཀ་བཞེད་པ་
ཡིན་ཏེ། ཀུན་ནས་ཉོན་མོངས་ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་
ཞེན་རིག་དང་། གཟུང་འཛིན་བདེན་སྟོང་བདེན་གྲུབ་ཏུ་ཞེན་པའི་བློ་གཉིས་ཀ་འདིར་



187
སྐབས་དང་པོ།
བསྟན་ཤེས་སྒྲིབ་རྟོག་པར་གསུངས་པའི་ཕྱིར། འོ་ན་འདིར་བསྟན་ཤེས་སྒྲིབ་རྟོག་པ་
དང་དགག་རྟོག་གི་གཞི་མཐུན་ཡོད་ན། རྣམ་པའི་ཁྱད་ཆོས་དང་ཟློས་པར་འགྱུར་རོ་
ཞེ་ན་མི་འགྱུར་ཏེ། འདིར་བསྟན་དགག་རྟོག་ཡིན་ན་གཟུང་འཛིན་བདེན་མེད་དུ་རྟོགས་
པའི་བློ་ཡིན་མི་དགོས་པའི་ཕྱིར། ལྔ་པ་ཁྱད་ཆོས་སུ་འགྱུར་ཚུལ་ནི་གོང་དུ་བཤད་ཟིན་
པ་ལྟར་རོ། །
འོ་ན། སེམས་མི་འགོང་བ་ཉིད་ལ་སོགས། །ཞེས་སོགས་ཀྱིས་ཐེག་ཆེན་གྱི་
སྦྱོར་ལམ་ཐེག་དམན་གྱི་སྦྱོར་ལམ་ལས་ཡོངས་འཛིན་གྱི་སྒོ་ནས་ཁྱད་པར་འཕགས་པར་
བསྟན་ཚུལ་ཇི་ལྟར་ཡིན་ཞེ་ན། དེའི་ཚུལ་ཡོད་དེ། གཞུང་དེས་བྱང་སེམས་སྦྱོར་ལམ་
པའི་བདག་རྐྱེན་དུ་གྱུར་པའི་མཆོག་གི་སྤྲུལ་སྐུ་བྱང་སེམས་དེའི་ཕྱིའི་ཡོངས་འཛིན་དང་།
དེའི་རྒྱུད་ཀྱི་སྙིང་རྗེ་ཆེན་པོ་བྱང་སེམས་དེའི་ནང་གི་ཡོངས་འཛིན་དུ་བསྟན་པ་གང་ཞིག
ཐེག་དམན་སྦྱོར་ལམ་པ་ལ་དེ་མེད་པའི་ཕྱིར། དེ་ཡང་འཕགས་པ་ལྟར་ན། སེམས་
མི་འགོང་བ་ཉིད་ལ་སོགས། །དེ་ཡི་མི་མཐུན་ཕྱོགས་བོར་བ། །རྣམ་པ་ཀུན་ཏུ་ཡོངས་
འཛིན་ཡིན། །ཅེས་པས། བྱང་སེམས་སྦྱོར་ལམ་པའི་ནང་གི་ཡོངས་འཛིན་དངོས་སུ་
བསྟན་པ་དང་། ངོ་བོ་ཉིད་མེད་སོགས་སྟོན་བྱེད། །དེ་ཡི་མི་མཐུན་ཕྱོགས་བོར་བ།།
རྣམ་པ་ཀུན་ཏུ་ཡོངས་འཛིན་ཡིན། །ཅེས་པས། བྱང་སེམས་སྦྱོར་ལམ་པའི་ཕྱིའི་ཡོངས་
འཛིན་དངོས་སུ་བསྟན་པ་ཡིན་ཏེ། ཉི་སྣང་ལས། ཐབས་མཁས་པ་དང་དགེ་བའི་བཤེས་
གཉེན་གྱི་བྱང་ཆུབ་སེམས་དཔའི་ཡོངས་སུ་འཛིན་པ་ཡིན་ནོ། །ཞེས་གང་གསུངས་པ་
དེ་ལ་ཐབས་མཁས་པའི་དབང་དུ་མཛད་ནས་སེམས་མི་ཞུམ་པ་ཉིད་དང་། མི་འགོང་
བ་ལ་སོགས་པའི་རྒྱུ་ལས་བརྩམས་པ་ནི་ཞེས་དང་། དགེ་བའི་བཤེས་གཉེན་གྱི་ཡོངས་



188
ཕར་ཕྱིན་སྤྱི་དོན།
སུ་ཟིན་པ་ནི་ཕུང་པོ་ལ་སོགས་པ་ནས་མ་འདྲེས་པའི་ཆོས་ཀྱི་བར་རྣམས་མི་རྟག་པ་ལ་
སོགས་པ་རྣམས་སུ་མི་དམིགས་པས་སྟོན་ཅིང་། ཞེས་གསུངས། སློབ་དཔོན་ལྟར་ན།
སེམས་མི་འགོང་བ་ཉིད་ལ་སོགས། །ཞེས་སོགས་བློ་ཀ་གཅིག་གིས་བྱང་སེམས་སྦྱོར་
ལམ་པའི་ཕྱིའི་ཡོངས་འཛིན་དངོས་སུ་བསྟན་ཅིང་། ནང་གི་ཡོངས་འཛིན་དངོས་སུ་
མ་བསྟན་པར་འཆད་དེ། འགྲེལ་ཆེན་ལས། རྣམ་པར་རྟོག་པ་བཞི་དང་ལྡན་པ་བསྟན་
པ་ནི་ཐབས་ལ་མཁས་པའི་དགེ་བའི་བཤེས་གཉེན་གྱི་རང་བཞིན་ཡོངས་སུ་འཛིན་པ་བསྟན་
པར་བྱ་བའི་ཕྱིར་ཐེག་པ་ལ་གསར་དུ་ཞུགས་པ་ཞེས་བྱ་བ་ལ་སོགས་པ་གསུངས་པ་ཡིན་
ཏེ༑ ཞེས་དང་། འགྲེལ་པ་འདིར་ཡང་། དགེ་བའི་བཤེས་གཉེན་ཡིན་པས་ཡོངས་སུ་
འཛིན་པ་ཡིན་ནོ། །ཞེས་གསུངས་པ་ལྟར་རོ། །
དེ་ལྟར་ཐེག་ཆེན་གྱི་གདམས་ངག་དང་། དེའི་རྗེས་སུ་ཐེག་ཆེན་གྱི་སྦྱོར་ལམ་
བཤད་ནས། དེའི་རྗེས་སུ་གདམས་དོན་ཇི་ལྟར་སྒྲུབ་པའི་སྒྲུབ་པ་ཉམས་སུ་ལེན་ཚུལ་
དེ་འཆད་ཅིང་། དེ་ཡང་ཐོག་མར་སྒྲུབ་པའི་རྟེན་རིགས་འཆད་པའི་རྒྱུ་མཚན་ཡོད་དེ།
ཐེག་པ་ཆེན་པོར་རིགས་སད་པའི་གང་ཟག་ལ་བཤད་ཟིན་གྱི་ངེས་འབྱེད་ཆ་མཐུན་དང་
འཆད་འགྱུར་གྱི་མཐོང་ལམ་སོགས་སྐྱེ་བའི་ཕྱིར་དང༌། སྟོང་ཉིད་ལ་དམིགས་པའི་
བསྒོམས་བྱུང་གི་སྒྲུབ་པ་ཁྱད་པར་ཅན་དེས། རིགས་ལ་དམིགས་པ་ན་ནུས་པ་མཐུ་ཅན་
དུ་སོང་བའི་རིགས་མི་འཁྲུལ་བ་དེའི་དབང་དུ་བྱས་ནས་དེ་ལྟར་གསུངས་པའི་ཕྱིར། འོ་
ན་རིགས་དང་པོ་ནས་འཆད་རིགས་ཏེ༑ སེམས་བསྐྱེད་ཀྱི་སྔ་རོལ་ནས་རིགས་སད་དགོས་
པའི་ཕྱིར་ཞེ་ན། སྐྱོན་མེད་དེ། དང་པོ་ཐེག་ཆེན་གྱི་རིགས་སད་ནས་དེའི་རྗེས་སུ་ཐེག་
ཆེན་དུ་སེམས་བསྐྱེད་པ་ནི་རྒྱུ་འབྲས་དོན་གྱི་རིམ་པ་ཡིན་ལ། ཐེག་ཆེན་གྱི་ཐར་པ་ཆ་



189
སྐབས་དང་པོ།
མཐུན་སོགས་རྒྱུད་ལ་སྐྱེས་པ་ན། ཐེག་ཆེན་གྱི་རིགས་ཡོད་པར་རྟོགས་ནུས་པས་འདིར་
བསྟན་པ་ནི་བཤད་པའི་རིམ་པ་ཡིན་པའི་ཕྱིར་ཏེ། འགྲེལ་ཆེན་ལས། སེམས་བསྐྱེད་
པ་དང་ཐར་པ་དང་ངེས་པར་འབྱེད་པའི་ཆ་དང་མཐུན་པ་ལ་སོགས་པ་རྣམས་ཀྱི་སྔོན་
དུ་འགྲོ་བ་དེ་ཡིན་པས། དང་པོ་ཁོ་ནར་རིགས་བཤད་པར་བྱ་བ་མ་ཡིན་ནམ། ཅིའི་
ཕྱིར་འདི་ལྟར་བཤད་ཅེ་ན། དེ་ནི་བདེན་མོད་ཀྱི་དེ་ནི་དོན་གྱི་གོ་རིམ་ཡིན་ལ། འདི་
ནི་དང་པོ་འབྲས་བུ་བཤད་ནས་རྒྱུ་ཕྱིས་བསྟན་པ་ཡིན་པས་བཤད་པའི་གོ་རིམས་ཡིན་
པའི་ཕྱིར་ཉེས་པ་མེད་དོ། །ཞེས་གསུངས། དེ་ཡང་མདོའི་དབང་དུ་བྱས་ན། དེ་ནས་
ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་
ལྡན་འདས། བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་བགྱི་བའི་ཚིག་འདིའི་
དོན་གང་ལགས། ཞེས་སེམས་བསྐྱེད་སོགས་ཀྱི་སྐབས་སུ་བྱང་ཆུབ་སེམས་དཔའ་ཞེས་
ཡང་ཡང་གསུངས་པའི་ཚིག་གི་དོན་ཞུས་པའི་ལན་དུ། དེ་སྐད་ཅེས་གསོལ་བ་དང་།
བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ། །རབ་
འབྱོར་བྱང་ཆུབ་སེམས་དཔའི་ཚིག་གི་དོན་ནི་ཚིག་གི་དོན་མེད་པ་སྟེ། དེ་ཅིའི་ཕྱིར་
ཞེ་ན། བྱང་ཆུབ་ལ་ནི་སྐྱེ་བའམ་ཡོད་པ་ཉིད་དམ། མེད་པ་ཉིད་ཡོད་པའམ་དམིགས་
པ་མ་ཡིན་ཏེ། རབ་འབྱོར་དེའི་ཕྱིར་བྱང་ཆུབ་སེམས་དཔའི་ཚིག་གི་དོན་ནི་ཚིག་གི་
དོན་མེད་པའོ། །ཞེས་རིགས་ཀྱི་ངོ་བོ་མདོར་བསྟན། རབ་འབྱོར་འདི་ལྟ་སྟེ། དཔེར་
ན་ནམ་མཁའ་ལ་བྱའི་རྗེས་མེད་ཅིང་མི་དམིགས་སོ། །ཞེས་སོགས་ཀྱིས་རིགས་བཅུ་
གསུམ་སོ་སོར་ཕྱེ་སྟེ་བཤད། དེ་རྣམས་ཀྱི་དགོངས་པ་བསྟན་བཅོས་སུ་འགྲེལ་བ་ན།
རྟོགས་པ་ཡི་ནི་ཆོས་དྲུག་དང་། ཞེས་སོགས་གློ་ཀ་གཉིས་གསུངས། འོ་ན་འདིར་བསྟན་



ཕར་ཕྱིན་སྤྱི་དོན།
190
རིགས་བཅུ་གསུམ་དུ་འཇོག་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། འདིར་
བསྟན་ཐེག་ཆེན་གྱི་སྒྲུབ་པ་བཅུ་གསུམ་དུ་གྲངས་ངེས་པའི་དབང་གིས་རྟེན་རིགས་ལ་
བཅུ་གསུམ་དུ་འཇོག་པའི་ཕྱིར། འདིར་བསྟན་ཐེག་ཆེན་གྱི་སྒྲུབ་པ་དེ་ལ་བཅུ་གསུམ་
དུ་གྲངས་ངེས་པ་ཡིན་ཏེ། སྒྲུབ་པའི་ངོ་བོའི་དབང་དུ་བྱས་ནས་རྟོགས་པའི་ཆོས་དྲུག་
ཏུ་ངེས། བྱེད་ལས་ཀྱི་དབང་དུ་བྱས་ནས་གཉེན་པོའི་སྒྲུབ་པ་སྤོང་བའི་སྒྲུབ་པ་དེ་དག་
ཡོངས་སུ་གཏུགས་པས་སྒྲུབ་པ་གསུམ་དུ་ངེས། ས་མཚམས་ཀྱི་དབང་དུ་བྱས་ནས་ཤེས་
རབ་སྙིང་བརྩེར་བཅས་པའི་སྒྲུབ་པ་སོགས་བཞིར་ངེས་པའི་ཕྱིར། དང་པོ་གྲུབ་སྟེ། འདིར་
བསྟན་ཐེག་ཆེན་གྱི་སྦྱོར་ལམ་ཡན་ཆད་ཀྱི་སྒྲུབ་པ་ཡིན་ན། རྟོགས་པའི་ཆོས་དྲུག་གང་
རུང་ཡིན་དགོས་པའི་ཕྱིར། གཉིས་པ་གྲུབ་སྟེ། མི་མཐུན་ཕྱོགས་ཀྱི་གཉེན་པོ་བྱེད་
པའི་ཆ་ནས་གཉེན་པོའི་སྒྲུབ་པ། མི་མཐུན་ཕྱོགས་སྤོང་བའི་ཆ་ནས་སྤོང་བའི་སྒྲུབ་པ།
མི་མཐུན་ཕྱོགས་ཟད་པའི་ཆ་ནས་དེ་དག་ཡོངས་སུ་གཏུགས་པའི་རྣམ་གྲོལ་ལམ་གྱི་སྒྲུབ་
པ་གསུམ་དུ་ངེས་པའི་ཕྱིར། གསུམ་པ་གྲུབ་སྟེ། ས་བརྒྱད་པའི་དབང་དུ་བྱས་ནས་
ཤེས་རབ་སྙིང་བརྩེར་བཅས་པའི་སྒྲུབ་པ། ས་དགུ་པའི་དབང་དུ་བྱས་ནས་སློབ་མ་ཐུན་
མོང་མ་ཡིན་པའི་སྒྲུབ་པ། ས་བཅུ་པའི་རྗེས་ཐོབ་ཀྱི་དབང་དུ་བྱས་ནས་གཞན་དོན་གོ་
རིམས་སུ་བྱེད་པའི་སྒྲུབ་པ། ས་བཅུ་རྒྱུན་མཐའི་དབང་དུ་བྱས་ནས་ཡེ་ཤེས་རྩོལ་བ་
མི་མངའ་བར་འཇུག་པའི་སྒྲུབ་པ་རྣམས་སུ་ངེས་པའི་ཕྱིར། དང་པོ་གྲུབ་སྟེ། ས་བརྒྱད་
པའི་རྗེས་ཐོབ་ཀྱི་གནས་སྐབས་སུ་བདེན་འཛིན་མངོན་གྱུར་བ་དང་རང་དོན་ཡིད་བྱེད་
ཀྱི་བློ་འགོག་ནུས་པའི་ཐབས་ཤེས་ཁྱད་པར་ཅན་ཐོབ་པའི་ཕྱིར་ཏེ། རྩེ་མོ་ལས། ཇི་
སྲིད་ས་བརྒྱད་མ་ཐོབ་པ། །དེ་སྲིད་ཐེག་པ་དམན་པས་འཇིགས། །ཞེས་གསུངས་པའི་



191
191 སྐ བས་དང་པོ།
ཕྱིར་དང་། ས་བརྒྱད་པར་སྲིད་ཞི་མཉམ་ཉིད་ཀྱི་སྦྱོར་བ་ཐོབ་པའི་ཕྱིར། གཉིས་པ་
གྲུབ་སྟེ། ས་བརྒྱད་པར་ཤེས་རབ་སྙིང་བརྩེར་བཅས་པའི་སྒྲུབ་པ་ཐོབ་པའི་མཐུས་ས་
དགུ་པར་ཉན་ཐོས་ལ་སོགས་པ་དང་ཐུན་མོང་མིན་པའི་སྒྲུབ་པ་གསར་དུ་ཐོབ་པའི་ཕྱིར།
གསུམ་པ་གྲུབ་སྟེ། ས་བཅུ་པའི་རྗེས་ཐོབ་ནས་གཞན་དོན་བྱེད་ཚུལ་སངས་རྒྱས་དང་
མཉམ་པ་རྗེས་སུ་མཐུན་པ་ཐོབ་པའི་ཕྱིར། རྒྱུད་བླར། བྱང་ཆུབ་སེམས་དཔའི་ཚུལ་
འདི་ནི། །རྗེས་ཐོབ་དེ་བཞིན་གཤེགས་རྣམས་དང་། །སེམས་ཅན་ཡང་དག་སྒྲོལ་བ་
ལ༑ ༑འཇིག་རྟེན་ན་ནི་མཉམ་པ་ཉིད། །ཞེས་གསུངས་པའི་ཕྱིར། བཞི་པ་གྲུབ་སྟེ།
རྒྱུན་མཐའི་ཡེ་ཤེས་ཡེ་ཤེས་རྩོལ་བ་མི་མངའ་བར་འཇུག་བཞིན་པའི་སྒྲུབ་པ་ཡིན་ལ།
དེའི་མཇུག་ཐོགས་དེ་མ་ཐག་ཏུ་ཡེ་ཤེས་རྩོལ་བ་མི་མངའ་བར་འཇུག་པའི་སྒྲུབ་པ་མཐར་
ཐུག་འབྱུང་བའི་ཕྱིར། འོ་ན། གཉེན་པོའི་སྒྲུབ་པ་དང་། སྤོང་བའི་སྒྲུབ་པ་གཉིས་ཀྱི་
ངོ་བོ་དེ་གང་། གཉེན་པོས་སྤང་བྱ་སྤོང་ཚུལ་དེ་ཇི་ལྟ་བུ་སྙམ་ན། དེ་ཡང་མདོ་ལས།
ཉི་མའི་དཀྱིལ་འཁོར་མངོན་པར་ཤར་བའི་ཚེ་མུན་པའི་གནས་མེད་ཅིང་མི་དམིགས་
སོ༑ ༑ཞེས་དང་། དེ་བཞིན་དུ་བསྐལ་པའི་མེ་འབར་བའི་ཚེ་འདུ་བྱེད་ཀྱི་མཚན་མ་
ཐམས་ཅད་ཀྱི་གནས་མེད་ཅིང་མི་དམིགས་སོ། །ཞེས་གསུངས་པ་ལྟར། གཉེན་པོ་
དང་ནི་སྤོང་བ་དང་། ཞེས་པའི་འགྲེལ་པ་འདིར་ཡང་། དེའི་འོག་ཏུ་དེ་དག་སྐྱེས་པའི་
སྟོབས་ཀྱིས་རྐུན་པོ་ཕྱུང་བ་དང་སྒོ་འཕར་བཅད་པ་ལྟར་དུས་མཉམ་དུ་གཉེན་པོ་དང་
མི་མཐུན་པའི་ཕྱོགས་སྐྱེ་བ་དང་འགག་པ་དག་གོ །ཞེས་སོགས་གསུངས་པའི་དགོངས་
པ་བཤད་ན། ཐེག་ཆེན་གྱི་མཐོང་ལམ་བར་ཆད་མེད་ལམ་སྐྱེ་བ་ལ་མངོན་དུ་ཕྱོགས་
༡༽ སྤར་རྙིང་ ༧༥/༣/༥ རྗེ་ཐོབ་



192
ཕར་ཕྱིན་སྤྱི་དོན།
པ་དང་། དེའི་ངོ་སྐལ་གྱི་སྤང་བྱར་གྱུར་པའི་མཐོང་སྤངས་ཀྱི་ས་བོན་འགག་པ་ལ་མངོན་
དུ་ཕྱོགས་པ་དུས་མཉམ་པའི་ཚུལ་གྱིས་སྤོང་བ་ཡིན་ཏེ། བར་ཆད་མེད་ལམ་སྐྱེས་ཟིན་
པ་དང་། དེའི་ངོ་སྐལ་གྱི་སྤངས་བྱར་གྱུར་པའི་མཐོང་སྤངས་ཀྱི་ས་བོན་འགགས་ཟིན་
པ་དུས་མཉམ་པའི་ཕྱིར། དེ་ཡང་འདིའི་སྤང་བྱ་སྤོང་ཚུལ་དང་རྒྱུན་མཐའི་བར་ཆད་
མེད་ལམ་གྱིས་གནས་ངན་ལེན་གྱི་དྲི་མ་ཕྲ་ཞིང་ཕྲ་བ་སྤོང་བ་ལ་ནི་སྐྱེ་འགྱུར་གྱི་ཚུལ་
གྱིས་སྤོང་བ་ཞེས་བྱ་སྟེ། བར་ཆད་མེད་ལམ་གཉིས་ཀྱི་དུས་སུ་སྤང་བྱ་གཉིས་མེད་པའི་
ཕྱིར། མཛོད་པ་ལྟར་ན་ནི། གཉེན་པོའི་དུས་སུ་སྤང་བྱ་ཡོད་པར་འདོད་པས་འགག་
འགྱུར་གྱི་ཚུལ་གྱིས་སྤོང་བ་ཡིན་ཏེ། མཛོད་ལས། མི་སློབ་སེམས་ནི་སྐྱེ་འགྱུར་བའི།།
སྒྲིབ་པ་ལས་ནི་རྣམ་གྲོལ་འགྱུར། །འགག་པར་འགྱུར་བའི་ལམ་གྱིས་ནི། །དེ་ཡི་སྒྲིབ་
པ་རབ་ཏུ་སྤོང་། །ཞེས་གསུངས། །འོ་ན་ཀུན་བཏུས་ལས། འདས་པ་ནི་འགགས་
པའི་ཕྱིར་མ་ཡིན་ནོ། །མ་འོངས་པ་ནི་མ་སྐྱེས་པའི་ཕྱིར་མ་ཡིན་ནོ། །ད་ལྟར་བ་ནི་
ལམ་དང་མཉམ་དུ་མི་འཇུག་པའི་ཕྱིར་མ་ཡིན་ནོ། །འོན་ཀྱང་གནས་ངན་ལེན་གྱི་རྣམ་
པ་གང་ཡིན་པ་དེ་ལས་སྤོང་སྟེ། གནས་ངན་ལེན་གྱི་རྣམ་པ་གང་གིས་གཉེན་པོའི་རྣམ་
པ་དེ་འབྱུང་བ་དང༌། གནས་ངན་ལེན་གྱི་རྣམ་པ་དེ་འགག་པ་ནི་མཉམ་པས་མཉམ་
སྟེ༑ དཔེར་ན་སྣང་བ་དང་མུན་པ་འབྱུང་བ་དང་འགག་པ་བཞིན་ནོ། །ཅེས་གསུངས་
པ་ཡང་མཛོད་པ་ལྟར་ཡིན་ནམ་སྙམ་ན་མ་ཡིན་ཏེ། ལུང་དེའི་དོན་ནི། ཐེག་ཆེན་གྱི་
མཐོང་ལམ་བར་ཆད་མེད་ལམ་དེས་མཐོང་སྤངས་ཀྱི་ས་བོན་དེ་རང་དུས་ན་འདས་པ་
བུམ་པ་ཐོ་བས་བཅོམ་པ་ལྟར་སྤོང་བ་ཡང་མ་ཡིན། རང་དུས་ན་མ་སྐྱེས་པ་མདུན་ནས་
ཕུལ་བ་ལྟར་སྤོང་བ་ཡང་མ་ཡིན། རང་དུས་ན་ད་ལྟར་བ་མཛོ་སྦྲེལ་གཡང་ལ་བསྐྱུར་



193
སྐབས་དང་པོ།
བ་ལྟར་སྤོང་བ་ཡང་མ་ཡིན་ནོ། །འོ་ན་ཅི་ཞེ་ན། སྔར་གཉེན་པོའི་ཕྱོབ།ས་གོམས་པ་
ལ་བརྟེན་ནས་ཐེག་ཆེན་གྱི་མཐོང་ལམ་བར་ཆད་མེད་ལམ་སྐྱེ་བ་ལ་མངོན་དུ་ཕྱོགས་
པ་དང་། མཐོང་སྤང་ཀྱི་ས་བོན་འགག་པ་ལ་མངོན་དུ་ཕྱོགས་པ་དུས་མཉམ་ཞིང་། ཐེག་
ཆེན་གྱི་མཐོང་ལམ་བར་ཆད་མེད་ལམ་སྐྱེས་པ་དང་མཐོང་སྤངས་ཀྱི་ས་བོན་འགག་
པ་དུས་མཉམ་པའི་སྒོ་ནས་མཐོང་སྤངས་ཀྱི་ས་བོན་དངོས་སུ་སྤོང་བ་གཞུང་གི་དོན་ནོ།།
འོན་ས་བཅུ་པའི་སྐབས་སུ་གཞན་དོན་བྱེད་ཚུལ་སངས་རྒྱས་དང་མཉམ་པ་རྗེས་སུ་མཐུན་
པ་ཐོབ་པ་དེ་གང་གི་དབང་གིས་ཐོབ་པ་ཡིན་ཞེ་ན། ཡོད་དེ། དེའི་སྐབས་སུ་དགོངས་
ལྡེམ་དགོངས་བརྒྱད་ཀྱི་སྒོ་ནས་གདུལ་བྱ་ལ་རང་དབང་དུ་ཆོས་སྟོན་ནུས་པའི་ནུས་པ་
ཁྱད་པར་ཅན་ཐོབ་པའི་དབང་གིས་ཡིན་པའི་ཕྱིར། །
འོ་ན། དགོངས་ལྡེམ་དགོངས་བརྒྱད་པོ་ཇི་ལྟར་ཡིན་ཞེ་ན། དེ་འཆད་པ་ལ་
འགྲེལ་པར། དེའི་འོག་ཏུ་བསམ་པ་ཇི་ལྟ་བ་བཞིན་དུ་ཞེས་སོགས་གསུངས། འདི་རྟོགས་
པ་ལ་དྲང་ངེས་ཀྱི་རྣམ་གཞག་ཤེས་དགོས་པས། དེའི་ཚུལ་བཤད་ན། བློ་གྲོས་མི་ཟད་
པས་བསྟན་པའི་མདོ་ལས། ངེས་པའི་དོན་གྱི་མདོ་སྡེ་ནི་གང་། དྲང་བའི་དོན་གྱི་མདོ་
སྡེ་ནི་གང་ཞེ་ན། མདོ་སྡེ་གང་དག་ཀུན་རྫོབ་སྒྲུབ་པ་བསྟན་པ་དེ་དག་ནི་དྲང་བའི་དོན་
ཞེས་བྱའོ། །མདོ་སྡེ་གང་དག་དོན་དམ་པ་སྒྲུབ་པ་བསྟན་པ་དེ་དག་ནི་ངེས་པའི་དོན་
ཞེས་བྱའོ། །མདོ་སྡེ་གང་དག་ཚིག་དང་ཡི་གེ་སྣ་ཚོགས་པ་བསྟན་པ་དེ་དག་ནི་དྲང་
བའི་དོན་ཞེས་བྱའོ། །མདོ་སྡེ་གང་དག་ཟབ་མོ་བལྟ་དཀའ་བ་རྟོགས་པར་དཀའ་བ་བསྟན་
པ་དེ་དག་ནི་ངེས་པའི་དོན་ཞེས་བྱའོ། །མདོ་སྡེ་གང་དག་བདག་དང་སེམས་ཅན་དང་
སྲོག་དང་གསོ་བ་དང་སྐྱེས་བུ་དང་གང་ཟག་དང་ཤེད་ལས་སྐྱེས་དང་ཤེད་བུ་དང་བྱེད་



194
ཕར་ཕྱིན་སྤྱི་དོན།
པ་པོ་དང་ཚོར་བ་པོ་སྐད་སྣ་ཚོགས་ཀྱིས་བཤད་པར་བྱ་བ་བདག་པོ་མེད་པ་ལ་བདག་
པོ་ལྟ་བུར་བསྟན་པ་དེ་དག་ནི་དྲང་བའི་དོན་ཞེས་བྱའོ། །མདོ་སྡེ་གང་དག་དངོས་པོ་
སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དང་། མངོན་པར་འདུ་
བྱེད་པ་མེད་པ་དང་། སྐྱེ་བ་མེད་པ་དང་། མ་སྐྱེས་པ་དང་། སེམས་ཅན་མེད་པ་
དང་། སྲོག་མེད་པ་དང་། གང་ཟག་མེད་པ་དང་། བདག་པོ་མེད་པ་རྣམ་པར་ཐར་
པའི་སྒོ་སྟོན་པ་དེ་དག་ནི་ངེས་པའི་དོན་ཞེས་བྱ་སྟེ་འདི་ནི་ངེས་པའི་དོན་གྱི་མདོ་སྡེ་ལ་
རྟོན་གྱི་དྲང་བའི་དོན་གྱི་མདོ་སྡེ་ལ་མི་རྟོན་པ་ཞེས་བྱའོ། །ཞེས་དང་། ཏིང་འཛིན་
རྒྱལ་པོ་ལས། སྟོང་པ་བདེ་བར་གཤེགས་པས་བཤད་པ་ལྟར། །ངེས་དོན་མདོ་སྡེ་དག་
གི་བྱེ་བྲག་ཤེས། །གང་ལས་སེམས་ཅན་གང་ཟག་སྐྱེས་བུར་བསྟན། །ཆོས་དེ་ཐམས་
ཅད་དྲང་བའི་དོན་དུ་ཤེས། །ཞེས་གསུངས། དེ་རྣམས་ཀྱི་དགོངས་པ་འགྲེལ་བ་ལ།
དབུ་མ་སྣང་བར། ངེས་པའི་དོན་ཡང་གང་ལ་བྱ་ཞེ་ན། ཚད་མ་དང་བཅས་པ་དང་
དོན་དམ་པའི་དབང་དུ་མཛད་ནས་བཤད་པ་གང་ཡིན་པ་སྟེ། དེ་ནི་དེ་ལས་ལོགས་ཤིག་
ཏུ་གཞན་གྱིས་གང་དུ་ཡང་དྲང་བར་མི་ནུས་པའི་ཕྱིར་རོ། །ཞེས་གསུངས། ལུང་དེ་
རྣམས་ཀྱི་དོན་བཤད་དུ་ཡོད་དེ། དོན་དམ་བདེན་པ་དངོས་བསྟན་བསྟན་བྱའི་གཙོ་བོར་
བྱས་ནས་སྟོན་པའི་སྒྲ་ཇི་བཞིན་པའི་མདོ་ངེས་དོན་གྱི་མདོའི་ངོ་བོ་དང་། ཀུན་རྫོབ་
བདེན་པ་དངོས་བསྟན་བསྟན་བྱའི་གཙོ་བོར་བྱས་ནས་སྟོན་པའམ་སྒྲ་ཇི་བཞིན་དུ་ཁས་
བླང་དུ་མི་རུང་བ་གང་རུང་གི་མདོ་དེ་དྲང་དོན་གྱི་མདོའི་ངོ་བོ་ཡིན་ཞེས་པའི་དོན་ཡིན་
པའི་ཕྱིར། དྲང་དོན་གྱི་མདོ་དེ་ལ་དབྱེ་ན། སྒྲ་ཇི་བཞིན་དུ་ཁས་བླང་དུ་རུང་བའི་མདོ་
དང༌། མི་རུང་བའི་མདོ་གཉིས་ཡོད། དང་པོ་ནི། དཔེར་ན་འདུས་བྱས་མི་རྟག་པར་



195
སྐབས་དང་པོ།
སྟོན་པའི་མདོ་ལྟ་བུ། ཕྱི་མ་ལ་ཡང་། དགོངས་གཞི་གཙོ་བོར་སྟོན་པའི་དགོངས་པ་
ཅན་གྱི་མདོ་དང་། དགོངས་པ་གཙོ་བོར་སྟོན་པའི་ལྡེམ་དགོངས་ཀྱི་མདོ་གཉིས་ཡོད།
དང་པོ་ལ་བཞི་ཡོད་དེ། རྒྱུན་ལས། མཉམ་པ་ཉིད་དང་དོན་གཞན་དང་། །དེ་བཞིན་
དུ་ནི་དུས་གཞན་དང་། །གང་ཟག་གི་ནི་བསམ་པ་ལ། །དགོངས་པ་རྣམ་པ་བཞིར་
ཤེས་བྱ། །ཞེས་གསུངས། དེ་ལ་དང་པོ་མཉམ་པ་ཉིད་ལ་དགོངས་པ་ནི། བདག་
ཅག་གི་སྟོན་པས་མཉམ་པ་ཉིད་གསུམ་ལ་དགོངས་ནས། ང་ཉིད་དེའི་ཚེ་དེའི་དུས་ན་
སངས་རྒྱས་རྣམ་གཟིགས་སུ་གྱུར་ཏོ། །ཞེས་པའི་མདོ་ལྟ་བུའོ། །དེ་ལྟར་གསུངས་པའི་
རྒྱུ་མཚན་ནི། བདག་ཅག་གི་སྟོན་པ་དང་རྣམ་གཟིགས་གཉིས་རྒྱུ་ཚོགས་གཉིས་རྫོགས་
པར་མཉམ། འབྲས་བུ་ཆོས་སྐུ་བརྙེས་པར་མཉམ། བྱེད་ལས་སེམས་ཅན་གྱི་དོན་
བྱེད་པར་མཉམ་པའི་ཕྱིར་ཏེ། མཛོད་ལས། སངས་རྒྱས་ཐམས་ཅད་ཚོགས་དང་ནི།།
ཆོས་སྐུ་འགྲོ་བའི་དོན་སྤྱོད་པས། །མཉམ་པ་ཉིད་དེ། ཞེས་གསུངས་པའི་ཕྱིར། རིགས་
དང་སྐུ་ཚེ་དང་སྐུ་ཚད་སོགས་ཀྱང་མཉམ་མམ་ཞེ་ན། མ་ཡིན་ཏེ། སྐུ་ཚེ་དང་། རིགས་
དང་སྐུ་བོང་ཚོད་ཀྱིས་མིན། །ཞེས་གསུངས་པའི་ཕྱིར། གཉིས་པ་དོན་གཞན་ལ་དགོངས་
པ་ནི། ཕ་དང་མ་ནི་བསད་བྱ་ཞིང་། །རྒྱལ་པོ་གཙང་སྦྲ་ཅན་གཉིས་དང་། །ཡུལ་
འཁོར་འཁོར་དང་བཅས་བཅོམ་ན། །མི་དེ་དག་པ་ཉིད་དུ་འགྱུར། །ཅེས་གསུངས་
པའི་མདོ་ལྟ་བུ། དོན་གཞན་ལ་དགོངས་ལུགས་ནི། ཕ་མ་གཉིས་ནི། རྟེན་འབྲེལ་
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་འདུ་བྱེད་དང་སྲིད་པ། རྒྱལ་པོ་ནི་དེའི་
ནང་ཚན་དུ་གྱུར་པའི་རྣམ་ཤེས། གཙང་སྦྲ་ཅན་གཉིས་ནི། ལྟ་བ་མཆོག་འཛིན་དང་
ཚུལ་ཁྲིམས་བརྟུལ་ཞུགས་མཆོག་འཛིན་གཉིས་ཡུལ་འཁོར་ནི་འཁོར་བས་བསྡུས་པའི་



ཕར་ཕྱིན་སྤྱི་དོན།
196
མིག་སོགས་སྐྱེ་མཆེད་དྲུག འཁོར་བཅས་ནི་འཁོར་བས་བསྡུས་པའི་ཕྱིའི་སྐྱེ་མཆེད་
ཡིན་ལ། དེ་དག་གཉེན་པོའི་སྟོབས་ཀྱིས་བཅོམ་ན་དེ་འདྲའི་མི་དེས་དག་པ་བྱང་ཆུབ་
ཐོབ་ཅེས་པའི་དོན་ནོ། །དུས་གཞན་ལ་དགོངས་པ་ནི། མ་འོངས་པ་ན་བདེ་བ་ཅན་
དུ་སྐྱེ་བ་ཡོད་པ་ལ་དགོངས་ནས་བདེ་བ་ཅན་དུ་སྐྱེ་བའི་སྨོན་ལམ་བཏབ་ན་དེ་མ་ཐག་
བདེ་བ་ཅན་དུ་སྐྱེ་བར་གསུངས་པའི་མདོ་ལྟ་བུ། གང་ཟག་གི་བསམ་པ་ལ་དགོངས་པ་
ནི༑ སྦྱིན་པ་ཙམ་གྱིས་ཆོག་པར་འཛིན་པའི་གདུལ་བྱའི་ངོར་དེ་སྨད་ནས་ཚུལ་ཁྲིམས་
མཆོག་ཏུ་སྟོན་པའི་མདོ་ལྟ་བུའོ། །གཉིས་པ་ལྡེམ་དགོངས་ཀྱི་མདོ་ལའང་བཞིར་ཡོད་
དེ༑ རྒྱན་ལས། གཞུག་པ་ལྡེམ་པོར་དགོངས་པ་དང་། །མཚན་ཉིད་ལྡེམ་པོར་དགོངས་
པ་གཞན། །གཉེན་པོ་ལྡེམ་པོར་དགོངས་པ་དང་། །བསྒྱུར་བ་ལྡེམ་པོར་དགོངས་པ་
སྟེ༑ ༑ལྡེམ་པོར་དགོངས་པ་འདི་རྣམ་བཞི། །ཞེས་གསུངས། དེ་ཡང་དང་པོ་གཞུག་
པ་ལ་ལྡེམ་པོར་དགོངས་པ་ནི། ཕྱི་རོལ་པའི་ལྟ་བ་ལ་གོམས་པའི་གདུལ་བྱ་འགའ་ཞིག་
བསྟན་པ་ལ་གཞུག་པའི་དོན་དུ་གང་ཟག་གི་བདག་ཡོད་པར་སྟོན་པའི་མདོ་ལྟ་བུ། མཚན་
ཉིད་ལ་ལྡེམ་པོར་དགོངས་པ་ནི་མཚན་ཉིད་གསུམ་ལ་བདེན་པར་གྲུབ་མ་གྲུབ་སོ་སོར་
ཕྱེ་ནས་སྟོན་པའི་མདོ་ལྟ་བུ། གཉེན་པོ་ལ་ལྡེམ་པོར་དགོངས་པ་ལ་བརྒྱད་ཡོད་དེ། དེ་
ཉིད་ལས། སངས་རྒྱས་ཆོས་ལ་བརྙས་པ་དང་། །ལེ་ལོ་ཅུང་ཟད་ཆོག་འཛིན་དང༌།།
ང་རྒྱལ་འདོད་ཆགས་སྤྱོད་པ་དང་། །འགྱོད་དང་མ་ངེས་ལྡོག་པ་ནི། །སེམས་ཅན་
རྣམས་ཀྱི་སྒྲིབ་པ་སྟེ། །དེ་ཡི་གཉེན་པོར་ཐེག་མཆོག་གསུམ། - །ཞེས་གསུངས། དེ་
ཡང་སངས་རྒྱས་ལ་བརྙས་པའི་གཉེན་པོར་གསུངས་པ་ནི། མཉམ་པ་ཉིད་ཀྱི་མདོ་ལྟ་
བུ༑ ཆོས་ལ་བརྙས་པའི་གཉེན་པོར་གསུངས་པ་ནི་གྲངས་མེད་པའི་སངས་རྒྱས་ལ་བསྙེན་



197
སྐབས་དང་པོ།
བཀུར་བྱས་ན་གཟོད་ཐེག་ཆེན་གྱི་ཆོས་ཐོབ་པར་འགྱུར་རོ་ཞེས་པའི་མདོ་ལྟ་བུ། ལེ་
ལོའི་ཉེས་པའི་གཉེན་པོར་གསུངས་པ་ནི། ས་གཞན་ལ་དགོངས་པའི་མདོ་ལྟ་བུ། ཅུང་
ཟད་ཆོག་འཛིན་གྱི་གཉེན་པོར་གསུངས་པ་ནི། གང་ཟག་གི་བསམ་པ་ལ་དགོངས་པའི་
མདོ་ལྟ་བུ། ང་རྒྱལ་ལྷག་པར་སྤྱོད་པའི་ཉེས་པའི་གཉེན་པོར་གསུངས་པ་ནི། སངས་
རྒྱས་ཀྱི་ཞིང་གི་ཡོན་ཏན་སྒྲོ་བཏགས་ནས་བརྗོད་པའི་མདོ་ལྟ་བུ། འདོད་ཆགས་ལྷག་
པར་སྤྱོད་པའི་ཉེས་པའི་གཉེན་པོར་གསུངས་པ་ནི། སངས་རྒྱས་ཀྱི་སྐུའི་ཡོན་ཏན་སྒྲོ་
བཏགས་ནས་གསུངས་པའི་མདོ་ལྟ་བུ། འགྱོད་པའི་ཉེས་པའི་གཉེན་པོར་གསུངས་པ་
ནི༑ མ་སྐྱེས་དགྲའི་འགྱོད་པ་བསལ་བའི་མདོ་ལྟ་བུ། རིགས་མ་ངེས་པ་ལྡོག་པའི་ཉེས་
པའི་གཉེན་པོར་གསུངས་པ་ནི། མཐར་ཐུག་ཐེག་པ་གསུམ་དུ་སྟོན་པའི་མདོ་ལྟ་བུ། བཞི་
པ་བསྒྱུར་བ་ལ་ལྡེམ་པོར་དགོངས་པ་ནི། རབ་ཏུ་གྲགས་པའི་ཡི་གེ་ངན་པ་མ་གྲགས་
པའི་དོན་ཟབ་མོ་སྟོན་བྱེད་དུ་བསྒྱུར་བ་སྟེ། སྙིང་པོ་མེད་ལ་སྙིང་པོ་ཤེས། །ཕྱིན་ཅི་
ལོག་ལ་ལེགས་པར་གནས། །ཉོན་མོངས་པས་ནི་རབ་ཉོན་མོངས། །བྱང་ཆུབ་དམ་
པ་ཐོབ་པར་འགྱུར། །ཞེས་པའི་མདོ་ལྟ་བུ། དེ་ཡང་སྙིང་པོ་ནི་རྣམ་གཡེང་དང་ཚུལ་
འཆལ་ཡིན་ལ། དེ་གཉིས་མེད་པའི་ལྷག་པ་ཏིང་ངེ་འཛིན་དང་ཚུལ་ཁྲིམས་ཀྱི་བསླབ་
པ་གཉིས་དང་། གཙང་བདེ་རྟག་བདག་ཏུ་འཛིན་པ་ལས་ཕྱིན་ཅི་ལོག་པ་མི་རྟག་སོགས་
རྟོགས་པའི་ཤེས་རབ་ཀྱི་བསླབ་པ་དང་། གཞན་དོན་དཀའ་སྤྱད་ཀྱི་ཉོན་མོངས་པ་ནི་
བསོད་ནམས་ཀྱི་ཚོགས་ཆེན་པོ་ལ་འབད་པ་སྟེ། དེ་ལྟར་ཚོགས་གཉིས་ལ་འབད་པས་
མྱུར་དུ་བྱང་ཆུབ་ཐོབ་པར་བསྟན་པའོ།།
དེ་ལྟར་རྟོགས་པ་ཡི་ནི་ཆོས་དྲུག་དང༌། །ཞེས་སོགས་ཀྱི་སྐབས་སུ་བྱང་སེམས་



ཕར་ཕྱིན་སྤྱི་དོན།
198
བཅུ་གསུམ་གྱི་རྒྱུད་ཀྱི་སེམས་བདེན་སྟོང་ཐེག་ཆེན་སྒྲུབ་པའི་རྟེན་རང་བཞིན་གནས་རིགས་
སུ་བསྟན་པ་ལ། རང་བཞིན་གནས་རིགས་འདུས་བྱས་སུ་འདོད་པའི་སེམས་ཙམ་པ་
རྣམས་ན་རེ། རིགས་ཅན་གསུམ་ཀའི་གང་ཟག་ཐེག་པ་ཆེན་པོའི་ལམ་གྱི་སྐབས་ཀྱི་
རིགས་ལ་གནས་པར་ཐལ། བྱང་སེམས་བཅུ་གསུམ་གྱི་རྒྱུད་ཀྱི་སེམས་བདེན་སྟོང་སྒྲུབ་
པའི་རྟེན་རང་བཞིན་གནས་རིགས་གང་ཞིག དེ་རིགས་ཅན་གསུམ་ཀའི་གང་ཟག་
ལ་སྤྱིར་གནས་པའི་ཕྱིར། འདོད་ན། བྱང་ཆུབ་སེམས་དཔའ་ཁོ་ན་ཐེག་ཆེན་གྱི་ལམ་
གྱི་སྐབས་ཀྱི་རིགས་ལ་གནས་པ་མ་ཡིན་པར་ཐལ། ཞེ་ན། དེ་ཡང་། ཉི་སྣང་ལས།
གལ་ཏེ་ཆོས་ཀྱི་དབྱིངས་རིགས་ཉིད་ཡིན་ན་ཐམས་ཅད་རིགས་ལ་གནས་པར་འགྱུར་
ཏེ༑ དེ་ནི་སྤྱིར་གནས་པ་ཡིན་པའི་ཕྱིར་རོ། །ཞེ་ན་ཞེས་དང༌། འགྲེལ་ཆེན་ལས།
དེའི་ཚེ་ཆོས་ཀྱི་དབྱིངས་ནི་སྤྱིར་གནས་པ་ཡིན་པའི་ཕྱིར། ཞེས་སོགས་དང་། འགྲེལ་
པ་འདིར་ཡང་། འོ་ན་ནི་དེའི་ཚེ་དེ་ནི་སྤྱིར་གནས་པ་ཡིན་པས་བྱང་ཆུབ་སེམས་དཔའ་
ཁོ་ན་མ་ཡིན་ནོ་སྙམ་པའི་སྐྱེ་བོ་བློ་དམན་པའི་ངོར་དོགས་པ་བསུ་ནས། ཞེས་གསུངས།
ལན་ནི། ཐལ་འགྱུར་དང་པོ་ལ་མ་ཁྱབ་པར་ཐལ། བྱང་སེམས་བཅུ་གསུམ་གྱི་རྒྱུད་
ཀྱི་སེམས་བདེན་སྟོང་ཐེག་ཆེན་སྒྲུབ་པའི་རྟེན་རང་བཞིན་གནས་རིགས་དང༌། རིགས་
ཅན་གསུམ་གྱི་གང་ཟག་ལ་སྤྱིར་གནས་ཀྱང་ཉན་ཐོས་སློབ་པའི་སེམས་བདེན་སྟོང་ཉན་
ཐོས་སྒྲུབ་པའི་རྟེན་རང་བཞིན་གནས་རིགས་དང་། རང་རྒྱལ་སློབ་པའི་སེམས་བདེན་
སྟོང་རང་རྒྱལ་སྒྲུབ་པའི་རྟེན་རང་བཞིན་གནས་རིགས་དང་། བྱང་སེམས་ཀྱི་སེམས་
བདེན་སྟོང་བྱང་སེམས་སྒྲུབ་པའི་རྟེན་རང་བཞིན་གནས་རིགས་སུ་འཐད་པའི་ཕྱིར། དེ་
སྒྲུབ་པ་ནི་ཉན་ཐོས་སློབ་པའི་སེམས་བདེན་སྟོང་ཆོས་ཅན། ཉན་ཐོས་སྒྲུབ་པའི་རྟེན་



199
སྐབས་དང་པོ།
རང་བཞིན་གནས་རིགས་ཡིན་ཏེ། ཉན་ཐོས་སློབ་པའི་སེམས་ཀྱི་ཆོས་དབྱིངས་གང་
ཞིག ཉན་ཐོས་སྒྲུབ་པའི་རྟེན་གཞི་བྱེད་པའི་ཕྱིར། འོག་མ་གཉིས་ལའང་དེ་བཞིན་
སྦྱར་ཏེ། དེ་ལྟར་ཉི་སྣང་ལས། ཇི་ལྟར་དམིགས་པ་ན་འཕགས་པའི་ཆོས་རྣམས་ཀྱི་
རྒྱུར་འགྱུར་བ་དེ་ལྟར་རིགས་ཡིན་པར་བརྗོད་པ་དེས་ན་འདིར་ཧ་ཅང་ཐལ་བ་ཅི་སྟེ་ཚོལ་
བར་བྱེད། ཅེས་དང་། འགྲེལ་པ་འདིར་ཡང་། ཇི་ལྟར་ཉན་ཐོས་ཀྱི་ཐེག་པ་ལ་སོགས་
པའི་རྟོགས་པའི་རིམ་གྱིས་དམིགས་པ་དེ་བཞིན་དུ་འཕགས་པའི་ཆོས་རྟོགས་པར་བྱ་བའི་
ཕྱིར་ཆོས་ཀྱི་དབྱིངས་རྒྱུའི་ངོ་བོར་རྣམ་པར་འཇོག་པའི་སྒོ་ནས་རིགས་ཉིད་དུ་ཐ་སྙད་
འདོགས་སོ། །ཞེས་གསུངས། དེ་དག་ནི་དོན་གྱིས་ཐོབ་པའི་རྩོད་ལན་ཡིན་ལ། རྩ་
ཚིག་གིས་ཟིན་པའི་དབང་དུ་བྱས་ན། ཁོ་ན་རེ། རང་བཞིན་གནས་རིགས་ལ་འདི་ནི་
ཉན་ཐོས་ཀྱི་རང་བཞིན་གནས་རིགས་འདི་ནི་རང་རྒྱལ་གྱི་རང་བཞིན་གནས་རིགས་འདི་
ནི་ཐེག་ཆེན་གྱི་རང་བཞིན་གནས་རིགས་ཅེས་གསུམ་གྱི་དབྱེ་བ་མི་འཐད་པར་ཐལ། དྲི་
མ་མ་སྤངས་པའི་སེམས་ཀྱི་ཆོས་དབྱིངས་རང་བཞིན་གནས་རིགས་གང་ཞིག ཆོས་
དབྱིངས་ལ་ངོ་བོ་མི་འདྲ་བའི་དབྱེ་བ་མི་འཐད་པའི་ཕྱིར་ཞེ་ན། དེ་ཡང་རྩ་བར། ཆོས་
ཀྱི་དབྱིངས་ལ་དབྱེར་མེད་ཕྱིར། །རིགས་ནི་ཐ་དད་རུང་མ་ཡིན། །ཅེས་དང་། ཉི་
སྣང་ལས། དེ་ལྟ་ནའང་ཆོས་ཀྱི་དབྱིངས་ལ་དབྱེར་མེད་ཕྱིར། འདི་ནི་ཉན་ཐོས་ཀྱི་
རིགས་སོ། །འདི་ནི་རང་སངས་རྒྱས་ཀྱི་རིགས་སོ། །འདི་ནི་སངས་རྒྱས་ཀྱི་རིགས་
སོ༑ ༑ཞེས་རིགས་ནི་ཐ་དད་རུང་མ་ཡིན། ཇི་སྐད་དུ་འཇམ་དཔལ་གལ་ཏེ་ཆོས་ཀྱི་
དབྱིངས་གཅིག་དང་། དེ་བཞིན་ཉིད་གཅིག་དང་། ཡང་དག་པའི་མཐའ་གཅིག་ཡིན་
ན༑ དེ་ལ་ཇི་ལྟར་སྣོད་དང་སྣོད་མིན་པར་གདགས་ཞེས་གསུངས་པ་བཞིན་ནོ། །ཞེས་



200
ཕར་ཕྱིན་སྤྱི་དོན། །
གསུངས། ལན་ནི་རྩ་བའི་ཐལ་འགྱུར་ལ་ཁྱབ་པ་མེད་པར་ཐལ། རྟེན་ཆོས་སྒྲུབ་པ་
གསུམ་གྱི་དབྱེ་བས་རྟེན་རིགས་གསུམ་གྱི་དབྱེ་བ་འཐད་པའི་ཕྱིར། དཔེར་ན། བུམ་
པ་གཅིག་ཡིན་ཡང་རང་གི་ནང་དུ་སྦྲང་རྩི་དང་བུ་རམ་དང་ལི་ཁར་རྣམས་རིམས་ཀྱིས་
བླུག་པའི་ཚེ། རང་གི་ནང་ན་སྦྲང་རྩི་ཡོད་པའི་བུམ་པ་དེ་ལ་སྦྲང་རྩིའི་བུམ་པ། རང་
གི་ནང་ན་བུ་རམ་ཡོད་པའི་བུམ་པ་དེ་ལ་བུ་རམ་གྱི་བུམ་པ་དང་། རང་གི་ནང་ན་མི་
ཁར་ཡོད་པའི་བུམ་པ་དེ་ལ་ལི་ཁ་རའི་བུམ་པ་ཞེས་བརྗོད་པ་བཞིན་ནོ། །དཔེ་དོན་སྦྱོར་
ཚུལ་ཡང་ཡོད་དེ། དཔེ་སྔ་མ་དེ་བཞིན་དུ་དྲི་བཅས་སེམས་ཀྱི་ཆོས་དབྱིངས་དེ་གཅིག་
ཡིན་ཡང་དེ་ལ་རྟེན་ཆོས་སྒྲུབ་པའམ། ཐེག་པ་གསུམ་གྱིས་དམིགས་པའི་ཚེ་ཉན་ཐོས་
ཀྱི་དྲི་བཅས་སེམས་ཀྱི་ཆོས་དབྱིངས་ཉན་ཐོས་ཀྱི་རང་བཞིན་གནས་རིགས་དང་། རང་
རྒྱལ་གྱི་དྲི་བཅས་སེམས་ཀྱི་ཆོས་དབྱིངས་རང་རྒྱལ་གྱི་རང་བཞིན་གནས་རིགས་དང་།
བྱང་སེམས་ཀྱི་དྲི་བཅས་སེམས་ཀྱི་ཆོས་དབྱིངས་བྱང་སེམས་ཀྱི་རང་བཞིན་གནས་རིགས་
སུ་འགྱུར་བའི་ཕྱིར་ཏེ། དེ་ཡང་རྩ་བར། རྟེན་པའི་ཆོས་ཀྱི་བྱེ་བྲག་གིས། །དེ་ཡི་དབྱེ་
བ་ཡོངས་སུ་བརྗོད། ཅེས་དང་། འགྲེལ་པར། དཔེར་ན་འཇིམ་པ་གཅིག་ལས་མངོན་
པར་གྲུབ་ཅིང་མེ་ལྕེ་གཅིག་གིས་སོ་བཏང་བའི་རྟེན་བུམ་པ་ལ་སོགས་པ་རྟེན་པ་སྦྲང་རྩིས་
དང་ལི་ཁར་ལ་སོགས་པའི་སྣོད་ཉིད་ཀྱིས་ཐ་དད་པ་དེ་བཞིན་དུ་རྟེན་པའི་ཆོས་ཐེག་པ་
གསུམ་གྱིས་བསྡུས་པ་རྟོགས་པར་བྱ་བ་ཐ་དད་པ་ཉིད་ཀྱིས་རྟེན་ཐ་དད་པ་ཉིད་དོ། །ཞེས་
བསྟན་ཏོ། །ཞེས་གསུངས། དེ་ལྟར་དམིགས་བྱེད་ཉན་རང་གི་ཐེག་པ་གཉིས་ཀྱིས་
ཉན་རང་གི་རང་བཞིན་གནས་རིགས་ལ་དམིགས་པར་གསུངས་པ་ཉིད་ཀྱིས་ཉན་རང་
ལ་ཆོས་ཀྱི་བདག་མེད་རྟོགས་པ་ཡོད་པར་བསྟན་ལ། དེ་ཡང་། མདོ་ལས། འཕགས་



201
སྐབས་དང་པོ།
པའི་གང་ཟག་ཐམས་ཅད་ནི་འདུས་མ་བྱས་ཀྱིས་རབ་ཏུ་ཕྱེ་བ་ཡིན་ནོ། །ཅེས་པས་བསྟན་
པ་འགྲེལ་པ་གསུམ་གྱི་དགོངས་པའོ། །འདི་དག་ལ་དཔགས་ནས་དེང་སང་གི་དུས་སུ།
སྤྱིར་མངོན་པར་རྟོགས་པའི་རྒྱན་གྱི་མཐར་ཐུག་པའི་དགོངས་པ་ཐལ་རང་གང་དུ་གནས་
དཔྱོད་པ་དང༌། ཁྱད་པར་འདིའི་སྐབས་ཀྱི་གཞུང་རྣམས་ཐལ་རང་གང་གི་གཞུང་ཡིན་
དཔྱོད་པ་ནི་བདག་ཉིད་ངལ་བར་བྱེད་པ་སྟེ། ཐལ་རང་སོ་སོའི་གྲུབ་མཐའི་དབང་གིས་
རང་རང་གི་ཕྱོགས་སུ་འདོད་པའི་ཕྱིར་རོ། །
སྐབས་འདིར་མཐའ་དཔྱད་པ་ལ་བཞི་ཡོད་དེ། ཉན་ཐོས་སྡེ་པའི་ལུགས་བཤད་
པ༑ སེམས་ཙམ་པའི་ལུགས་བཤད་པ། དེ་ལ་ཉི་སྣང་དུ་འཕགས་པས་དགག་པ་མཛད་
ཚུལ་བཤད་པ། དབུ་མ་པ་རང་གི་ལུགས་བཤད་པ་རྣམས་སུ་ཡོད་པའི་ཕྱིར། དང་
པོ་ཡོད་དེ། མདོ་ལས། ཆོས་གོས་དང་གནས་མལ་དང་བསོད་སྙོམས་ངན་ངོན་ཙམ་
གྱིས་ཆོག་ཤེས་པ་འཕགས་པའི་རིགས་ཞེས་པ་གསུམ་དང་། སྤོང་བ་དང་སྒོམ་པ་ལ་
མངོན་པར་དགའ་བ་འཕགས་པའི་རིགས་ཞེས་པ་གཅིག་སྟེ་བཞི་གསུངས་ཤིང་། དང་
པོ་གསུམ་གྱིས་བདག་གི་བའི་དངོས་པོ་ལ་སྲེད་པ་རེ་ཞིག་འགོག་པ་དང་། ལམ་བསྒོམ་
ཚུལ་བསྟན། ཕྱི་མས་ལམ་སྒོམ་པ་དངོས་དང་བདག་དང་བདག་གི་བའི་དངོས་པོ་ལ་
སྲིད་པ་གཏན་ནས་འགོག་པའི་ཚུལ་དེ་བསྟན་པའི་ཕྱིར་ཏེ། མཛོད་ལས། མ་ཆགས་
འཕགས་རིགས་དེ་དག་ལས། །གསུམ་གྱིས་ཚུལ་བསྟན་ཐ་མས་ལས། །བདག་གིར་
བདག་འཛིན་དངོས་འདོད་པ། །དེ་ཡི་དུས་དང་གཏན་ཞིའི་ཕྱིར། །ཞེས་གསུངས། བཞི་
པོ་དེ་དག་ལ་འཕགས་པའི་རིགས་ཞེས་བརྗོད་པའི་རྒྱུ་མཚན་ཡོད་དེ། དེ་རྣམས་ལ་བརྟེན་
༡༽ སྤར་ནིང་ ༧༩/༥/༡ དགོན་



202
ཕར་ཕྱིན་སྤྱི་དོན།
ནས་འཕགས་པ་རྣམས་སྐྱེད་པར་བྱེད་པས་དེ་སྐད་བརྗོད་པའི་ཕྱིར་ཏེ། མཛོད་འགྲེལ་
ལས། ཅིའི་ཕྱིར་འཕགས་པའི་རིགས་ཞེས་བྱ་ཅེ་ན། འདི་དག་ལས་འཕགས་པ་རྣམས་
སྐྱེད་པས་འཕགས་པའི་རིགས་བཞི་སྟེ། ཞེས་གསུངས།
གཉིས་པ་ནི། ཆོས་མངོན་པའི་མདོ་ལས། བྱང་ཆུབ་སེམས་དཔའ་རྣམས་
ཀྱི་རིགས་དེ་ནི་ཐོག་མ་མེད་པ་ནས་བརྒྱུད་དེ་འོངས་པ་ཆོས་ཉིད་ཀྱིས་ཐོབ་པ་སྐྱེ་མཆེད་
དྲུག་གི་ཁྱད་པར་གང་ཡིན་པ་སྟེ་ཞེས་པའི་དོན་དུ་མཛད་ནས། ཀུན་གཞི་ཁས་ལེན་པའི་
སེམས་ཙམ་པས་ནི་ཀུན་གཞིའི་སྟེང་གི་ཟག་མེད་ཡེ་ཤེས་ཀྱི་ས་བོན་ཐོས་པའི་རྐྱེན་གྱིས་
གསོས་མ་བཏབ་པའི་ཚེ་ན་རང་བཞིན་གནས་རིགས་དང་། དེ་ཐོས་པའི་རྐྱེན་གྱིས་གསོས་
བཏབ་པས་ཁྱད་པར་དུ་གྱུར་པ་རྒྱས་འགྱུར་གྱི་རིགས་སུ་འདོད་དོ། །ཀུན་གཞི་ཁས་
མི་ལེན་པའི་སེམས་ཙམ་པས་ནི་ནང་གི་སྐྱེ་མཆེད་དྲུག་གི་སྟེང་ན་ཡོད་པའི་ཟག་མེད་
ཡེ་ཤེས་ཀྱི་ས་བོན་རྐྱེན་དང་འཕྲད་ན་ཐེག་པ་གསུམ་པོ་གང་རུང་གི་རྟོགས་པ་སྐྱེ་རུང་
གི་ནུས་པ་དེ་རང་བཞིན་གནས་རིགས་སུ་འདོད་དེ། བྱང་ས་ལས། བྱང་ཆུབ་སེམས་
དཔའ་རྣམས་ཀྱི་རིགས་དེ་ནི་མདོར་བསྡུ་ན། རྣམ་པ་གཉིས་ཏེ། རང་བཞིན་གྱིས་གནས་
པ་དང་ཡང་དག་པར་སྒྲུབ་པའོ།། དེ་ལ་རང་བཞིན་གྱིས་གནས་པའི་རིགས་ནི་བྱང་
ཆུབ་སེམས་དཔའ་རྣམས་ཀྱི་སྐྱེ་མཆེད་དྲུག་གི་ཁྱད་པར་གང་ཡིན་པ་སྟེ། དེ་ནི་གཅིག་
ནས་གཅིག་ཏུ་བརྒྱུད་དེ་འོངས་ལ་ཐོག་མ་མེད་པའི་དུས་ཅན་ཆོས་ཉིད་ཀྱིས་ཐོབ་པ་དེ་
ལྟ་བུ་ཡིན་ནོ། །དེ་ལ་ཡང་དག་པར་སྒྲུབ་པའི་རིགས་ནི་སྔོན་དགེ་བའི་རྩ་བ་གོམས་པར་
བྱས་པ་ལས་ཐོབ་པ་གང་ཡིན་པ་སྟེ། ཞེས་དང་། ཉན་ས་ལས་ཀྱང་། ས་བོན་དེས་
འབྲས་བུ་མ་སྐྱེད་ཅིང་འབྲས་བུ་མ་གྲུབ་པ་ན་ཕྲ་བ་ཞེས་བྱའོ། །གང་གི་ཚེ་འབྲས་བུ་



203
སྐབས་དང་པོ།
སྐྱེད་ཅིང་འབྲས་བུ་གྲུབ་པ་དེའི་ཚེ་ན་ནི་ས་བོན་གང་ཡིན་པ་དེ་དང་འབྲས་བུ་གང་ཡིན་
པ་དེ་གཅིག་ཏུ་བསྡུས་ནས་དེའི་ཕྱིར་རིགས་དེ་རགས་པ་ཞེས་བྱ་བར་སྟོན་པར་འགྱུར་
རོ༑ ༑ཞེས་གསུངས། གསུང་འདི་དང་འོག་ནས་ཉི་སྣང་ལས་འབྱུང་བ་རྣམས་ལ་དཔགས་
ན༑ ལུགས་འདི་ལ་ཡང་རང་བཞིན་གནས་རིགས་དང་རྒྱས་འགྱུར་གྱི་རིགས་འགལ་
བར་སྣང་བས་ཚོགས་ལམ་ཡན་ཆད་ན་རང་བཞིན་གནས་རིགས་མེད་པར་སྨྲ་དགོས་
པ་འདྲ་སྟེ། ཕལ་ཆེར་ལ་ཡིད་བརྟན་ མི་འདུག་གོ །སྐབས་འདིར་ཐེག་པ་གསུམ་པོ་
སོ་སོར་རིགས་ངེས་པ་དང་གང་དུ་ཡང་རིགས་མ་ངེས་པ་དང་རིགས་ཆད་ཀྱི་སེམས་ཅན་
སོགས་ཞལ་གྱིས་བཞེས་པ་ཡིན་ཏེ། མདོ་སྡེ་རྒྱན་ལས། ལ་ལ་ཅིག་ཏུ་ཉེས་པར་སྤྱོད་
ངེས་ཡོད། །ལ་ལ་དཀར་པོའི་ཆོས་རྣམས་ཀུན་ཏུ་བཅོམ། །ལ་ལ་ཐར་པ་ཆ་མཐུན་
དགེ་བ་མེད། །དཀར་པོ་དམན་པ་ཡོད་པ་རྒྱུ་དང་བྲལ། །ཞེས་གསུངས། ཁོ་ན་རེ།
འོ་ན་རྒྱན་ལས། དེ་བཞིན་གཤེགས་ཉིད་དེ་ཡི་ཕྱིར། །འགྲོ་ཀུན་དེ་ཡི་སྙིང་པོ་ཅན།།
ཞེས་སེམས་ཅན་ཐམས་ཅད་ཁམས་བདེ་བར་གཤེགས་པའི་སྙིང་པོ་ཅན་དུ་གསུངས་པ་
དང་འགལ་ལོ་ཞེ་ན། མི་འགལ་ཏེ། ལུང་དེའི་དོན་ནི། སེམས་ཅན་ཐམས་ཅད་ཀྱི་
སེམས་རང་བཞིན་གྱིས་འོད་གསལ་བའི་སྙིང་པོ་ཅན་དུ་བསྟན་པའི་ཕྱིར། སེམས་ཙམ་
པ་རང་བཞིན་གནས་རིགས་འདུས་བྱས་སུ་བཞེད་པ་བཞིན་དུ། བོད་ཁ་ཅིག་ཀྱང་སྒྲིབ་
བཅས་ཀྱི་སེམས་གསལ་རིག རང་བཞིན་གནས་རིགས་སུ་འདོད་པ་ཡིན་ལ། དེ་ཡང་།
རྒྱུད་བླར། དྲང་སོང་ཆེན་པོས་ཀུན་མཁྱེན་སྤྱན་གྱིས་ནི། །རིགས་ཁམས་སྦྲང་རྩི་དང་
འདྲ་འདི་གཟིགས་ནས། ཅེས་དང་། དེ་བཞིན་ལུས་ཅན་ལ་ཡོད་ཟག་པ་མེད་པའི་ཤེས་
༡༽ སྤར་རྙིང་ ༨༠/བ༼༣ གཏན་



204
ཕར་ཕྱིན་སྤྱི་དོན།
པ་སྦྲང་མའི་རྩི་དང་འདྲ། ཞེས་དང་། བསྟོད་ཚོགས་ལས། བདེ་ལེགས་སེམས་ལས་
སངས་རྒྱས་འབྱུང་། །རང་སེམས་དེ་ལ་ཕྱག་འཚལ་ལོ། །ཞེས་སོགས་ཀྱི་དོན་དུ་བསམས་
ནའང་དེ་ནི་དེ་རྣམས་ཀྱི་དགོངས་པ་མ་ཡིན་ཏེ། རང་བཞིན་གནས་རིགས་སམ་བདེ་
གཤེགས་སྙིང་པོ་ཆོས་དབྱིངས་འདུས་མ་བྱས་ཀྱི་སྟེང་ནས་བཤད་དགོས་པར་འོག་ནས་
འཆད་པའི་ཕྱིར་རོ། །
གསུམ་པ་ནི། ཟག་མེད་ཡེ་ཤེས་ཀྱི་ས་བོན་ཆོས་ཅན། རང་བཞིན་གནས་རིགས་
མ་ཡིན་པར་ཐལ། རང་བཞིན་གནས་རིགས་ཀྱི་དོན་མ་ཚང་བའི་ཕྱིར་ཏེ། ཉི་སྣང་
ལས། དེ་དག་གི་ནི་རང་བཞིན་དུ་གནས་པའི་རིགས་ལ་རང་བཞིན་དུ་བརྗོད་པའི་དོན་
བརྗོད་དགོས་སོ། །ཞེས་གསུངས། ཁོ་ན་རེ། མ་གྲུབ་སྟེ། འཕགས་པའི་རྟོགས་པ་
རྣམས་ཀྱི་རྒྱུ་བྱེད་པའི་ཕྱིར་ཞེ་ན། དེ་ཡང་ཉི་སྣང་ལས། རྒྱུའི་རྣམ་གྲངས་ཡིན་ནོ་ཞེ་
ན༑ ཞེས་གསུངས། འོ་ན་རྒྱས་འགྱུར་གྱི་རིགས་ཆོས་ཅན། དེར་ཐལ། དེའི་ཕྱིར།
དེ་ཡང་། ཉི་སྣང་ལས། རྐྱེན་གྱིས་ཡང་དག་པར་བླངས་པ་ཡང་དེ་ཡིན་པ་དེས་ན་
དོན་གྱི་ཁྱད་པར་ཅི་ཞིག་ཡོད། ཆོས་ཉིད་ཀྱི་རྣམ་གྲངས་ཡིན་པ་ལ་ནི་ཉེས་པ་འདི་མེད་
དོ༑ ༑ཞེས་གསུངས། ཁོ་ན་རེ། འདིར་སེམས་ཅན་གྱི་སེམས་ཀྱི་ཆོས་ཉིད་རང་བཞིན་
གནས་རིགས་སུ་བཤད་པ་མི་འཐད་པར་ཐལ། མདོ་སྡེ་རྒྱན་སོགས་ནས་ཟག་མེད་ཡེ་
ཤེས་ཀྱི་ས་བོན་རང་བཞིན་གནས་རིགས་སུ་བཤད་པའི་ཕྱིར་ན། མ་ཁྱབ་སྟེ། དེ་ནས་
རང་བཞིན་གནས་རིགས་སུ་བཤད་པའི་ཟག་མེད་ཡེ་ཤེས་ཀྱི་ས་བོན་རང་བཞིན་གནས་
རིགས་བཏགས་པ་བ་ཡིན་ལ། འདིར་རང་བཞིན་གནས་རིགས་སུ་བཤད་པའི་སེམས་
ཅན་གྱི་སེམས་ཀྱི་ཆོས་ཉིད་རང་བཞིན་གནས་རིགས་མཚན་ཉིད་པ་ཡིན་པའི་ཕྱིར། ཡང་



205
སྐབས་དང་པོ།
ཉི་སྣང་ལས། ཡང་ན་དེ་དག་གི་རིགས་ནི་བཏགས་པ་བ་ཡིན་ལ་འདི་ནི་མཚན་ཉིད་
པ་ཡིན་ཏེ། དེས་ན་དེ་དང་འདི་འགྲིག་པ་མ་ཡིན་ནོ། །ཞེས་གསུངས།
བཞི་པ་དབུ་མ་པ་རང་གི་ལུགས་བཤད་དུ་ཡོད་དེ། རིགས་ཀྱི་ངོ་བོ་བཤད་པ།
དབྱེ་བ་བཤད་པ། རིགས་སད་པའི་རྟགས་བཤད་པ་དང་གསུམ་དུ་ཡོད་པའི་ཕྱིར། དང་
པོ་ནི། སྐབས་འདིར་རིགས་ཀྱི་ངོ་བོ་བཞག་ཏུ་ཡོད་དེ། གནས་གྱུར་པ་ན་ངོ་བོ་ཉིད་
སྐུར་འགྱུར་བའམ། གཟུགས་སྐུར་འགྱུར་བ་གང་ཡང་རུང་བའི་སེམས་ཅན་གྱི་རིགས་
ཅིག་ལ་འཇོག་པའི་ཕྱིར། གཉིས་པ་དབྱེ་བ་ལ་གཉིས་སུ་ཡོད་དེ། རྒྱུད་བླར། གཏེར་
དང་འབྲས་བུའི་ཤིང་བཞིན་དུ། །རིགས་ཏེ་རྣམ་གཉིས་ཤེས་བྱ་སྟེ། །ཐོགས་མེད་རང་
བཞིན་གནས་པ་དང་། །ཡང་དག་བླང་པ་མཆོག་ཉིད་དེ། །ཞེས་རང་བཞིན་གནས་
རིགས་དང་རྒྱས་འགྱུར་གྱི་རིགས་གཉིས་སུ་གསུངས་པའི་ཕྱིར། དེ་ཡང་རང་བཞིན་
གནས་རིགས་གནས་གྱུར་པ་ལས་ངོ་བོ་ཉིད་སྐུ་དང་རྒྱས་གྱུར་གྱི་རིགས་གནས་གྱུར་པ་
ལས་གཟུགས་སྐུར་འགྱུར་བ་ཡིན་ཏེ། དེ་ཉིད་ལས། རིགས་འདི་གཉིས་ལས་སངས་
རྒྱས་ཀྱི། །སྐུ་གསུམ་ཐོབ་པར་འདོད་པ་ཡིན། །དང་པོའི་སྐུ་ནི་དང་པོ་སྟེ། །གཉིས་
པ་ཡིས་ནི་ཕྱི་མ་གཉིས། །ཞེས་གསུངས། ཡང་རང་བཞིན་གནས་རིགས་རྟེན་དང་
རྒྱས་འགྱུར་གྱི་རིགས་བརྟེན་པ་དང་། དེ་གཉིས་ཀྱང་ཐེག་པ་རང་རང་གི་སློབ་པའི་
གནས་སྐབས་སུ་ཡོད་ཅིང་། མི་སློབ་པའི་གནས་སྐབས་སུ་མེད་དེ། རྒྱུན་ལས། རང་
བཞིན་དང་ནི་རྒྱས་པ་དང་། །དེ་ནི་རྟེན་དང་བརྟེན་པ་དང་། །ཡོད་མེད་ཉིད་དང་
ཡོན་ཏན་ནི། །སྒྲོལ་བའི་དོན་དུ་ཤེས་པར་བྱ། །ཞེས་གསུངས། དེ་ཡང་རང་བཞིན་
༡༽ སྤུར་རྙིང་ ༨༠/༠/༡ དོ།།



206
ཕར་ཕྱིན་སྤྱི་དོན། །
གནས་རིགས་སམ་ཁམས་བདེ་བར་གཤེགས་པའི་སྙིང་པོའི་ངོ་བོ་ནི་སེམས་ཅན་གྱི་སེམས་
ཀྱི་ཆོས་དབྱིངས་ཅིག་ལ་འཇོག་པ་ཡིན་ཏེ། ཕལ་ཆེན་ལས། ཀྱེ་རྒྱལ་བའི་སྲས་བྱང་
ཆུབ་སེམས་དཔའི་རིགས་ཤེས་བྱ་བ་ནི་ཆོས་ཀྱི་དབྱིངས་ལྷུར་ལེན་པ་ནམ་མཁའ་ལྟར་
ཡངས་པ་རང་བཞིན་གྱིས་འོད་གསལ་བ་སྟེ། དེ་ལྟར་གནས་པའི་བྱང་ཆུབ་སེམས་དཔའ་
དེ་འདས་པའི་སངས་རྒྱས་བཅོམ་ལྡན་འདས་རྣམས་ཀྱི་རིགས་སུ་སྐྱེས་པ་ཡིན། མ་འོངས་
པའི་སངས་རྒྱས་བཅོམ་ལྡན་འདས་རྣམས་ཀྱི་རིགས་སུ་སྐྱེ་བ་ཡིན། ད་ལྟར་བྱུང་བའི་
སངས་རྒྱས་བཅོམ་ལྡན་འདས་རྣམས་ཀྱི་རིགས་སུ་སྐྱེས་པ་ཡིན། ཅེས་དང་། ཡུམ་
བར་པ་ལས། རབ་འབྱོར་བྱང་ཆུབ་སེམས་དཔའ་རྣམས་ཀྱིས་རྟོག་པ་དང་རྣམ་པར་
རྟོག་པ་མེད་པའི་ཕྱིར་ཆགས་པ་མེད་པ་དང་ཆོས་ཐམས་ཅད་ཡོད་པར་མ་གྱུར་པ་ཉིད་
ལ་བསླབ་པར་བྱའོ། །ཞེས་པ་དང་། དེའི་དོན་འགྲེལ་པ་ལ་ཉི་སྣང་དུ། དེ་ལ་རྟོག་པ་
དང་རྣམ་པར་རྟོག་པ་ནི་དངོས་པོ་དང་དེའི་མཚན་མ་ལ་མངོན་པར་ཞེན་པ་སྟེ། དེ་
མེད་པ་ནི་ཆགས་པ་མེད་པ་ཉིད་དུ་རིག་པར་བྱའོ། །ཡོད་པར་མ་གྱུར་པ་ཉིད་ནི་ཆོས་
ཐམས་ཅད་ཀྱི་དེ་བཞིན་ཉིད་དོ། །དེས་ན་འདི་ནི་ཆོས་ཀྱི་དབྱིངས་ཉིད་འཕགས་པའི་
ཆོས་རྟོགས་པའི་རྒྱུ་ཡིན་པའི་ཕྱིར། རང་བཞིན་དུ་གནས་པའི་རིགས་སྒྲུབ་པའི་རྟེན་ཡིན་
ནོ༑ ༑ཞེས་སྟོན་པར་བྱེད་དོ། །ཞེས་གསུངས་རྒྱས་འགྱུར་གྱི་རིགས་ཀྱི་ངོ་བོ་ཟག་མེད་
ཀྱི་ཡེ་ཤེས་ཀྱི་ས་བོན་གྱི་སྟེང་ནས་འཇོག་པར་སྔར་བཤད་ཟིན་པ་ལྟར་རོ། །དེ་ཡང་
རང་བཞིན་གནས་རིགས་ལ་ཐེག་པ་སོ་སོའི་རྟོགས་པའི་རྟེན་བྱེད་པ་དང་། ཐེག་པ་གསུམ་
པོ་གང་རུང་གི་རྟོགས་པའི་རྟེན་དུ་བསྒྱུར་དུ་རུང་བའི་གནས་སྐབས་རིགས་གསུམ་དང་
༡༽ སྤར་རྙིང༌ ༨༠/༠/༦ ཡོད་པ་གྱུར་པ་



207
སྐབས་དང་པོ་
མ་ངེས་པའི་རིགས་ཞེས་ཐ་སྙད་བྱེད་ཀྱི། ལུགས་འདི་ལ་རིགས་ཆ་ཀྱི་སེམས་ཅན་
ནི་མེད་དེ། རྫོགས་སངས་སྐུ་ནི་འཕྲོ་ཕྱིར་དང་། །དེ་བཞིན་ཉིད་དཔུར་མེད་ཕྱིར་དང་།།
རིགས་ཡོད་ཕྱིར་ན་ལུས་ཅན་ཀུན། །རྟག་ཏུ་སངས་རྒྱས་སྙིང་པོ་ཅན། །ཅེས་པའི་
འགྲེལ་པར་མདོ་དྲངས་ནས་རིགས་ཆད་ཀྱི་སེམས་ཅད་བཤད་པ་དགོངས་པ་ཅན་དུ་སྒྲུབ་
པའི་ཕྱིར་ཏེ། དེ་ཉིད་ལས། འདི་སྐད་དུ་ལོག་སྲེད་ཅན་གཏན་ཡོངས་སུ་མྱ་ངན་ལས་
མི་འདའ་བའི་ཆོས་ཅན་ཞེས་གསུངས་པ་གང་ཡིན་པ་དེ་ནི་ཐེག་པ་ཆེན་པོའི་ཆོས་ལ་སྡང་
བ་ལོག་སྲེག་ཅན་ཉིད་གྱི་རྒྱུ་ཡིན་པའི་ཕྱིར། ཐེག་པ་ཆེན་པོའི་ཆོས་ལ་སྡང་བ་བཟློག་
པའི་དོན་དུ་དུས་གཞན་ལ་དགོངས་ནས་གསུངས་པ་ཡིན་ནོ། །རང་བཞིན་གྱི་རྣམ་པར་
དག་པའི་རིགས་ཡོད་པའི་ཕྱིར། འགའ་ཡང་གཏན་རྣམ་པར་དག་པར་མི་འགྱུར་བ་
ནི་འོས་པ་མ་ཡིན་ཏེ། གང་གི་ཕྱིར་བཅོམ་ལྡན་འདས་ཀྱིས་ཁྱད་པར་མེད་པར་སེམས་
ཅན་ཐམས་ཅད་ལ་རྣམ་པར་དག་པར་རུང་བ་ཉིད་ཡོད་པ་ལ་དགོངས་ནས། ཐོག་མེད་
གྱུར་ཀྱང་ཐ་མ་དང་ལྡན་པ། །རང་བཞིན་གྱིས་དག་རྟག་པའི་ཆོས་ཅན་ནི། །ཐོགས་
མེད་སྦུབས་ཀྱིས་ཕྱི་སྒྲིབས་མི་མཐོང་སྟེ། །ཇི་ལྟར་གསེར་གྱི་གཟུགས་ནི་སྒྲིབས་པ་བཞིན།།
ཞེས་གསུངས་སོ། །དོན་ནི་རིགས་ཆད་ཀྱི་སེམས་ཅན་མེད་ཀྱང་ལོག་སྲེད་ཅན་གཏན་
ཡོངས་སུ་མྱ་ངན་ལས་མི་འདའ་བའི་ཆོས་ཅན་ནོ་ཞེས་པའི་མདོ་གསུངས་པ་མི་འཐད་
མི་དགོས་ཏེ། མདོ་དེའི་དགོངས་གཞི་དགོས་པ་དངོས་ལ་གནོད་བྱེད་གསུམ་ཡོད་པའི་
ཕྱིར། དགོངས་གཞི་ཡོད་དེ། ཐེག་པ་ཆེན་པོའི་ཆོས་ལ་སྡང་བའི་གང་ཟག་ཡུན་རིང་
དུ་ཐར་ལམ་མི་ཐོབ་པ་ལ་དགོངས་པའི་ཕྱིར། དགོས་པ་ཡོད་དེ། ཐེག་པ་ཆེན་པོའི་
ཆོས་ལ་སྡང་བ་བཟློག་པའི་དོན་དུ་ཡིན་པའི་ཕྱིར། དངོས་ལ་གནོད་བྱེད་ཡོད་དེ། སེམས་



208
ཕར་ཕྱིན་སྤྱི་དོན།
ཅན་ཐམས་ཅད་ལ་སངས་རྒྱས་ཀྱི་འཕྲིན་ལས་འཇུག་ཅིང་རིགས་ཀྱིས་ཁྱབ་པའི་ཕྱིར།
འོ་ན་སེམས་ཅན་ཐམས་ཅད་ལ་སངས་རྒྱས་ཀྱི་འཕྲིན་ལས་འཇུག་ཅིང་གངྒཱའི་ཀླུང་གི་
བྱེ་མའི་གྲངས་དང་མཉམ་པའི་སངས་རྒྱས་འཇིག་རྟེན་དུ་བྱོན་ཀྱང་ད་དུང་རང་བཞིན་
གནས་རིགས་དང་ལྡན་པའི་སེམས་ཅན་འགའ་ཞིག་མྱང་འདས་མ་ཐོབ་པའི་རྒྱུ་མཚན་
ཅི་ཡིན་ཞེ་ན། རིགས་ཀྱི་ཉེས་དམིགས་བཞི་དང་ལྡན་པའི་རྒྱུ་མཚན་གྱིས་དེ་ལྟར་མ་
ཐོབ་པ་ཡིན་ཏེ། ཉི་སྣང་ལས། གལ་ཏེ་རང་བཞིན་དུ་གནས་པའི་རིགས་འགའ་ཞིག་
ཡོད་ན་ཅིའི་ཕྱིར་ཐོག་མ་དང་བྲལ་བའི་འཁོར་བར་གངྒཱའི་ཀླུང་གི་བྱེ་མ་དང་མཉམ་པའི་
སངས་རྒྱས་མྱ་ངན་ལས་འདས་ཀྱང་ད་དུང་ཡང་རང་བཞིན་དུ་གནས་པའི་རིགས་དང་
ལྡན་པའི་སྲོག་ཆགས་རྣམས་མྱ་ངན་ལས་མ་འདས་ཤེ་ན། དེ་ནི་ཉེས་དམིགས་རྣམ་པ་
བཞི་དང་ལྡན་པའི་ཕྱིར་ཏེ། ཉོན་མོངས་པ་དང་གྲོགས་ངན་པ་དང་འཕོངས་པ་དང་
གཞན་གྱི་དབང་རྣམས་ནི་དེའི་ཉེས་པ་ཡིན་ནོ། །ཞེས་གང་གསུངས་པ་ཡིན་ནོ། །ཞེས་
གསུངས། གསུམ་པ་རིགས་སད་པའི་རྟགས་ཡོད་དེ། སྤྱིར་ན། མདོ་ལས། དུ་བ་
ལས་ནི་མེར་ཤེས་དང་། །ཆུ་སྐྱར་ལས་ནི་ཆུར་ཤེས་ལྟར། །བྱང་ཆུབ་སེམས་དཔའི་
བློ་ལྡན་གྱིས། །རིགས་ནི་མཚན་མ་དག་ལས་ཤེས། །ཅེས་ལུས་ངག་གི་མཚན་མ་ལས་
རིགས་སད་པ་དཔོག་པར་གསུངས་ཤིང་། ཁྱད་པར་རྒྱན་ལས། སྦྱོར་བའི་སྔོན་དུ་
སྙིང་རྗེ་དང་། །མོས་པ་དང་ནི་བཟོད་པ་དང་། །དགེ་ལ་ཡང་དག་སྤྱོད་པ་ནི། །རིགས་
ཀྱི་རྟགས་སུ་ངེས་པར་བཤད། །ཅེས་ཐེག་པ་ཆེན་པོའི་ལམ་དུ་མ་ཞུགས་པའི་གོང་ནས་
སེམས་ཅན་ལ་དམིགས་པའི་སྙིང་རྗེ་ཆེ་བ་སོགས་རིགས་སད་པའི་རྟགས་སུ་བཤད་པའི་
ཕྱིར། དེ་བཞིན་དུ་ཉན་ཐོས་ཀྱི་རིགས་ཅན་ལམ་དུ་མ་ཞུགས་པའི་སྐབས་སུ་གང་ཟག་



209
སྐབས་དང་པོ།
གི་བདག་མེད་བསྟན་པ་ན་གོ་བ་རྣམ་དག་དང་། དེ་ལ་བརྟེན་ནས་རབ་ཏུ་དགའ་བ་སྐྱེས་
པ་ན་ཉན་ཐོས་ཀྱི་རིགས་སད་པ་དང་། རང་རྒྱལ་གྱི་རིགས་ཅན་ལམ་དུ་མ་ཞུགས་པའི་
སྐབས་སུ་གཟུང་འཛིན་རྫས་གཞན་གྱིས་སྟོང་པའི་སྟོང་ཉིད་བསྟན་པ་ན་གོ་བ་རྣམ་དག་
དང་། དེ་ལ་བརྟེན་ནས་རབ་ཏུ་དགའ་བ་སྐྱེས་པའི་ཚེ་རང་རྒྱལ་གྱི་རིགས་སད་པར་
འཇོག་སྟེ། ཐེག་ཆེན་ལ་བཤད་པ་དང་རིགས་པ་མཚུངས་པའི་ཕྱིར་རོ།།
འོ་ན་ཐེག་ཆེན་སྒྲུབ་པའི་རྟེན་རིགས་བཤད་པ་དེ་ལྟར་ཡིན་ན། སྒྲུབ་པ་དེས་
དམིགས་པ་ཅི་ལྟ་བུ་ཞིག་ལ་དམིགས་པ་ཡིན་ཞེ་ན། ཡོད་དེ། ཆོས་ཐམས་ཅད་ལ་
དམིགས་པའི་ཕྱིར། དེ་ཡང་མདོའི་དབང་དུ་བྱས་ན་རིགས་ཀྱི་དོན་བསྡུར་བྱང་ཆུབ་
སེམས་དཔའ་སེམས་དཔའ་ཆེན་པོས་ཆོས་ཐམས་ཅད་རྟོགས་པར་བྱའོ། །ཞེས་གསུངས་
པ་དང་། གསོལ་པ་བཅོམ་ལྡན་འདས་ཆོས་ཐམས་ཅད་གང་ལགས་ཞེས་དྲིས་པའི་ལན་
དུ༑ རབ་འབྱོར་ཆོས་ཐམས་ཅད་ཅེས་བྱ་བ་ནི་དགེ་བ་དང་མི་དགེ་བ་དང་ལུང་དུ་མ་
བསྟན་པ་དང་། འཇིག་རྟེན་པ་དང་འཇིག་རྟེན་ལས་འདས་པ་དང་། ཟག་པ་དང་བཅས་
པ་དང་། ཟག་པ་མེད་པ་དང༌། འདུས་བྱས་དང་། འདུས་མ་བྱས་དང་། ཁ་ན་མ་ཐོ་
བ་དང་བཅས་པ་དང་། ཁ་ན་མ་ཐོ་བ་མེད་པ་དང་། ཐུན་མོང་བ་དང་ཐུན་མོང་མ་
ཡིན་པ་དག་སྟེ། རབ་འབྱོར་དེ་དག་ནི་ཆོས་ཐམས་ཅད་ཞེས་བྱའོ། །ཞེས་སོགས་སྒྲུབ་
པའི་དམིགས་པའི་མདོ་རྣམས་གསུངས། དེའི་དགོངས་པ་བསྟན་བཅོས་སུ་འགྲེལ་བ་
ལ༑ དམིགས་པ་ཆོས་རྣམས་ཐམས་ཅད་དེ། །ཞེས་སོགས་བློཀ་གཉིས་གསུངས། དེ་
ཡང་དམིགས་པ་ཆོས་རྣམས་ཐམས་ཅད་དེ། ཞེས་པས་མདོར་བསྟན། དེ་ཡང་དགེ་
ལ་སོགས་པ་ཡི། །ཞེས་པས་ཅུང་ཟད་ཕྱེ་སྟེ་བཤད། འཇིག་རྟེན་པ་ཡི་རྟོགས་པ་དང་།



210
ཕར་ཕྱིན་སྤྱི་དོན། །
ཞེས་སོགས་ཀྱིས་རྒྱས་པར་བཤད་པ་ཡིན་ཏེ། ཉི་སྣང་ལས། སྒྲུབ་པའི་དམིགས་པ་
བཤད་པར་བྱ་བ་ཡིན་པས། དམིགས་པ་ཆོས་རྣམས་ཐམས་ཅད་དེ། །ཞེས་གསུངས་
པ་ཡིན་ནོ། །དེ་དག་ཀྱང་གང་ཞེ་ན། དེ་ཡང་དགེ་ལ་སོགས་པ་ཡི། །ཞེས་བྱ་བ་གསུངས་
པ་ཡིན་ནོ། །སོགས་པ་ཞེས་བྱ་བ་སྨོས་པ་ནི་མི་དགེ་བ་དང་ལུང་དུ་མ་བསྟན་པ་དག་
བསྡུ་བའོ། །ཅི་དེ་དག་ཁོ་ན་ཙམ་དུ་ཟད་དམ་ཞེ་ན། འཇིག་རྟེན་རྟོགས་པ་ཞེས་བྱ་
དང་། །ཞེས་སོགས་གསུངས་སོ། །དེ་ཡང་ཅུང་ཟད་སྤྲོས་ན་འདི་ལྟར་ཡིན་ཏེ། ཐེག་
ཆེན་སྒྲུབ་པས་ཆོས་ཐམས་ཅད་ལ་དམིགས་པའི་དགོས་པ་ནི། ཐེག་ཆེན་སྒྲུབ་པ་དེ་ཐེག་
དམན་སྒྲུབ་པ་ལས་དམིགས་པ་རྒྱ་ཆེ་བར་ཤེས་པའི་ཆེད་དུ་ཡིན་ལ། ཆོས་ཐམས་ཅད་
ལས་དགེ་བ་ནི་གང་། མི་དགེ་བ་ནི་གང་། བླང་དོར་བཏང་སྙོམས་སུ་བཞག་པར་བྱ་
བ་ནི་གང་སྙམ་པ་ལ། དེ་ཡང་དགེ་ལ་སོགས་པ་ཡི། །ཞེས་གསུངས་པ་དང་། ཐེག་
ཆེན་སྒྲུབ་པས་ལམ་ཉམས་སུ་ལེན་པའི་ཆེད་དུ་ཆོས་ཐམས་ཅད་ལ་དམིགས་པའི་ལམ་
དེ་ལ་འཇིག་རྟེན་དང་འཇིག་རྟེན་ལས་འདས་པའི་ལམ་གཉིས་ཡོད་པར་སྟོན་པ་ལ། འཇིག་
རྟེན་པ་ཡི་རྟོགས་པ་དང་། །གང་དག་འཇིག་རྟེན་འདས་འདོད་དང་། །ཞེས་པ་དང་།
ཐེག་ཆེན་སྒྲུབ་པས་དམིགས་པ་ཆོས་ཐམས་ཅད་ལ་དམིགས་ཏེ་ལམ་ཉམས་སུ་བླངས་
པ་ལས། སྤང་བྱ་ཟག་བཅས་སྤངས་པའི་འདུས་མ་བྱས་འགོག་བདེན་དང་། གཉེན་
པོ་ཟག་མེད་སྐྱེད་པའི་འདུས་བྱས་ལམ་བདེན་གཉིས་ཐོབ་བོ། །ཅེས་སྟོན་པ་ལ་ཟག་བཅས་
ཟག་པ་མེད་ཆོས་དང་། །གང་དག་འདུས་བྱས་འདུས་མ་བྱས། །ཅེས་པ་དང་། དེ་
ལྟ་བུའི་འགོག་ལམ་ཉམས་སུ་བླངས་པས་ཐུན་མོང་དང་ཐུན་མོང་མ་ཡིན་པའི་འབྲས་
བུ་ཐོབ་བོ། །ཞེས་སྟོན་པ་ལ། སློབ་མ་ཐུན་མོང་ཆོས་རྣམས་དང་། །གང་དག་ཐུབ་



211
སྐབས་དང་པོ།
པའི་ཐུན་མོང་མིན། །ཅེས་གསུངས་པའི་ཕྱིར། །
སྐབས་འདིར་མཐའ་དཔྱད་པ་ལ་གསུམ་ཡོད་དེ། དགེ་སོགས་གསུམ་བཤད་
པ༑ ཟག་བཅས་ཟག་མེད་གྱི་དོན་བཤད་པ། དམིགས་པའི་ཁྱད་པར་བྱེ་བྲག་ཏུ་བཤད་
པ་རྣམས་སུ་ཡོད་པའི་ཕྱིར། དང་པོ་ཡོད་དེ། ལུང་དུ་བསྟན་པ་གང་ཞིག་རང་འབྲས་
རྣམ་སྨིན་བདེ་བ་འབྱིན་བྱེད་ཀྱི་རིགས་སུ་གནས་པ་དགེ་བ་དང་། དེ་གང་ཞིག རང་
འབྲས་རྣམ་སྨིན་སྡུག་བསྔལ་འབྱིན་བྱེད་ཀྱི་རིགས་སུ་གནས་པ་མི་དགེ་བ་དང་། དགེ་
མི་དགེ་གང་རུང་མ་ཡིན་པའི་ཆོས་ལུང་མ་བསྟན་གྱི་ངོ་བོར་འཇོག་པའི་ཕྱིར། དགེ་
བ་ལ་དབྱེ་ན་དུ་མར་ཡོད་དེ། དོན་དམ་པའི་དགེ་བ། ངོ་བོ་ཉིད་ཀྱི་དགེ་བ། མཚུངས་
ལྡན་གྱི་དགེ་བ། ཀུན་སློང་གི་དགེ་བ། རྗེས་འབྲེལ་གྱི་དགེ་བ་རྣམས་སུ་ཡོད་པའི་ཕྱིར།
མི་དགེ་བ་ལ་ཡང་དབྱེ་བ་དུ་མར་ཡོད་དེ། སྔ་མ་བཞིན་དུ་ཡོད་པའི་ཕྱིར། ལུང་མ་
བསྟན་ལ་དབྱེ་ན་དུ་མར་ཡོད་དེ། སྔ་མ་བཞིན་དུ་ཡོད་པའི་ཕྱིར། །
གཉིས་པ་ཟག་བཅས་ཟག་མེད་ཀྱི་དོན་བཤད་དུ་ཡོད་དེ། མཛོད་པ་ལྟར་ན།
ལམ་མ་གཏོགས་པའི་འདུས་བྱས་རྣམས། །ཟག་བཅས་གང་ཕྱིར་དེ་དག་ལས། །ཟག་
རྣམས་ཀུན་དུ་རྒྱས་པར་འགྱུར། །ཞེས་གསུངས་པ་ལྟར་དམིགས་པ་དང་མཚུངས་ལྡན་
གང་རུང་གི་སྒོ་ནས་ཟག་པ་རྒྱས་རུང་དེ་ཟག་བཅས་དང་། དེའི་སྒོ་ནས་ཟོག་པ་རྒྱས་
སུ་མི་རུང་བ་ཟག་མེད་དུ་འདོད། ཀུན་བཏུས་པ་ལྟར་ན། ཟག་པའི་སྒོ་དྲུག་གང་རུང་
དང་འབྲེལ་བའི་སྒོ་ནས་ཟག་པ་རྒྱས་རུང་དེ་ཟག་བཅས་དང་། དེའི་སྒོ་ནས་ཟག་པ་རྒྱས་
སུ་མི་རུང་བ་ཟག་མེད་དུ་འདོད། དབུ་མ་པ་སྤང་བྱ་དེའི་གཉེན་པོ་བྱེད་པའི་ཆ་ནས་
ཟག་མེད་དང་༌། མི་བྱེད་པའི་ཆ་ནས་ཟག་བཅས་སུ་འཇོག་པའི་ཕྱིར།



212
ཕར་ཕྱིན་སྤྱི་དོན།
གསུམ་པ་དམིགས་པའི་ཁྱད་པར་བྱེ་བྲག་ཏུ་བཤད་པ་ནི། འགྲེལ་ཆེན་ལས།
གང་ཡང་ཆོས་ཀྱི་དབྱིངས་རྟག་ཏུ་རྣམ་པར་དག་པ་གཉིས་སུ་མེད་པའི་ཡེ་ཤེས་ཉིད་ནི་
དམིགས་པ་ཡིན་ནོ་སྙམ་དུ་སེམས་པ་དེ་དག་གིས་རྟག་ཏུ་རྣམ་པར་དག་པ་ཡིན་པའི་ཕྱིར་
གོང་ནས་གོང་དུ་རྣམ་པར་དག་པ་ཁྱད་པར་དུ་འགྲོ་བ་ཇི་ལྟར་བརྗོད་པར་བྱ། ཆུ་ཁམས་
གསེར་དང་ནམ་མཁའ་རྣམས། །དག་པ་བཞིན་དུ་དག་པར་འདོད། །ཅེས་བྱ་བ་ཡིན་
ནོ་ཞེ་ན། དེ་ལྟ་ན་ནི་དག་པ་ནི་དེ་ཁོ་ན་ཉིད་ཡེ་ཤེས་ཡིན་ནོ་ཞེས་གཉེན་པོའི་ཕྱོགས་ལ་
མངོན་པར་ཞེན་པ་ཡིན་པའི་ཕྱིར། མི་མཐུན་པའི་ཕྱོགས་ལ་མངོན་པར་ཞེན་པ་དོན་
གྱིས་འཕངས་པ་ཡིན་ནོ། །དེ་བས་ན་མི་མཐུན་པ་དང་གཉེན་པོ་ཕྱོགས་ཀྱི་རྣམ་པར་
རྟོག་པ་སྤངས་པ་མེད་པས་ཕྱོགས་གཅིག་པའི་དག་པར་ཐལ་བར་འགྱུར་རོ། །ཁྱོད་ཀྱི་
ཕྱོགས་ལྟར་ན་ཡང་རབ་འབྱོར་རྣམ་པ་ཐམས་ཅད་མཁྱེན་པ་ཉིད་ཀྱི་དམིགས་པ་ནི་དངོས་
པོ་མེད་པ་ཡིན་ནོ། །ཞེས་བྱ་བས། དམིགས་པ་དག་པ་མཐར་ཐུག་པ་ཇི་ལྟར་ཡིན་ཞེ་
ན༑ ཉེས་པ་མེད་དེ། གང་གི་ཕྱིར་རིགས་པའི་རྗེས་སུ་འགྲོ་བའི་དངོས་པོ་མེད་པའི་
ཕྱིར་ན་དངོས་པོ་མེད་པ་ནི་ཡང་དག་པའི་ཀུན་རྫོབ་ཡིན་པར་བརྗོད་ལ། དེ་ཁོ་ན་ཉིད་
ཀྱི་རང་བཞིན་སྒྲིབ་པ་དེ་རིམ་གྱིས་སྒྱུ་མ་ལྟ་བུར་རྟོགས་པ་ཉིད་ནི་རྣམ་པར་དག་པ་ཡིན་
ནོ༑ ༑ཞེས་གསུངས། དགོངས་པ་བཤད་ན། འདིའི་ཕྱོགས་སྔ་སྨྲ་བ་པོ་སེམས་ཙམ་
པ་ཡིན་ལ། དེའི་འདོད་པ་བརྗོད་པ་ན། སྔ་མ་ཁ་ཅིག སེམས་ཙམ་པའི་ལུགས་ལ་
གཟུང་འཛིན་རྫས་གཞན་གྱིས་སྟོང་པར་མངོན་སུམ་དུ་རྟོགས་པའི་སློབ་པའི་མཉམ་གཞག་
ཡེ་ཤེས་དེས་ཆོས་ཉིད་ཡན་གར་བ་ཙམ་མངོན་སུམ་དུ་རྟོགས་ཀྱི། གཞན་དབང་གཟུང་
འཛིན་རྫས་གཞན་གྱིས་སྟོང་པར་མངོན་སུམ་དུ་མ་རྟོགས་སོ། །ཞེས་སྨྲ་བ་མི་འཐད་



213
སྐབས་དང་པོ།
དེ༑ སེམས་ཙམ་པའི་ལུགས་ལ་གཞན་དབང་གཟུང་འཛིན་རྫས་གཞན་གྱིས་སྟོང་པར་
མངོན་སུམ་དུ་རྟོགས་པའི་སློབ་པ་འཕགས་པའི་མཉམ་གཞག་ཅིག་ཁས་མ་བླངས་ན། དེ་
འདྲའི་སོ་སྐྱེའི་མངོན་རྟོགས་མེད་པས། གཞན་དབང་གཟུང་འཛིན་རྫས་གཞན་ཡིན་
པ་མི་ཁེགས་པའི་ཕྱིར། ཡང་དབུ་མ་པའི་བཤད་པ་བྱེད་པ་ན། མྱུ་གུ་བདེན་སྟོང་ལ་
མངོན་སུམ་དུ་མཉམ་པར་བཞག་པའི་མཉམ་གཞག་ཡེ་ཤེས་དེས་ཆོས་ཉིད་ཡན་གར་
བ་ཙམ་མངོན་སུམ་དུ་རྟོགས་པ་མ་ཡིན་གྱི། ཆོས་ཅན་མྱུ་གུའི་རྣམ་པ་ཤར་བའི་སྒོ་ནས་
མྱུ་གུ་བདེན་མེད་དུ་མངོན་སུམ་དུ་རྟོགས་པ་ཡིན་ནོ་ཞེ་ན། མི་འཐད་དེ། ཐེག་ཆེན་
གྱི་མཐོང་ལམ་སྡུག་བསྔལ་ལ་ཆོས་བཟོད་དེས་སྡུག་བསྔལ་གྱི་རྣམ་པ་ཤར་བའི་སྒོ་ནས་
སྡུག་བསྔལ་བདེན་པའི་ཆོས་ཉིད་མངོན་སུམ་དུ་རྟོགས་པ་མི་འཐད་པའི་ཕྱིར་ཏེ། སྡུག་
བསྔལ་བདེན་པ་གཉིས་སྣང་བཅས་ནུབ་གང་རུང་གི་སྒོ་ནས་མ་རྟོགས་པའི་ཕྱིར་ཏེ། གནས་
ལུགས་མངོན་སུམ་དུ་རྟོགས་པའི་སློབ་པའི་མཉམ་གཞག་ཡེ་ཤེས་ཡིན་པའི་ཕྱིར། རང་
གི་ལུགས་ནི། སེམས་ཙམ་པ་རྣམས་ན་རེ། གཞན་དབང་གཟུང་འཛིན་རྫས་གཞན་
གྱིས་སྟོང་པ་དེ་སྟོང་ཉིད་མངོན་སུམ་དུ་རྟོགས་པའི་སློབ་པའི་མཉམ་གཞག་ཡེ་ཤེས་ཀྱི་
དམིགས་པ་དང་། བདེན་གྲུབ་ཀྱི་གཞི་མཐུན་ཡིན་ནོ་ཞེ་ན། འོ་ན་དེ་འདྲའི་སློབ་པའི་
མཉམ་གཞག་ཡེ་ཤེས་དེས་གཞན་དབང་གཟུང་འཛིན་རྫས་གཞན་གྱིས་སྟོང་པའི་སྟོང་
ཉིད་ལ་དམིགས་ནས་བསྒོམས་པས་རྟོགས་པ་གོང་ནས་གོང་དུ་འགྲོ་བ་མི་འཐད་པར་ཐལ།
དམ་བཅའ་དེའི་ཕྱིར། དེ་ལ་ཁོ་ན་རེ། ཆུ་དང་གསེར་དང་ནམ་མཁའ་རྣམས་རང་
བཞིན་གྱིས་རྣམ་པར་དག་ཀྱང་གློ་བུར་གྱི་རྙོག་མ་དང་གཡའ་དང་སྤྲིན་ལ་སོགས་པ་རིམ་
གྱིས་དག་པར་འགྱུར་བ་བཞིན་དུ། གཞན་དབང་གཟུང་འཛིན་རྫས་གཞན་གྱིས་སྟོང་



214
ཕར་ཕྱིན་སྤྱི་དོན།
པ་བདེན་པར་གྲུབ་ཀྱང་དེ་ལ་དམིགས་ཏེ་བསྒོམས་པས་དྲི་མ་རྣམས་རིམ་གྱིས་དག་པར་
འགྱུར་བ་ཡིན་ནོ། །ཞེ་ན། འོ་ན་གཉེན་པོ་སྟོང་ཉིད་མངོན་སུམ་དུ་རྟོགས་པའི་སློབ་
པའི་མཉམ་གཞག་ཡེ་ཤེས་བདེན་པར་གྲུབ་པར་ཐལ། དེའི་དམིགས་པ་སྟོང་ཉིད་བདེན་
པར་གྲུབ་པའི་ཕྱིར། འདོད་ན། དེའི་སྤང་བྱ་དྲི་མ་བདེན་པར་གྲུབ་པར་ཐལ། འདོད་
པའི་ཕྱིར། འདོད་ན། སྤང་བྱ་དྲི་མ་དང་གཉེན་པོ་ཡེ་ཤེས་བདེན་པར་འཛིན་པའི་བདེན་
འཛིན་སྤང་དུ་མེད་པར་ཐལ། སྤང་གཉེན་གཉིས་ཀ་བདེན་པར་གྲུབ་པའི་ཕྱིར། འདོད་
ན༑ སངས་རྒྱས་ཀྱི་སར་དྲི་མ་སྤངས་པའི་གློ་བུར་རྣམ་དག་མེད་པས་རང་བཞིན་རྣམ་
དག་ཁོ་ན་ཡོད་པའི་དག་པ་ཕྱོགས་གཅིག་པར་ཐལ། འདོད་པའི་ཕྱིར། དེ་ལ་ཁོ་ན་
རེ༑ ཉེས་པ་དེ་ཁྱེད་རང་ལའང་མཚུངས་ཏེ། རབ་འབྱོར་རྣམ་པ་ཐམས་ཅད་མཁྱེན་
པ་ཉིད་ཀྱི་དམིགས་པ་ནི་དངོས་པོ་མེད་པ་ཡིན་ནོ། །ཞེས་པའི་ལུང་ལས། མྱུ་གུ་བདེན་
སྟོང་ལྟ་བུ་བློ་དོན་དམ་པ་རིགས་ཤེས་ཀྱི་དམིགས་པར་ཁས་བླངས། དེ་བླངས་པས་དེ་
རིགས་ཤེས་དེའི་ངོར་གྲུབ་དགོས། དེ་ལྟ་ན་དེ་དོན་དམ་པར་གྲུབ་པར་ཁས་བླངས་དགོས་
པའི་ཕྱིར་ཞེ་ན། སྨྱུ་གུ་བདེན་སྟོང་བློ་དོན་དམ་པ་རིགས་ཤེས་ཀྱི་ངོར་གྲུབ་ན་བདེན་
པར་གྲུབ་པར་ཐལ་བའི་ཉེས་པ་མེད་དེ། རིགས་པའི་རྗེས་སུ་འབྲང་ན་བློ་དོན་དམ་པ་
རིགས་ཤེས་དེའི་ངོར་གྲུབ་ན་བདེན་པར་མ་གྲུབ་དགོས་པའི་ཕྱིར་ཏེ། རིགས་ཤེས་དེ་
ཡང་དག་ཀུན་རྫོབ་ཡིན་པ་གང་ཞིག ཡང་དག་ཀུན་རྫོབ་ཏུ་གྲུབ་ན་བདེན་པར་མ་གྲུབ་
དགོས་པའི་ཕྱིར་དང་། མྱུ་གུ་བདེན་གྲུབ་བཀག་པའི་བདེན་སྟོང་དེ་རྫུན་པ་སྒྱུ་མ་ལྟ་བུ་
ཡིན་པའི་ཕྱིར། ཞེས་པའོ། །འོ་ན་དམིགས་པ་ཆོས་རྣམས་ཐམས་ཅད་དེ། ཞེས་སོགས་
ཀྱིས་རང་བཞིན་གནས་རིགས་བསྟན་ཅིང་། གོང་དུ་རྟོགས་པ་ཡི་ནི་ཆོས་དྲུག་དང་།།



215
སྐབས་དང་པོ།
ཅེས་སོགས་ཀྱིས་སྒྲུབ་པའི་དམིགས་པ་བསྟན་ན། གཞུང་གོང་འོག་གཉིས་བརྗོད་བྱ་སྟོན་
ཚུལ་ཁྱད་མེད་དུ་འགྱུར་རོ་ཞེ་ན། མི་འགྱུར་ཏེ། རྟོགས་པ་ཡི་ནི་ཆོས་དྲུག་དང་། །ཅེས་
སོགས་ཀྱིས་རང་བཞིན་གནས་རིགས་གཙོ་བོར་བསྟན་ཅིང་། བྱང་སེམས་བཅུ་གསུམ་
དང་སྒྲུབ་པ་བཅུ་གསུམ་གཙོ་བོ་མ་ཡིན་པའི་ཚུལ་གྱིས་བསྟན། དམིགས་པ་ཆོས་རྣམས་
ཐམས་ཅད་དེ། ཞེས་སོགས་ཀྱིས་སྒྲུབ་པའི་དམིགས་པ་གཙོ་བོར་བསྟན་ཅིང་། རང་
བཞིན་གནས་རིགས་གཙོ་བོ་མིན་པའི་ཚུལ་གྱིས་བསྟན་པའི་ཕྱིར་ཏེ། འགྲེལ་ཆེན་ལས།
དེ་ལྟར་བྱས་ན་རང་བཞིན་གཙོ་བོར་གྱུར་པ་ནི་རིགས་ཡིན་ལ་རྣམ་པར་འགྱུར་བ་གཙོ་
བོར་གྱུར་པ་ནི་དམིགས་པ་ཡིན་པས་གཉིས་ཀ་ཡིན་པ་ལ་ནི་དགག་པ་མེད་དེ། ཅེས་
གསུངས། །
འོ་ན་ཐེག་ཆེན་གྱི་སྒྲུབ་པས་ཆོས་ཐམས་ཅད་ལ་དམིགས་པའི་མཐར་ཐུག་གི་
དགོས་པ་ཇི་ལྟ་བུ་ཡིན་ཞེ་ན། དེ་ཡོད་དེ། ཆེད་དུ་བྱ་བ་ཆེན་པོ་གསུམ་ཐོབ་པའི་ཆེད་
དུ་ཡིན་པའི་ཕྱིར། འོ་ན་ཆེན་པོ་གསུམ་གྱི་ངོ་བོ་གང་ཡིན་ཞེ་ན། མདོའི་དབང་དུ་བྱས་
ན༑ དེ་ནས་ཚེ་དང་ལྡན་པ་རབ་འབྱོར་གྱིས་འདི་སྐད་ཅེས་གསོལ་ཏོ། །བཅོམ་ལྡན་
འདས་ཅིའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་བགྱི་ཞེས་བྱང་ཆུབ་
སེམས་དཔའ་སེམས་དཔའ་ཆེན་པོ་ཞེས་པའི་སྒྲ་འབྱུང་བའི་རྒྱུ་མཚན་དྲིས་པའི་ལན་དུ།
བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་འདི་ལ་སེམས་ཅན་གྱི་ཕུང་པོ་ཆེན་
པོ་དང་སེམས་ཅན་གྱི་སྡེ་ཆེན་པོའི་མཆོག་ཉིད་དུ་བྱེད་པར་འགྱུར་བས་དེའི་ཕྱིར། བྱང་
ཆུབ་སེམས་དཔའ་སེམས་དཔའ་ཆེན་པོ་ཞེས་གསུངས་པའོ། །ཞེས་སོགས་སྒྲུབ་པའི་
ཆེད་དུ་བྱ་བའི་མདོ་རྣམས་གསུངས། དེའི་དགོངས་པ་བསྟན་བཅོས་སུ་འགྲེལ་པ་ན།



ཕར་ཕྱིན་སྤྱི་དོན།
216
སེམས་ཅན་ཀུན་མཆོག་ཉིད་སེམས་དང་། །ཞེས་སོགས་ཟློཀ་གཅིག་གསུངས། དེ་
ཡང་། ཆེད་དུ་བྱ་བ་ཆེན་པོ་གསུམ་གྱི་ངོ་བོ་བཞག་ཏུ་ཡོད་དེ། སངས་རྒྱས་འཕགས་
པའི་ཐུགས་རྒྱུད་ཀྱི་སྙིང་རྗེ་ཆེན་པོ་དང་བྱང་ཆུབ་ཀྱི་སེམས་ལྟ་བུ་སེམས་ཆེན་པོ་དང་།
སྒྲིབ་གཉིས་ཟད་པར་སྤངས་པའི་འགོག་བདེན་ལྟ་བུ་སྤོང་བ་ཆེན་པོ་དང་། ཆོས་ཐམས་
ཅད་མངོན་སུམ་དུ་རྟོགས་པ་མཐར་ཐུག་པའི་ཡེ་ཤེས་ལྟ་བུ་རྟོགས་པ་ཆེན་པོར་འཇོག་
པའི་ཕྱིར། ཆེན་པོ་དེ་གསུམ་གྱི་ཆེད་དུ་བྱང་སེམས་སྒྲུབ་པ་ལ་འཇུག་ཚུལ་ཡོད་དེ། རྒྱལ་
པོ་གཡུལ་དུ་འཇུག་པ་དང་ཆོས་མཚུངས་པར་མི་མཐུན་ཕྱོགས་མ་ལུས་པར་སྤང་བ་དང་།
ཐོབ་བྱ་མ་ལུས་པར་ཐོབ་པ་དང༌། རང་ཉིད་ཀུན་གྱི་མཆོག་ཉིད་དུ་བྱེད་པའི་ཆེད་དུ་
འཇུག་པའི་ཕྱིར་ཏེ། ཉི་སྣང་ལས། དེས་ན་དེ་ལྟར་སྤངས་པ་དང་རྟོགས་པའི་ཁྱད་
པར་ཅན་སེམས་ཅན་གྱི་ཚོགས་ཆེན་པོ་དང་སེམས་ཅན་གྱི་སྡེ་ཆེན་པོའི་མཆོག་ཏུ་བྱེད་
པའི་མཚན་ཉིད་ནི་མ་རྒྱལ་བ་ལས་རྒྱལ་བའི་ཆེད་དུ་བྱ་བ་དང་ཆོས་མཐུན་པར་བྱང་
ཆུབ་སེམས་དཔའི་ཁྱད་པར་ཅན་དེ་ཉིད་སྒྲུབ་པའི་ཆེད་དུ་བྱ་བ་ཡིན་པར་རིག་པར་བྱའོ་
ཞེས་དང་། འགྲེལ་ཆེན་ལས། དེས་ན་དེ་ལྟར་མ་རྒྱལ་བ་ལས་རྒྱལ་བའི་ཆེད་དུ་བྱ་
བ་དང་ཆོས་མཐུན་པར་བྱང་ཆུབ་སེམས་དཔའི་སྒྲུབ་པའི་ཆེད་དུ་བྱ་བ་རྣམ་པ་གསུམ་
བསྟན་པ་ཡིན་པར་ཤེས་པར་བྱའོ། །ཞེས་གསུངས། སྒྲུབ་པའི་ཆེད་དུ་བྱ་བ་དང་སྒྲུབ་
པའི་དམིགས་པ་གཉིས་ཀྱི་ཁྱད་པར་ཡང་ཡོད་དེ། བྱང་ཆུབ་སེམས་དཔའ་ད་ལྟ་ཆོས་
བཅུ་གཅིག་ལ་དམིགས་པ་ནི་མ་འོངས་པ་ན་ཆེད་དུ་བྱ་བ་ཆེན་པོ་གསུམ་ཐོབ་པའི་ཆེད་
དུ་ཡིན་པའི་ཕྱིར། དཔེར་ན་མདའ་ལྟོང་སྦྱོར་བ་དང་། འབེན་ལ་ཕོག་པ་ལྟ་བུ་སྟེ། ཉི་
སྣང་ལས། དམིགས་པ་དང་ཆེད་དུ་བྱ་བ་ལ་ཁྱད་པར་ཅི་ཡོད་ཅེ་ན། དམིགས་པ་ནི་



217
སྐབས་དང་པོ།
དེའི་ཚེ་ད་ལྟ་བ་ཡིན་ལ། ཆེད་དུ་བྱ་བ་ནི་མ་འོངས་པ་བསྐལ་བ་ཡིན་ཏེ། མདའ་ལྟོང་
སྦྱོར་བ་དང་འབེན་ལ་ཕོག་པ་དང་ཆོས་མཚུངས་སོ་ཞེས་དང་། འགྲེལ་ཆེན་ལས།
དམིགས་པ་དང་ཆེད་དུ་བྱ་བ་ལ་ཁྱད་པར་ཅི་ཡོད་ཅེ་ན། འཕགས་པ་རྣམ་པར་གྲོལ་
བའི་སྡེས་མདའ་ལྟོང་སྦྱོར་བ་དང་འབེན་ལ་ཕོག་པ་འདྲ་བར་དེའི་ཚེ་ཉེ་བ་ན་གནས་པ་
ནི་དམིགས་པ་ཡིན་ལ། ཕྱིས་ཀྱི་ཐག་རིང་བ་ནི་ཆེད་དུ་བྱ་བ་ཡིན་ནོ། །ཞེས་གསུངས།
འོ་ན་སྔར་སེམས་བསྐྱེད་ནས་ཆེན་པོ་གསུམ་གྱི་དོན་དུ་སྒྲུབ་པ་ཉམས་སུ་ལེན་
པར་བཤད་པའི་སྒྲུབ་པ་དེ་ཇི་ལྟ་བུ་ཞེ་ན། ཡོད་དེ། སྟོན་ཚུལ་གྱི་སྒོ་ནས་གཉིས་སུ་
ཕྱེ་བ་དང་། ངོ་བོའམ་མཚན་གཞིའི་སྒོ་ནས་བཞིར་དབྱེར་ཡོད་པའི་ཕྱིར། དང་པོ་
གྲུབ་སྟེ། འགྲེལ་པར། ཐམས་ཅད་མཁྱེན་པ་ཉིད་གསུམ་གྱི་ཡུལ་ལ་སྤྱིར་དགེ་བའི་
ཆོས་ཀྱི་རྟེན་ཅན་དང་རྣམ་པ་ཀུན་མངོན་པར་རྫོགས་པ་རྟོགས་པ་ལ་སོགས་པ་མངོན་
པར་རྟོགས་པ་རྣམ་པ་བཞི་ལ། མངོན་པར་རྟོགས་པ་རེ་རེ་ཞིང་ཕ་རོལ་ཏུ་ཕྱིན་པ་དྲུག་
གི་རྟེན་ཅན་གྱི་བྱ་བ་ནི་སྒྲུབ་པ་སྟེ། ཞེས་གསུངས་པ་ལྟར། མཁྱེན་པ་ཡུལ་གྱི་སྒྲུབ་
པ་དང་། སྦྱོར་བ་བྱེ་བྲག་གི་སྒྲུབ་པ་གཉིས་སུ་ཡོད་པའི་ཕྱིར། འདི་གཉིས་ཀྱི་དོན་ལ་
ལོཙྪ་བ་ཆེན་པོ་ནི། སྦྱིན་སོགས་ཕར་ཕྱིན་དྲུག་གི་མགོ་མིག་མ་བཏོད་པའི་སེམས་དཔའི་
རྣལ་འབྱོར་མཁྱེན་པ་ཡུལ་གྱི་སྒྲུབ་པ་དང་། མགོ་མིག་བཏོད་པའི་སེམས་དཔའི་རྣལ་
འབྱོར་སྦྱོར་བ་བྱེ་བྲག་གི་སྒྲུབ་པར་བཞེད་ཅིང་། ཕྱིས་ཀྱི་མཁས་པ་ཕལ་ཆེ་བའང་དེ་
གཉིས་ཀྱི་འཇོག་བྱེད་སོ་སོར་མཛད་ནས། འགལ་བར་བཞེད་པ་ཡོད་ཀྱང་། རང་
ལུགས་ནི། སྒྲུབ་པ་འདི་གཉིས་སྟོན་ཚུལ་གྱི་སྒོ་ནས་གཉིས་སུ་ཕྱེ་བ་ཙམ་ཡིན་གྱི། དངོས་
པོ་ལ་དོན་གཅིག་པ་ཡིན་ཏེ། སྒྲུབ་པ་བཞི་པོ་གང་རུང་ཡིན་ན། མཁྱེན་པ་ཡུལ་གྱི་



218
ཕར་ཕྱིན་སྤྱི་དོན།
སྒྲུབ་པ་ཡིན་དགོས། སྦྱོར་བ་བཞི་པོ་གང་རུང་ཡིན་ན་སྦྱོར་བ་བྱེ་བྲག་གི་སྒྲུབ་པ་ཡིན་
དགོས། སྒྲུབ་པ་བཞི་པོ་གང་རུང་ཡིན་ན་སྦྱོར་བཞི་གང་རུང་ཡིན་དགོས། དེ་ཡིན་ན་
སྒྲུབ་པ་བཞི་པོ་གང་རུང་ཡིན་དགོས་པའི་ཕྱིར། སྟོན་ཚུལ་གྱི་སྒོ་ནས་གཉིས་སུ་ཕྱེ་བ་
ཡང་ཡིན་ཏེ། སྐབས་དང་པོ་གསུམ་དུ་བསྟན་པའི་སྒྲུབ་པ་རྣམས་མཁྱེན་པ་ལ་གྱི་
སྒྲུབ་པ་དང་། སྦྱོར་བ་བཞིའི་སྐབས་སུ་བསྟན་པའི་སྒྲུབ་པ་རྣམས་སྦྱོར་བ་བྱེ་བྲག་གི་
སྒྲུབ་པ་ཡིན་པའི་ཕྱིར། སྐབས་དང་པོ་གསུམ་དུ་གོ་སྒྲུབ་མ་གཏོགས་སྒྲུབ་པ་གཞན་གསུམ་
ཕར་ཕྱིན་དྲུག་ལྡན་དུ་ཉམས་སུ་ལེན་པའི་ལྡོག་ཆ་ནས་མ་བསྟན་པར་མཁྱེན་གསུམ་གང་
རུང་གི་རྣམ་པ་ཉམས་སུ་ལེན་པའི་ལྡོག་ཆ་ནས་བསྟན། སྦྱོར་བཞིའི་སྐབས་སུ་སྒྲུབ་པ་
རྣམས་ཕར་ཕྱིན་དྲུག་ལྡན་དུ་ཉམས་སུ་ལེན་པའི་ལྡོག་ཆ་ནས་བསྟན་པའི་ཕྱིར། ཕྱི་མ་
གྲུབ་སྟེ། སྦྱིན་དང་ཚུལ་ཁྲིམས་སོགས་སྤྱོད་པས། ཞེས་དང་། སྦྱིན་པ་ལ་སོགས་རེ་
རེས་ཀྱང་། །ཅེས་སོགས་གསུངས་པའི་ཕྱིར། ཆོས་སྐུའི་སྐབས་སུ་སྒྲུབ་པ་མི་འཆད་
པའི་རྒྱུ་མཚན་ཡོད་དེ། ཆོས་སྐུ་ཐོབ་བྱ་མཐར་ཐུག་ཡིན་པས་དེ་ལམ་ལ་སློབ་པའི་བྱ་
བ་དང་བྲལ་བའི་ཕྱིར་ཏེ། འགྲེལ་ཆེན་ལས། ཆོས་ཀྱི་སྐུའི་མངོན་པར་རྟོགས་པ་ལ་
ནི་མ་ཡིན་ཏེ། འབྲས་བུ་ཉིད་ཡིན་པས་དེ་ལ་བྱ་བ་ཉིད་ཡོད་པ་མི་སྲིད་པའི་ཕྱིར། ཞེས་
གསུངས། འོ་ན་རྣམ་མཁྱེན་ལའང་མཚུངས་སོ་ཞེ་ན། མི་མཚུངས་ཏེ། རྣམ་མཁྱེན་
ཡུལ་གྱིས་ཡུལ་ཅན་མཚོན་པའི་སྒོ་ནས་བསྟན། ཆོས་སྐུ་ཐོབ་བྱའི་ངོས་ནས་བསྟན་
པའི་ཕྱིར། གཉིས་པ་ངོ་བོའམ་མཚན་གཞིའི་སྒོ་ནས་བཞིར་དབྱེ་བ་ཡོད་དེ། འགྲེལ་
པར། དེ་ལྟར་ཇི་ལྟར་བ་བཞིན་དུ་སྦྱོར་བ་དང་མཐོང་བ་དང་སྒོམ་པ་དང་ཁྱད་པར་
གྱི་ལམ་གྱི་ངོ་བོ་ཉིད་ཀྱི་སྒྲུབ་པའི་མཚན་ཉིད་གོ་ཆ་དང་འཇུག་པ་དང་ཚོགས་དང་ངེས་



219
སྐབས་དང་པོ།
པར་འབྱུང་བ་ཞེས་གསུངས་པ་ལྟར། གོ་སྒྲུབ་འཇུག་སྒྲུབ་ཚོགས་སྒྲུབ་ངེས་འབྱུང་སྒྲུབ་
པ་རྣམས་སུ་ཡོད་པའི་ཕྱིར། སྒྲུབ་པ་བཞིར་འབྱེད་པའི་རྒྱུ་མཚན་ཡོད་དེ། དཔེར་ན་
དཔའ་བོ་གཡུལ་དུ་འཇུག་པ་ན་ཐོག་མར་སྲ་བའི་གོ་བགོས། དེ་རྗེས་གཡུལ་ངོར་ཞུགས།
གྲོགས་དཔུང་ཚོགས་རྒྱ་ཆེན་པོ་དང་བཅས་པས་གཡུལ་སྤྲད་པ་ན། ཕ་རོལ་ལས་རྒྱལ་
བ་ཐོབ་པ་བཞིན་དུ་བྱང་ཆུབ་སེམས་དཔའ་ཡང་ཐོག་མར་མི་མཐུན་ཕྱོགས་ཀྱི་མི་ཐིགས་
པའི་ཕྱིན་དྲུག་གི་གོ་སྲ་བ་བགོས། དེ་རྗེས་གང་དུ་འཇུག་པར་བྱ་བ་སྦྱོར་བ་དྲག་པོའི་
སྒོ་ནས་ཉམས་ལེན་ལ་ཞུགས། གྲོགས་ཚོགས་གཉིས་ཀྱི་དཔུང་རྒྱ་ཆེན་པོ་དང་བཅས་
ཉམས་སུ་བླངས་པས། བགྲོད་པ་མཐར་ཐུག་པའི་ཚེ་མི་མཐུན་ཕྱོགས་མཐའ་དག་ལས་
རྒྱལ་ནས། རྣམ་མཁྱེན་དུ་ངེས་པར་འབྱུང་བར་བྱེད་པའི་རྒྱུ་མཚན་གྱིས་དེ་ལྟར་ངེས་
པའི་ཕྱིར། འོ་ན། མདོ་སྡེ་རྒྱན་དུ། སྒྲུབ་པ་བཞི་པོ་བརྩོན་འགྲུས་ཀྱི་ངོ་བོར་འཇོག་
པའི་རྒྱུ་མཚན་ཅི་ཡིན་ཞེ་ན། ཡོད་དེ། ཐེག་ཆེན་གྱི་སྒྲུབ་པ་གོ་ཆའི་བརྩོན་འགྲུས་དང་།
སྦྱོར་བ་ལག་ལེན་ལ་ཞུགས་པའི་བརྩོན་འགྲུས་དང་། ཐེག་པ་ཆེན་པོའི་ཆོས་མཐའ་དག་
ལ་མ་ཞུམ་པའི་བརྩོན་འགྲུས་དང་། ཆོག་མི་ཤེས་པའི་བརྩོན་འགྲུས་ཀྱི་ཁྱད་པར་དུ་
བྱས་པའི་ཆ་ནས་དེ་ལྟར་བསྟན་པའི་ཕྱིར་ཏེ། དེ་ཉིད་ལས། ཐོག་མར་དགེ་བའི་བརྩོན་
འགྲུས་དེ་ནས་ནི། །ཚུལ་བཞིན་རབ་ཞུགས་སྦྱོར་བའི་བརྩོན་འགྲུས་ཏེ། །མ་ཞུམ་མི་
འགོང་ཆོག་མི་ཤེས་བརྩོན་འགྲུས། །ཞེས་གསུངས། ཐེག་ཆེན་གྱི་སྒྲུབ་པ་བརྩོན་འགྲུས་
ཀྱི་ཁྱད་པར་དུ་བྱས་ནས་བསྟན་པ་ལ་དགོས་པ་ཡང་ཡོད་དེ། ཐེག་པ་ཆེན་པོར་སེམས་
བསྐྱེད་ཀྱང་སྒྲུབ་པ་ཉམས་ལེན་གྱི་བརྩོན་འགྲུས་རྩོམ་པ་མེད་ན། ཆེན་པོ་གསུམ་ཐོབ་
མི་ནུས་པར་བསྟན་པའི་ཆེད་དུ་ཡིན་པའི་ཕྱིར། ཐེག་ཆེན་གྱི་སྒྲུབ་པ་ཡིན་ན་བརྩོན་འགྲུས་



220
ཕར་ཕྱིན་སྤྱི་དོན། །
ཡིན་པས་ནི་མ་ཁྱབ་སྟེ། ཐེག་ཆེན་སྒྲུབ་པ་གྱུར་པའི་གཙོ་བོ་སེམས་ཡོད། བརྩོན་འགྲུས་
ཡིན་ན་སེམས་བྱུང་ཡིན་དགོས་པའི་ཕྱིར། འོ་ན་དེ་ལྟར་ཇི་ལྟ་བ་བཞིན་དུ་སྦྱོར་བ་དང༌།
ཞེས་སོགས་ཀྱི་གཞུང་འདིས་སྒྲུབ་པ་བཞིའི་ས་མཚམས་དང་། དབྱེ་བ་དང་། མཚན་
གཞི་བསྟན་པ་གང་ཡིན་ཞེ་ན། དེ་ཡང་ལོཙྪ་བ་ཆེན་པོ་དང་གསེར་ཕྲེང་གཉིས་ཀྱིས་
ས་མཚམས་སྟོན་པ་ལ་སྦྱོར་བར་མཛད། རྣམ་བཤད་ཀྱིས་སྒྲུབ་པ་བཞིའི་དབྱེ་བ་དང་
མཚན་གཞི་བསྟན་པ་ལ་སྦྱོར་བར་མཛད། སྔ་མའི་ལུང་ཁུངས་ནི། འགྲེལ་ཆེན་ལས།
དེ་ལ་འཕགས་པ་ཐོགས་མེད་ཀྱིས་གོ་ཆ་དང་འཇུག་པའི་སྒྲུབ་པ་དག་ནི་གོ་རིམས་བཞིན་
དུ་བརྒྱུད་པ་དང་དངོས་སུ་སྦྱོར་བའི་རང་བཞིན་ཚོགས་དང་མོས་པས་སྤྱོད་པའི་སས་བསྡུས་
པ་ཡིན་ནོ། ཚོགས་ཀྱི་སྒྲུབ་པ་ནི་བརྩེ་བ་ནས་བརྩམས་ཏེ་གཟུངས་ཀྱི་བར་ནི་མངོན་སུམ་
དུ་སྦྱོར་བའི་ལམ་གྱི་རང་བཞིན་ཆོས་ཀྱི་མཆོག་ཆེན་པོས་བསྡུས་པ་ཡིན་ནོ། །ས་དང་
པོ་རབ་ཏུ་དགའ་བའི་རང་བཞིན་དུ་གྱུར་པའི་ཚོགས་ཀྱི་སྒྲུབ་པ་ནི་མཐོང་བའི་ལམ་གྱི་
བདག་ཉིད་ཡིན་ལ། ས་གཉིས་པ་ལ་སོགས་པའི་རང་བཞིན་ནི་སྒོམ་པའི་ལམ་གྱི་ངོ་
བོ་ཡིན་ཞིང་གཉེན་པོའི་ཕྱོགས་ཀྱི་བདག་ཉིད་ཀྱི་ཚོགས་ཀྱི་སྒྲུབ་པ་ནི་ལམ་གཉིས་ཀའི་
སྤྱོད་ཡུལ་ཅན་ཡིན་ནོ། །ངེས་པར་འབྱུང་བའི་སྒྲུབ་པ་ནི་སྒོམ་པའི་ལམ་ལ་བརྟེན་པ་
ཡིན་ནོ་ཞེས་བཤད་དོ། །ཞེས་པས་བསྟན་པར་བཞེད་ཀྱང་། རྣམ་བཤད་ལྟར་ན་ལུང་
དེའི་དོན་ཐེག་ཆེན་མཐོང་ལམ་ལ་བརྒྱུད་ནས་སྦྱོར་བའི་ཐེག་ཆེན་གྱི་ཚོགས་ལམ་གོ་སྒྲུབ་
དང༌། ཐེག་ཆེན་གྱི་མཐོང་ལམ་ལ་དངོས་སུ་སྦྱོར་བའི་ཐེག་ཆེན་གྱི་སྦྱོར་ལམ་འཇུག་
སྒྲུབ་དང་། ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོས་བསྡུས་པའི་བརྩེ་བ་ནས་གཟུངས་
ཀྱི་བར་གྱི་སྒྲུབ་པ་དང་། ས་དང་པོས་བསྡུས་པའི་སྒྲུབ་པ་སོགས་ཚོགས་སྒྲུབ་དང་། དག་



221
སྐབས་དང་པོ།
པ་ས་གསུམ་གྱི་སྒྲུབ་པ་ངེས་འབྱུང་སྒྲུབ་པར་དོན་གྱིས་བསྟན་པར་འཆད་དོ། །རང་
གི་བསམ་དོན་ནི་གཙོ་བོར་སྟོན་པའི་དབང་དུ་བྱས་ན་རྣམ་བཤད་ལྟར་ཡིན་ཀྱང་ས་
མཚམས་སྟོན་པ་ལའང་ཅུང་ཟད་སྦྱར་དུ་རུང་བར་སེམས་སོ། །
འོ་ན་བསམ་པ་རྒྱ་ཆེ་བ་གོ་སྒྲུབ་དེ་ཇི་ལྟར་འཆད་ཅེ་ན། དེ་ཡང་མདོའི་དབང་
དུ་བྱས་ན། གང་པོས་གསོལ་པ། དེ་ནི་གོ་ཆ་ཆེན་པོ་བགོས་པའི་སེམས་ཅན་ལགས་
ཏེ༑ བཅོམ་ལྡན་འདས་དེ་ནི་ཐེག་པ་ཆེན་པོ་ལ་ཡང་དག་པར་ཞུགས་པའི་སེམས་ཅན་
ལགས་ལ་དེ་ནི་ཐེག་པ་ཆེན་པོ་ལ་ཡང་དག་པར་གནས་པའི་སེམས་ཅན་ལགས་ཏེ། དེའི་
སླད་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་བགྱིའོ། །ཞེས་སེམས་དཔའ་
ཆེན་པོར་འཇོག་པའི་རྒྱུ་མཚན་གང་པོས་བཤད་པ་དང་། དེ་ནས་ཚེ་དང་ལྡན་པ་ཤཱ་
རིའི་བུས། ཚེ་དང་ལྡན་པ་བྱམས་མའི་བུ་གང་པོ་ལ་འདི་སྐད་ཅེས་སྨྲས་སོ། །ཚེ་དང་
ལྡན་པ་གང་པོ་ཇི་ཙམ་གྱིས་ན་བྱང་ཆུབ་སེམས་དཔའ་སེམས་དཔའ་ཆེན་པོས་གོ་ཆ་ཆེན་
པོ་བགོས་ཞེས་བྱ། ཞེས་དྲིས་པའི་ལན་དུ་གང་པོས་སྨྲས་པ། ཚེ་དང་ལྡན་པ་ཤཱ་རིའི་
བུ་འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ནི་བྱང་ཆུབ་ཀྱི་དོན་དུ་སྤྱོད་པ་
ན༑ ཞེས་སོགས་ཀྱིས་སྒྲུབ་པའི་ངོ་བོ་མདོར་བསྟན། ཚེ་དང་ལྡན་པ་ཤཱ་རིའི་བུ་གཞན་
ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་
པའི་ཚེ་སྦྱིན་པ་གང་ཡོངས་སུ་གཏོང་བ་དེ་དག རྣམ་པ་ཐམས་ཅད་མཁྱེན་པ་ཉིད་
དང་ལྡན་པའི་ཡིད་ལ་བྱ་བས་ཡོངས་སུ་གཏོང་སྟེ། དགེ་བའི་རྩ་བ་དེ་ཡང་སེམས་ཅན་
ཐམས་ཅད་དང་ཐུན་མོང་དུ་བྱས་ཤིང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ཏུ་ཡོངས་སུ་བསྔོ་སྟེ། འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་



222
ཕར་ཕྱིན་སྤྱི་དོན།
ཀྱི་ཕ་རོལ་ཏུ་ཕྱིན་པ་ལ་སྤྱོད་ཅིང་སྦྱིན་པ་ཡོངས་སུ་གཏོང་བའི་སྦྱིན་པའི་ཕ་རོལ་ཏུ་ཕྱིན་
པའི་གོ་ཆའོ། །ཞེས་སོགས་གོ་སྒྲུབ་རྒྱས་པར་བཤད། དེའི་དགོངས་པ་བསྟན་བཅོས་
སུ་འགྲེལ་བ་ལ། དེ་དག་སོ་སོར་སྦྱིན་ལ་སོགས། །ཞེས་སོགས་བློཀ་གཅིག་གསུངས།
འོ་ན་ཕྱིན་དྲུག་ཉམས་སུ་ལེན་པའི་ཤེས་རབ་ཀྱིས་ཟིན་པའི་བྱང་སེམས་ཀྱི་མཁྱེན་པ་གོ་
སྒྲུབ་ཏུ་འཇོག་པའི་རྒྱུ་མཚན་ཅི་ཡིན་ཞེ་ན། ཡོད་དེ། སེར་སྣ་ལ་སོགས་པའི་ཉོན་མོངས་
པའི་མཚོན་གྱིས་མི་ཕིགས་པའི་སྒྲུབ་པ་ཡིན་པའི་ཆ་ནས་དེ་ལྟར་བཞག་པའི་ཕྱིར། འོ་
ན་ཕར་ཕྱིན་དྲུག་གི་རྣམ་བཞག་འཆད་ཚུལ་ཇི་ལྟར་ཡིན་ཞེ་ན། དེ་ཡང་མདོ་སྡེ་རྒྱན་
ལས། གྲངས་དང་དེ་ཡི་མཚན་ཉིད་གོ་རིམས་དང་། །ངེས་པའི་ཚིག་དང་ཡོན་ཏན་
གོ་རིམས་དང་། །དེ་དག་རབ་དབྱེ་བསྡུ་དང་མི་མཐུན་ཕྱོགས། །ཡོན་ཏན་ཕན་ཚུན་
རྣམ་ངེས་ཡིན་ཞེས་བྱ། །ཅེས་པ་རྣམ་པ་བཅུའི་སྒོ་ནས་བཤད་དེ། དེ་ལ་དང་པོ་ནི།
ཕར་ཕྱིན་དེ་ལ་དྲུག་ཏུ་གྲངས་ངེས་པ་ཡིན་ཏེ། རང་གཞན་གྱི་དོན་སྒྲུབ་པའི་ཆ་ནས་
ཀྱང་དྲུག་ཏུ་གྲངས་ངེས་བསླབ་གསུམ་རང་རྒྱུད་ལ་སྐྱེད་པའི་ཆ་ནས་ཀྱང་དྲུག་ཏུ་གྲངས་
ངེས་པའི་ཕྱིར། དང་པོ་གྲུབ་སྟེ། གཞན་དོན་གྱི་དབང་དུ་བྱས་ནས་ཕར་ཕྱིན་དང་པོ་
གསུམ་དང་། རང་དོན་གྱི་དབང་དུ་བྱས་ནས་ཐ་མ་གཉིས། གཉིས་ཀའི་གྲོགས་ཀྱི་
དབང་དུ་བྱས་ནས་གཅིག་ཏུ་ངེས་པའི་ཕྱིར། དང་པོ་གྲུབ་སྟེ། གཞན་ལ་ཕན་པ་སྒྲུབ་
བྱེད་སྦྱིན་པའི་གོ་སྒྲུབ། གནོད་པ་སྤོང་བྱེད་ཚུལ་ཁྲིམས་ཀྱི་གོ་སྒྲུབ། གཞན་གྱི་གནོད་
པ་བྱས་པ་ལ་མི་ཁྲོ་བའི་བཟོད་པའི་གོ་སྒྲུབ་གསུམ་དུ་གྲངས་ངེས་པའི་ཕྱིར། ཕྱི་མ་གཉིས་
ཀ་གྲུབ་སྟེ། རང་དོན་སྒྲུབ་བྱེད་དངོས་ཤེས་རབ་ཀྱི་གོ་སྒྲུབ་དང་། དེའི་རྟེན་སེམས་
རྩེ་གཅིག་པའི་བསམ་གཏན་གྱི་གོ་སྒྲུབ་གཉིས་སུ་གྲངས་ངེས་ཤིང་རང་དོན་གཞན་དོན་



223
སྐབས་དང་པོ།
གཉིས་ཀ་སྒྲུབ་པའི་སྒྲུབ་པའི་གྲོགས་བརྩོན་འགྲུས་ཀྱིས་བྱེད་པའི་ཕྱིར། བསླབ་གསུམ་
རང་རྒྱུད་ལ་སྐྱེད་པའི་དབང་དུ་བྱས་ནས་དྲུག་ཏུ་གྲངས་ངེས་ཏེ། ལྷག་པ་ཚུལ་ཁྲིམས་
ཀྱི་བསླབ་པའི་དབང་དུ་བྱས་ནས་དང་པོ་གསུམ་དང་། ལྷག་པ་སེམས་ཀྱི་བསླབ་པའི་
དབང་དུ་བྱས་ནས་བསམ་གཏན་དང་། ལྷག་པ་ཤེས་རབ་ཀྱི་བསླབ་པའི་དབང་དུ་བྱས་
ནས་ཤེས་རབ་ཀྱི་ཕར་ཕྱིན་དང་། དེ་གསུམ་ཀའི་གྲོགས་ཀྱི་དབང་དུ་བྱས་ནས་བརྩོན་
འགྲུས་ཀྱི་ཕར་ཕྱིན་བཞག་པའི་ཕྱིར་ཏེ། རྒྱན་ལས། བསླབ་གསུམ་དབང་དུ་མཛད་
ནས་ནི། །རྒྱལ་བས་ཕ་རོལ་ཕྱིན་པ་དྲུག །ཡང་དག་བཤད་དེ་དང་པོ་གསུམ། །ཐ་
མ་གཉིས་ཀྱི་རྣམ་པ་གཉིས། །གཅིག་ནི་གསུམ་ཆར་ལ་ཡང་གཏོགས། །ཞེས་གསུངས།
གཉིས་པ་མཚན་ཉིད་ནི། སྦྱིན་པ་ལྟ་བུ་ལ་མཚོན་ན། མི་མཐུན་ཕྱོགས་སེར་སྣ་ཉམས་
པ༑ གྲོགས་རྣམ་པར་མི་རྟོག་པའི་ཡེ་ཤེས་ཀྱིས་ཟིན་པ། བྱེད་ལས་སེམས་ཅན་གྱི་འདོད་
པ་རྫོགས་པ། འབྲས་བུ་སེམས་ཅན་ཐེག་པ་གསུམ་གང་རུང་གི་བྱང་ཆུབ་ལ་འགོད་པའི་
ཁྱད་པར་བཞི་དང་ལྡན་ཏེ། རྒྱན་ལས། སྦྱིན་པ་མི་མཐུན་ཕྱོགས་ཉམས་དང་། །རྣམ་
པར་མི་རྟོག་ཡེ་ཤེས་ལྡན། །འདོད་པ་ཐམས་ཅད་ཡོངས་རྫོགས་བྱེད། །སེམས་ཅན་
རྣམ་སྨིན་བྱེད་རྣམ་གསུམ། །ཞེས་གསུངས། ལྷག་མ་རྣམས་ལ་ཡང་རིམ་པ་ལྟར་མི་
མཐུན་ཕྱོགས་ཚུལ་འཆལ་ཉམས་པ། གནོད་སེམས་ཉམས་པ། ལེ་ལོ་ཉམས་པ། རྣམ་
གཡེང་ཉམས་པ། ཤེས་འཆལ་ཉམས་པ་ཞེས་སྦྱར་ཞིང་ཆོས་ལྷག་མ་གསུམ་པོ་སྦྱིན་
པ་བཞིན་ཡིན་ལ། ལུང་ཡང་། ཚུལ་ཁྲིམས་མི་མཐུན་ཕྱོགས་ཉམས་དང་། །ཅེས་
སོགས་ཀུན་ལ་སྦྱོར། གསུམ་པ་ཕྱིན་དྲུག་གི་གོ་རིམས་ངེས་པ་ཡིན་ཏེ། སྔ་མ་སྔ་མ་
ལ་བརྟེན་ནས་ཕྱི་མ་ཕྱི་མ་སྐྱེ་བ་དང་། སྔ་མ་སྔ་མ་དམན་ཅིང་ཕྱི་མ་ཕྱི་མ་མཆོག་ཏུ་



224
ཕར་ཕྱིན་སྤྱི་དོན།
གནས་པ་དང་། སྔ་མ་སྔ་མ་སྒྲུབ་སླ་བས་རགས། ཕྱི་མ་ཕྱི་མ་སྒྲུབ་དཀའ་བས་ཕྲ་
བའི་ཕྱིར་ཏེ། རྒྱུན་ལས། སྔ་མ་ལ་བརྟེན་ཕྱི་མ་སྐྱེ། །དམན་དང་མཆོག་ཏུ་གནས་
ཕྱིར་དང་། །རགས་པ་དང་ནི་ཕྲ་བའི་ཕྱིར། །དེ་དག་རིམ་པར་བསྟན་པ་ཡིན། །ཞེས་
གསུངས། བཞི་པ་ཕྱིན་དྲུག་གི་ངེས་ཚིག་ཀྱང་ཡོད་དེ། དབུལ་བ་འདོར་བར་བྱེད་པས་
སྦྱིན་པ་དང་། ཚུལ་འཆལ་གྱི་ཚ་གདུང་ཞི་བར་བྱེད་པས་ཚུལ་ཁྲིམས་དང་། ཁྲོ་བ་
བཟོད་པས་བཟོད་པ་དང་། ཡོན་ཏན་མཆོག་ལ་སྦྱོར་བས་བརྩོན་འགྲུས་དང་། ཡིད་
དམིགས་པ་ལ་རྩེ་གཅིག་དུ་འཛིན་པས་བསམ་གཏན་དང་། དོན་དམ་པ་ཤེས་པས་ཤེས་
རབ་ཅེས་བརྗོད་པའི་ཕྱིར་ཏེ། རྒྱུན་ལས། དབུལ་བ་འདོར་བར་བྱེད་པ་དང་། །བསིལ་
བ་ཐོབ་དང་ཁྲོ་བཟོད་དང་། །མཆོག་སྦྱོར་བ་དང་ཡིད་འཛིན་དང་། །དོན་དམ་ཤེས་
པའི་ཕྱིར་བཤད་དོ། །ཞེས་གསུངས། ལྔ་པ་བསྒོམས་པའི་ཡོན་ཏན་ནམ་ཚུལ་ལ་དྲུག་
ཡོད་དེ། རྒྱུ་རིགས་ལ་བརྟེན་ནས་བསྒོམ་པ། ཕྱིན་དྲུག་ལ་སྤྱོད་པ་ལྟ་བུ་དངོས་པོ་ལ་
བརྟེན་ནས་བསྒོམ་པ། ཕན་ཡོན་ཤེས་ནས་སྤྱོད་པ་ལྟ་བུ་ཡིད་བྱེད་ལ་བརྟེན་ནས་བསྒོམ་
པ༑ ངོམས་མི་ཤེས་པའི་བསམ་པས་སྤྱོད་པ་ལྟ་བུ་བསམ་པ་ལ་བརྟེན་ནས་བསྒོམ་པ།
འཁོར་གསུམ་དུ་མི་རྟོག་པའི་སྒོ་ནས་སྤྱོད་པ་ལྟ་བུ་ཐབས་ལ་བརྟེན་ནས་བསྒོམ་པ། ལོངས་
སྐུ་ཐོབ་ནས་ཕྱིན་དྲུག་ལ་སྤྱོད་པ་ལྟ་བུ་དབང་འབྱོར་བ་ལ་བརྟེན་ནས་བསྒོམ་པ་རྣམས་
སུ་ཡོད་པའི་ཕྱིར་ཏེ། རྒྱན་ལས། ཐམས་ཅད་བསྒོམ་པ་དངོས་པོ་དང་། །དེ་བཞིན་
ཡིད་ལ་བྱེད་པ་དང་། །བསམ་པ་དག་ནི་ཐབས་དག་དང་། །དབང་འབྱོར་ཉིད་ལ་
བརྟེན་པར་བརྗོད། །ཞེས་གསུངས། དྲུག་པ་རབ་དབྱེ་ཡོད་དེ། སྦྱིན་པ་ལ་ཆོས་ཟང་
ཟིང་མི་འཇིགས་པའི་སྦྱིན་པ་གསུམ། ཚུལ་ཁྲིམས་ལ་ཉེས་སྤྱོད་སྡོམ་པའི་ཚུལ་ཁྲིམས།



225
སྐབས་དང་པོ།
དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་དོན་བྱེད་ཀྱི་ཚུལ་ཁྲིམས་གསུམ། བཟོད་
པ་ལ་གནོད་པ་ལ་ཇི་མི་སྙམ་པའི་བཟོད་པ། སྡུག་བསྔལ་དང་ལེན་གྱི་བཟོད་པ། ཆོས་
ལ་ངེས་རྟོག་གི་བཟོད་པ་གསུམ། བརྩོན་འགྲུས་ལ་གོ་ཆའི་བརྩོན་འགྲུས། སྦྱོར་བའི་
བརྩོན་འགྲུས། སེམས་ཅན་དོན་བྱེད་ཀྱི་བརྩོན་འགྲུས་གསུམ། བསམ་གཏན་ལ་རྟོག་
བཅས་དཔྱོད་བཅས་ཀྱི་བསམ་གཏན། རྟོག་པ་མེད་ཅིང་དཔྱོད་པ་ཙམ་གྱི་བསམ་གཏན།
རྟོག་མེད་དཔྱོད་མེད་ཀྱི་བསམ་གཏན་གསུམ། ཤེས་རབ་ལ་འཇིག་རྟེན་པའི་ཤེས་རབ།
འཇིག་རྟེན་ལས་འདས་པའི་ཤེས་རབ། འཇིག་རྟེན་ལས་འདས་པ་ཆེན་པོའི་ཤེས་རབ་
གསུམ་དུ་ཡོད་པའི་ཕྱིར་ཏེ། རྒྱུན་ལས། ཆོས་དང་ཟང་ཟིང་མི་འཇིགས་གཏོང་། །སྦྱིན་
པ་དེ་འདྲར་ཡོངས་ཤེས་ནས། །ཞེས་པ་ནས། ཤེས་རབ་དེ་འདྲར་ཡོངས་ཤེས་ནས།།
མཁས་པས་ཡང་དག་སྒྲུབ་པར་བྱེད། །ཅེས་པའི་བར་གསུངས་པའི་ཕྱིར། བདུན་པ་
བསྡུ་བ་ཡོད་དེ། རྣམ་པར་གཡེང་བའི་དགེ་བ་དང་། མཉམ་པར་བཞག་པའི་དགེ་བ་
དང༌། དེ་གཉིས་ཀའི་ཆར་གཏོགས་པའི་དགེ་བ་གསུམ་དུ་འདུས་པའི་ཕྱིར་ཏེ། ཕར་
ཕྱིན་དང་པོ་གཉིས་རྣམ་པར་གཡེང་བའི་དགེ་བ་དང་། ཕྱི་མ་གཉིས་མཉམ་པར་བཞག་
པའི་དགེ་བ་དང་། བཟོད་པ་དང་བརྩོན་འགྲུས་གཉིས་དེ་གཉིས་ཀའི་ཆར་གཏོགས་པའི་
དགེ་བས་བསྡུས་པའི་ཕྱིར་ཏེ། རྒྱན་ལས། དཀར་པོའི་ཆོས་ཀུན་རྣམ་པར་གཡེང་བ་
དང༌། །མཉམ་པར་བཞག་དང་གཉིས་ཀར་ཤེས་པར་བྱ། །ཕ་རོལ་ཕྱིན་པ་གཉིས་
དང་ནི། །གཉིས་དང་གཉིས་ཀྱིས་ཡོངས་སུ་སྡུད། །ཞེས་གསུངས། བརྒྱད་པ་མི་
མཐུན་ཕྱོགས་དང་བྲལ་བའི་ཁྱད་པར་ཡོད་དེ། ཕ་རོལ་ཏུ་ཕྱིན་པ་དྲུག་པོ་རེ་རེ་ཡང་།
མི་མཐུན་ཕྱོགས་ཆགས་པ་བདུན་བདུན་དང་བྲལ་བ་ཡིན་ཏེ། རྒྱན་ལས། བྱང་ཆུབ་



226
ཕར་ཕྱིན་སྤྱི་དོན།
སེམས་དཔའི་སྦྱིན་པ་ནི། །མ་ཆགས་མི་ཆགས་ཆགས་པ་མེད། །ཆགས་པ་ཉིད་ཀྱང་
མ་ཡིན་ཏེ། །མ་ཆགས་མི་ཆགས་ཆགས་པ་མེད། །ཞེས་པ་ནས། བྱང་ཆུབ་སེམས་
དཔའི་ཤེས་རབ་ནི། །མ་ཆགས་མི་ཆགས་ཆགས་པ་མེད། །ཆགས་པ་ཉིད་ཀྱང་མ་
ཡིན་ཏེ། །མ་ཆགས་མི་ཆགས་ཆགས་པ་མེད། །ཞེས་པའི་བར་གསུངས་ཤིང་། དེ་
ཡང་སྦྱིན་པ་ལྟ་བུ་ལ་མཚོན་ན། ལོངས་སྤྱོད་ལ་མ་ཆགས། ཕྱི་ཤོལ་ལ་མི་ཆགས།
དེ་ཙམ་གྱིས་ཆོག་པར་འཛིན་པ་ལ་ཆགས་པ་མེད། ལན་ལ་རེ་བ་ལ་ཆགས་པ་ཉིད་ཀྱང་
མ་ཡིན། རྣམ་སྨིན་ལ་མ་ཆགས། མི་མཐུན་ཕྱོགས་ལ་མི་ཆགས། རྣམ་པར་གཡེང་
བ་ལ་ཆགས་པ་མེད་པ་ཉིད་དང་བཅས་པ་རྣམས་ཡིན་པའི་ཕྱིར། དགུ་པ་ཕ་རོལ་ཏུ་
ཕྱིན་པ་དྲུག་པོ་ཡང་ཡོན་ཏན་གྱི་ཁྱད་པར་བཞི་བཞི་དང་ལྡན་ཏེ། གྲངས་མང་བས་རྒྱ་
ཆེ་བ། ཀུན་སློང་ཟང་ཟིང་མེད་པ། འབྲས་བུ་བྱང་ཆུབ་ཐོབ་པས་དོན་ཆེ་བ། ལྷག་
མེད་དུ་ཡང་མི་ཟད་པའི་ཡོན་ཏན་དང་ལྡན་པའི་ཕྱིར་ཏེ། རྒྱུན་ལས། རྒྱ་ཆེ་བ་དང་
ཟང་ཟིང་མེད། །དོན་ཆེ་བ་དང་མི་ཟད་པ། །སྦྱིན་ལ་སོགས་པ་ཐམས་ཅད་ཀྱི། །ཡོན་
ཏན་བཞིར་ནི་ཤེས་པར་བྱ། །ཞེས་གསུངས། བཅུ་པ་ཕྱིན་དྲུག་ཕན་ཚུན་རྣམ་པར་
ངེས་པའི་ཁྱད་པར་དང་ལྡན་ཏེ། རེ་རེ་ལའང་དྲུག་དྲུག་ཏུ་དབྱེར་ཡོད་པ་དང་། ཕར་
ཕྱིན་དྲུག་དང་དེ་བརྗོད་བྱར་བྱེད་པའི་གསུང་རབ་རྣམས་བརྗོད་བྱ་རྗོད་བྱེད་དུ་བསྡུས་
པ་དང་ཕར་ཕྱིན་རེ་རེ་ལའང་གཞན་ལྔ་ལྔ་འཇུག་པའི་རྒྱུ་མཚན་དུ་གྱུར་པས་ཕན་ཚུན་
རྣམ་པར་ངེས་པའི་ཕྱིར་ཏེ། རྒྱན་ལས། ཕན་ཚུན་བསྡུས་ཕྱིར་རབ་དབྱེའི་ཕྱིར། །ཆོས་
ཉིད་ཕྱིར་དང་རྒྱུ་མཚན་ཕྱིར། །ཕ་རོལ་ཕྱིན་དྲུག་རྣམ་ཀུན་ཏུ། །རྣམ་པར་ངེས་པར་
ཤེས་པར་བྱ། །ཞེས་གསུངས། ཕར་ཕྱིན་དྲུག་པོ་སྒྲུབ་ཚུལ་ཡོད་དེ། ལན་དང་རྣམ་



227
སྐབས་དང་པོ།
སྨིན་ལ་རེ་བ་མེད་པ་སོགས་ཀྱི་སྒོ་ནས་སྒྲུབ་དགོས་པའི་ཕྱིར་ཏེ། རྒྱན་ལས། རེ་བ་
མེད་པའི་སྦྱིན་པ་དང་། ཡང་སྲིད་མི་འདོད་ཚུལ་ཁྲིམས་དང་། །ཐམས་ཅད་ལ་ནི་
བཟོད་པ་དང་། །ཡོན་ཏན་ཀུན་འབྱུང་བརྩོན་འགྲུས་དང་། །དེ་བཞིན་བསམ་གཏན་
གཟུགས་མེད་མིན། །ཤེས་རབ་ཐབས་དང་ལྡན་པ་ནི། །ཕ་རོལ་ཕྱིན་པ་དྲུག་པོ་ལ།།
བརྟན་པ་རྣམས་ཀྱི་ཡང་དག་སྦྱོར། །ཞེས་གསུངས། ཕར་ཕྱིན་དྲུག་ལ་བསླབ་པས་
གནས་སྐབས་དང་མཐར་ཐུག་གི་འབྲས་བུ་གཉིས་གཉིས་ཀྱང་འགྲུབ་སྟེ། རིན་ཆེན་
ཕྲེང་བ་ལས། སྦྱིན་པས་ལོངས་སྤྱོད་ཁྲིམས་ཀྱིས་བདེ། །བཟོད་པས་མདངས་ལྡན་བརྩོན་
པས་བརྗིད། །བསམ་གཏན་གྱིས་ཞི་བློ་ཡིས་གྲོལ། །སྙིང་བརྩེ་བས་ནི་དོན་ཀུན་འགྲུབ།།
བདུན་པོ་འདི་དག་མ་ལུས་པ། །ཅིག་ཆར་ཕ་རོལ་ཕྱིན་པ་ཡིན། །ཡེ་ཤེས་བསམ་མི་
ཁྱབ་པའི་ཡུལ། །རྣམ་པ་ཐམས་ཅད་མཁྱེན་ཉིད་ཐོབ། །ཞེས་གསུངས། འོ་ན་ཕར་
ཕྱིན་དྲུག་ལྡན་དུ་ཉམས་སུ་ལེན་པའི་གོ་སྒྲུབ་དེ་ལ་དུ་ཡོད་ཅེ་ན། དེ་ཡང་རྒྱས་པར་ཕྱེ་
ན་སུམ་ཅུ་རྩ་དྲུག་ཡོད་དེ། སྦྱིན་པའི་ཕར་ཕྱིན་དྲུག་ལྡན་ཉམས་སུ་ལེན་པའི་གོ་སྒྲུབ་
ནས། ཤེས་རབ་ཀྱི་ཕར་ཕྱིན་དྲུག་ལྡན་ཉམས་སུ་ལེན་པའི་གོ་སྒྲུབ་ཀྱི་བར་ཡོད་པའི་
ཕྱིར། བསྡུ་ན་གོ་སྒྲུབ་དྲུག་དུ་འགྱུར་བ་ཡིན་ཏེ། སྦྱིན་པའི་གོ་སྒྲུབ་དྲུག་པོ་སྦྱིན་པའི་
གོ་སྒྲུབ་ཅེས་གཅིག་ཏུ་འཇོག་པ་ནས། ཤེས་རབ་ཀྱི་གོ་སྒྲུབ་དྲུག་པོ་ཤེས་རབ་ཀྱི་གོ་སྒྲུབ་
ཅེས་གཅིག་ཏུ་འཇོག་པའི་བར་དུ་ཡོད་པའི་ཕྱིར། སྔ་མ་ཁ་ཅིག སྦྱིན་པའི་གོ་སྒྲུབ་
དྲུག་སྦྱིན་པ་དང་། དེ་བཞིན་དུ་ཤེས་རབ་ཀྱི་གོ་སྒྲུབ་དྲུག་ཤེས་རབ་ཏུ་འཇོག་པ་མི་འཐད་
དེ༑ ཤེས་རབ་ཀྱི་གོ་སྒྲུབ་ཀྱི་སྦྱིན་པ་ཤེས་རབ་མ་ཡིན་པའི་ཕྱིར་རོ། །དེས་ན་སྦྱིན་པ་
དང་སྦྱིན་པའི་གོ་སྒྲུབ་ལ་མུ་བཞིར་འགྱུར་ཏེ། ཉན་རང་གི་སྦྱིན་པ་སྦྱིན་པ་ཡིན་ཀྱང་



སྤར་བྱང་སྨོན་ཚིག
228
སྦྱིན་པའི་གོ་སྒྲུབ་མ་ཡིན་པའི་མུ། སྦྱིན་པའི་གོ་སྒྲུབ་ཀྱི་ནང་ཚན་དུ་གྱུར་པའི་ཚུལ་ཁྲིམས་
དང་བཟོད་པ་སོགས་སྦྱིན་པའི་གོ་སྒྲུབ་ཡིན་ཀྱང་སྦྱིན་པ་མ་ཡིན་པའི་མུ། སྦྱིན་པའི་གོ་
སྒྲུབ་ཀྱི་ནང་ཚན་དུ་གྱུར་པའི་སྦྱིན་པ་དེ་བ།ཉིས་ཀའི་མུ་ཡིན་ཞིང་། བུམ་པ་ལྟ་བུ་དེ་གཉིས་
ཀ་མ་ཡིན་པའི་མུ་ཡིན་པའི་ཕྱིར་རོ། །
སྤར་བྱང་སྨོན་ཚིག
རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ།
གཞོལ་བའི་མཐའ་ཡས་ཆོས་ཚུལ་དལ་འབབས་ཀླུང་། །
ཚིག་གི་གཟེགས་མ་རེས་ཀྱང་དུག་གསུམ་གྱི། །
དྲི་མ་ཡོངས་འཁྱུད་ལེགས་བཤད་བདུད་རྩི་འདི། །
དཔར་དུ་བསྐྲུན་པའི་རྣམ་དཀར་ཕུང་པོའི་མཐུས།
ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ།།
གདངས་ཏེ་རྒྱུད་ལྔའི་འགྲོ་བ་མ་ལུས་པ།
ངེས་ལེགས་ནོར་བུའི་མཛོད་ལ་དབང་འབྱོར་ཤོག།
ཅེས་པ་འདི་ཡང་ནང་བསྟན་གྲུབ་མཐའ་རིས་མེད་ཀྱི་གསུང་རབ་དག་དཔར་དུ་བསྐྲུན་དང་བསྐྲུན་འགྱུར་
གང་ལའང་སྦྱར་ཆོག་པའི་དགེ་བསྔོའི་སྨོན་ཚིག་ཏུ། ཤཱཀྱའི་དགེ་སྦྱོང་ཆོས་སྨྲ་བ་ངག་དབང་བློ་བཟང་བསྟན་འཛིན
རྒྱ་མཚོས་སྦྱར་བའོ།། །།



༢ བསྟན་པ་རིན་ཆེན་མཆོག་གིས་ས་ཕྱབ་པའམ།
བྱས་ཀྱང་ཉམས་པར་གྱུར་པའི་ཕྱོགས་དེར་ནི།
སྙིང་རྗེ་ཆེན་པོས་ཡིད་རབ་བསྐྱོད་པ་ཡིས།།
པར་ འདེའི་གཏེར་དེ་གསལ་བར་བྱེད་པར་ཤ །
དལེ་རིན་སྒོར། 400.00
