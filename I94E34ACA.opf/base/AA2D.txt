༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN7829
n/a
ImageGroup:
ISBN:
13CN7831
n/a
Title:
པཎ་ཆེན་བསོད་ནམས་གྲགས་པའི་གསུང་གསུང་འབུམ།
paN chen bsod nams grags pa'i gsung gsung 'bum/
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
Date:
Volume:
11
Total Volumes:
TBRC Pages:
Introductory Pages:
Text Pages:
Scanning Information:
n/a
Ina
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



༄༅། །པཎ་ཆེན་བསོད་ནམས་གྲགས་པའི་
གསུང་འབུམ་བཞུགས་སོ། །
པོད་དང་པོ།
Ali-
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁད་གི ས་སྤེལ། །



༈ པཎ་ཆེན་བསོད་ནམས་གྲགས་པ་ལ་ན་མོ།།



내-



༄༅། །རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་དཀའ་
འགྲེལ་དགོངས་པ་རབ་གསལ་ཞེས་བྱ་བ་མཁས་པའི་
དབང་པོ་བསོད་ནམས་གྲགས་པས་མཛད་པ་
བློ་གསལ་མཁས་པའི་མགྲིན་རྒྱན་
བཞུགས་སོ། །
པཎ་ཆེན་བསོད་ནམས་གྲགས་པས་བརྩམས།



པན་ཆེན་བསོད་ནམས་གྲགས་པའི་རྣམ་པར་ཐར་པ་
དད་པའི་རོལ་རྩེད།
བྱ་བྲལ་ལྷ་དབང་རྒྱུ་མཐས་བརྩམས།
རྗེ་བཙུན་བླ་མ་དམ་པ་ཐམས་ཅད་མཁྱེན་པ་བཀའ་དྲིན་ཅན་བསོད་ནམས་གྲགས་པའི་
དཔལ་གྱི་ཞལ་སྔ་ནས་ཀྱི་རྣམ་པར་ཐར་པའི་ཆ་ཤས་ཀྱི་གཏམ་ཏུ་བྱ་བ་དད་པའི་རོལ་རྩེད་ཅེས་
བྱ་བ། རྒྱལ་བ་ཀུན་བདག་འཇམ་དཔལ་རྡོ་རྗེ་ནི། །མ་རུང་འདུལ་ཕྱིར་དྲག་པོའི་སྐུར་་་་་
བསྟན་པ། །དཔལ་ལྡན་གཤིན་རྗེ་གཤེད་པོའི་ངོ་བོ་ཉིད། །དྲིན་ཅན་བླ་མ་རྣམས་ལ་གུས་་་་
ཕྱག་འཚལ། །བསོད་ནམས་ཞིང་མཆོག་ཐུབ་བསྟན་ཀུན་གསལ་ཏུ། །གྲགས་པའི་འོད་སྟོང་
འཕྲོ་ལ་ཟླ་མེད་པ། །དཔལ་ལྡན་མཁས་མང་འདབ་བརྒྱའི་གཉེན་གཅིག་པུ། སྨྲ་བའི་ཉིན་་་
བྱེད་དབང་པོས་རིང་དུ་སྐྱོངས། །དེ་ཡི་ངོ་མཚར་མཛད་པའི་ཆུ་གཏེར་ལས། །བློ་གྲོས་ཤིན་
ཏུ་ཕྲ་བའི་སྐུ་རྩེ་ཡིས། །ཟེགས་མའི་ཆ་ཤས་བླངས་ནས་རང་གཞན་གྱི། །མྱ་ངན་མེས་གཙེས་
ཡིད་ལ་བསིལ་བ་སྦྱིན། །སྐལ་བཟང་གིས་ཀྱང་བསྐལ་པར་ཐོས་དཀའ་བའི། །དམ་ཆོས་ལ་
སྤྱོད་དམ་པའི་རྣམ་ཐར་འདི། །ཡིད་ལ་དྲན་ཕྱིར་ཡིད་འཕྲོག་སྙན་ངག་གིས། །ལེགས་པར་
བརྒྱན་ཏེ་ལེགས་བཤད་སྤྲོ་བར་བྱ། །
དེ་ཡང་འདི་སྐད་ཐོས་ཏེ། བདག་ཅག་གི་སྟོན་པ་ཐུགས་རྗེ་ཆེན་པོ་དེ་མྱ་ངན་ལས་་་་
འདས་ནས་ལོ་སྟོང་དང་བརྒྱད་བརྒྱ་བཅུ་དྲུག་ལོན་པ་སྣ་ཚོགས་ཞེས་པ་ཆུ་ཕོ་རྟའི་ལོ་ལ་ཇོ་བོ་་
རྗེ་འཁྲུངས་ཤིང་དགུང་ལོ་ཉེར་དགུ་པ་ལ་རབ་ཏུ་བྱུང་། དྲུག་ཅུ་པ་ལ་བལ་ཡུལ་དུ་ཕེབས།
རེ་གཅིག་ལ་མངའ་རིས་དང་། རེ་དྲུག་པ་ལ་བསམ་ཡས། རེ་དགུ་ལ་ཡེར་པར་དགེ་བཤེས་
སྟོན་པས་འབུལ་ནོད་མཛད། དོན་གསུམ་པ་ཤིང་ཕོ་རྟའི་དབྱུག་གུ་ཟླ་བའི་ཚེས་བཅོ་བརྒྱད་
• 1



ལ་སྙེ་ཐང་དུ་སྐུ་གཤེགས།།
དེ་ནས་ལོ་སུམ་བརྒྱ་དང་གཉིས་འདས་པ་ན་གསེར་འཕྱང་ཞེས་པ་མེ་མོ་བྱ་ལོ་རྗེ་བཙུན་
ཙོང་ཁ་པ་ཆེན་པོ་འཁྲུངས། དགུང་ལོ་གསུམ་པ་ལ་དགེ་བསྙེན་དང་། བདུན་པ་ལ་རབ་ཏུ་
བྱུང་། བཅུ་བདུན་པ་ལ་དབུས་སུ་བྱོན། བཅུ་དགུ་པ་ལ་གསང་ཕུར་གྲྭ་བསྐོར་མཛད།
སུམ་ཅུ་རྩ་དྲུག་པ་ལ་རྗེ་བཙུན་གྱི་བཀས་བསྐུལ་ཏེ་བྱ་བྲལ་ལ་ཕེབས། ས་མོ་གླང་ལ་ལྷ་སར་་་
སྨོན་ལམ་ཆེན་མོ་འཛུགས་པ་དང་དགའ་ལྡན་འདེབས་པ་སོགས་གནང་།
སྒྱུར་བྱེད་ཅེས་པ་ས་མོ་ཕག་གི་ཧོར་ཟླ་བཅུ་པའི་ཉེར་ལྔ་ལ་འོད་གསལ་ཆོས་ཀྱི་སྐུ་་་་་
མངོན་དུ་མཛད་པ་ནས་ལོ་གྲངས་ང་དགུ་འདས་པ་རྣམ་འཕྱང་ཞེས་པ་ས་ཕོ་ཁྱིའི་ལོ་ལ།
ཡུལ་ཁྱད་པར་དུ་འཕགས་པ་ཁ་བ་ཅན་ཞེས་ཡོངས་སུ་གྲགས་པའི་ཐིག་ལེར་གྱུར་པ་སྔོན་གྱི་་་༌་
དམ་པ་རྣམས་ཀྱིས་བྱིན་གྱིས་རླབས་ཤིང་མཁས་གྲུབ་མ་ལུས་པའི་འདུན་ས་རྩེ་ཐང་ཞེས་གྲགས་
པའི་ཆོས་གྲྭ་ཆེན་པོའི་གམ་དུ། ཡ་རབས་ཀྱི་སྤྱོད་ཚུལ་གྱི་འཚམས་ལས་མི་འདའ་ཞིང་རིགས་
རུས་ཆོ་འབྲང་ཕུན་སུམ་ཚོགས་པའི་འབྱོར་ལྡན་ཞིག་གི་སྲས་སུ་བསམ་བཞིན་དུ་རྗེ་བླ་མ་འདི་
ཉིད་འཁྲུངས་ཏེ། འགྲོ་བ་མགོན་མེད་རྣམས་གཅིག་ཆར་དུ་དབུགས་དབྱུང་བར་མཛད་དོ། །
ཞེས་གྲགས་པར་གྱུར་ཏོ། །
རླབས་ཆེན་སྨོན་ལམ་ལག་པའི་བཟློས་གར་གྱི། །འདོད་དགུའི་ལང་ཚོ་རྒྱས་པའི་་་་
འཛིན་མ་ཡི། །སྤྱི་བོར་ཁྱེད་སྐུ་ཅོད་པན་བཀོད་པ་ན། །འཕོངས་པའི་ཡིད་ཀུན་བདེ་བས་་་
སིམ་པར་གྱུར། །དེ་ནས་སྔོན་གྱི་བག་ཆགས་རབ་ཏུ་བརྟས་པའི་ཤུགས་ཀྱིས་ལེགས་ཚོགས་་་
ཀུན་གྱི་གཞི་མ་བསྟན་པ་རིན་པོ་ཆེའི་སྒོར་འཇུག་པར་ཆེས་ཆེར་རིངས་པས་སོ་སོར་ཐར་པའི་
དགེ་བསྙེན་གྱི་སྡོམ་པ་ན་ཚོད་ཆུང་ངུའི་དུས་ཉིད་དུ། ལས་ཆེན་པུ་ཎིའི་དྲུང་དུ་མནོས་ཏེ་་་་
མཚན་ཡང་བསོད་ནམས་གྲགས་པའི་དཔལ་དུ་གསོལ་ཞིང་ཡུལ་གྱི་སྲོལ་ལུགས་དང་མཐུན་་་་་
པར་ཆོས་གྲྭ་གཉིས་སུ་ཕར་ཚད་ཀྱི་གྲྭ་བསྐོར་མཛད་པ། རྩེ་ཐང་དུ་བཤད་པར་གྲུལ་འཛིན་
ཕུན་སུམ་ཚོགས་པ་སྒྲུབས་ཤིང༌། དེ་དུས་དབུ་ཞྭ་མ་ཕུད་པར་ཚོགས་ཆེན་ལ་ཕྱག་མཛད་པས།
ཚོགས་པ་རྣམས་ཀྱིས་བཞད་མོའི་སྒྲ་ཆེན་བྱུང་བས་དེ་ཉིད་སྐུ་ཚེ་འདིར་ཆེན་པོ་ལ་འདུད་མི་་་
དགོས་པ་དང་ཆོས་འཁོར་རྒྱ་ཆེན་བསྐོར་བའི་ལྟས་དང་རྟེན་འབྲེལ་ཡིན་པ་འདྲ་ཞེས་གསུང་ངོ༌།།
•
2 •



སྒོ་གསུམ་ཚངས་སྤྱོད་གསེར་གྱི་ཡུ་བ་ལ། །རབ་མཛེས་ངུར་སྨྲིག་གོས་ཀྱིས་རྣམ་པར་་་
དཀྲིས། །རིང་ནས་གོམས་པའི་བློ་གྲོས་རྟོག་གིས་སྤྲས། །ཐུབ་བསྟན་ཁང་བཟང་བརྒྱན་གྱིས་
མཛེས་པར་བྱས། །
དེ་ནས་ཚད་མ་རྣམ་འགྲེལ་ཐུགས་ལ་འབད་མེད་དུ་ཟིན་ཞིང་། དེ་དུས་ནམ་མཁའ་ལ་
འཕུར་བ་སོགས་རྣལ་ལམ་ཁྱད་པ་ཅན་རྨིས་པས་དེ་གཞན་དག་ལ་བཟླས་པ་ན་ཡབ་ཀྱི་ཚོང་་་་
གྲོགས་གནས་རྙིང་པ་ཡོད་པ་དེ་རྣམས་ཀྱིས་དགེ་བཤེས་བཟང་པོ་ཞིག་ཡོང་བའི་ལྟས་ཡིན་ཞེས་
གླེང་བར་གྱུར་ཞིང༌། དེ་ནས་གཡའ་བཟང་དུ་ཕེབས་ཏེ་ཆོས་རྗེ་དྭགས་པོ་རབ་འབྱམས་པ་
དང་འབུམ་རམ་པ་གཉིས་བསྟེན་ནས་ལོ་ཤས་ཤིག་གི་བར་དུ་རབ་དབྱེ་སོགས་གསན་ཞིང་་་་་་
རིགས་གཞུང་ལ་སྦྱངས་པས་ཐོགས་པ་མེད་པར་མཁྱེན་ཡང་། ཕྱོགས་དེར་རྣམ་དཀར་གྱི་་་་
འབྲེལ་བ་མཐུ་ཆུང་བ་སོགས་ཀྱི་རྟེན་ཅིང་འབྲེལ་བར་འབྱུང་བའི་བྱེད་ལས་ཀྱིས་ཐུགས་ཁེངས་
པར་མ་གྱུར་ཏེ། འཕགས་ཡུལ་གྱི་ཤིང་རྟ་ཆེན་པོ་རྣམས་ཀྱི་བཞེད་དོན་ཚུལ་བཞིན་དུ་་་་་
གཟིགས་པ། བདག་ཅག་ཁ་བ་ཅན་པ་རྣམས་ལ་དུས་གསུམ་གྱི་སངས་རྒྱས་ཐམས་ཅད་ལས་
ཀྱང་བཀའ་དྲིན་ལྷག་པར་ཆེ་བ་རྗེ་བཙུན་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་རིང་ལུགས་དྲི་མ་
མེད་པའི་བཤད་སྲོལ་ཆེན་པོའི་སྙན་པས་ཐུགས་རབ་ཏུ་འཕྲོག་སྟེ་དགུང་ལོ་བཅུ་དྲུག་པ་ལ་་་་་
སྐྱིད་ཤོད་ཆོས་ཀྱི་རྒྱ་མཚོ་ཆེན་པོར་བཤེས་གཉེན་མཁས་པའི་དེད་དཔོན་རྣམས་ལ་བརྟེན་ནས་
ལེགས་བཤད་ནོར་བུའི་བགོ་སྐལ་བླངས་བར་བྱ་བའི་ཕྱིར་ཕེབས་པར་མཛད་དོ། །སྔོན་ནས་
ལེགས་སྦྱངས་བག་ཆགས་ཉལ་བའི་ཡིད། །ཡིད་ཀྱི་རེ་བ་འགྲུབ་པ་དཀའ་མིན་ཞིང་། །ཞིང་
གི་ཕུལ་བར་རྗེས་སུ་འཇུག་པ་ཡང་། །ཡང་དག་དོན་དུ་གཉེར་བའི་ངང་ཚུལ་ལགས།།
དེ་ནས་བྱང་སེམས་བདེ་མོ་ཐང་པའི་སྲས་ཆོས་རྗེ་སངས་རྒྱས་བཟང་པོ་དང་རིན་ཆེན་
ཆོས་བཟང་གཉིས་ལ་སྔ་ཕྱིའི་ཚིག་གི་མཁན་པོ་ཞུས་ཏེ་རབ་བྱུང་བསྙེན་རྫོགས་རིམ་པ་བཞིན་་
དུ་མཛད། ཆོས་གྲྭ་ཆེན་པོ་སེ་ར་ཐེག་ཆེན་གླིང་དུ་ཡོངས་འཛིན་ཆེན་པོ་འཇམ་དབྱངས་དོན་
ཡོད་དཔལ་ལྡན་པ་དགུང་ལོ་ཉེར་བདུན་གྱི་བར་དུ་བསྟན་ནས། ཚད་མ་མདོ། རྣམ་འགྲེལ།
རྣམ་ངེས། རིག་ཐིག མདོ་རྩ། ཕར་ཕྱིན། མངོན་པ་གོང་འོག་གཉིས། རྩ་འཇུག །
གཞི་གསུམ་རྒྱུད་བླ། སྤྱོད་འཇུག དྲང་ངེས་རྣམ་འབྱེད། སྐལ་བཟང་མིག་འབྱེད། བྱང་
ཆུབ་ལམ་རིམ་ཆེ་ཆུང་། བྱང་ཆུབ་གཞུང་ལམ། བསླབ་བྱ་ཆེ་ཆུང་། གཞི་གསུམ་ཆོ་ག་ཐུབ་



བསྟན་བྱི་དོར། རྗེའི་རྣམ་ཐར། ཁྱད་པར་དཀའ་ཆེན་བཞི་དང་རྩ་འཇུག་གཉིས་ཀྱི་རྣམ་་་
བཤད། ཐར་ལམ་གསལ་བྱེད། སྙིང་པོ་རྒྱན། ཆོས་མངོན་རྒྱ་མཚོའི་སྙིང་པོ། མཆིམས་་
ཊཱིཀ་ཆེན་མོ། རིགས་པའི་རྒྱ་མཚོ། དགོངས་པ་རབ་གསལ་སོགས་ཀྱི་སྟེང་ནས་ཞིབ་བཤད་
ལུང་དང་བཅས་པ། གང་བློ་མ་དང་མཚན་བརྗོད་ལུང་། གྲུབ་རྒྱལ་ལུགས་ཀྱི་ཚེ་དབང་དང་
ཚེ་ཁྲིད། ནི་གུ་ཆོས་དྲུག གསང་འདུས་རིམ་ལྔ། གཅོད། སྙིང་པོ་དོན་གསུམ། ལྟ་བའི་
ཁྲིད། ཞི་ཁྲོ་སྦྲགས་ནས་བསྒྲུབ་པའི་ལུང་། སྒྲོལ་དཀར་ཡིད་བཞིན་འཁོར་ལོའི་རྗེས་གནང་
སོགས་ཆོས་ཀྱི་རྣམ་གྲངས་མཐའ་ཡས་པ་གསན་པར་མཛད་ཅིང་རྩ་བའི་ཡོངས་འཛིན་མཆེད་
ལྔའི་ཡ་གཅིག་ཏུ་གུས་པས་བསྟན་པར་གསུངས་ཏེ། ཉིད་ཀྱི་ཞལ་ནས། སེ་ར་ཐེག་ཆེན་གླིང་
གི་ཆོས་སྡེ་རུ། །རྗེ་འཇམ་དབྱང་དོན་ཡོད་དཔལ་ལྡན་ཞབས། །ལོ་བཅུ་གཉིས་བར་དུ་གུས་
བསྟེན་ནས། །བཀའ་གཞུང་ལུགས་བཅུ་ཕྲག་ལྷག་ཙམ་ལ། །རིགས་ལམ་ལས་དྲངས་པའི་་་
ཞིབ་བཤད་ཞུས། །རྗེ་ཁོང་གི་བཀའ་དྲིན་འཁོར་ཐབས་མེད། །ཡར་གློ་སྙིང་བྲང་གསུམ་་་་
ལིངས་ཀྱིས་གཏད། །རྗེ་དམ་པ་ཁོང་ཉིད་མ་གཏོགས་པ། །སྐྱབས་རེ་ས་གཞན་ནས་མ་་་
བཅོལ་བས། །ཐུགས་གཏིང་ནས་མཉེས་པའི་ཕོ་ཐག་ཆོད། །མི་ང་ལ་ཞེ་གདེངས་འདི་ཙམ་
ཡོད། །ཕ་བླ་མའི་བྱིན་བརླབས་ཞུགས་པ་ལས། །ཆོས་ལྡན་གྱི་བསམ་པ་ཡིད་བཞིན་་་་་
གྲུབ། །སྙིང་རུས་པའི་ཁོང་ནས་དད་པ་སྐྱེས། །ཁོང་ཚེ་རབས་ཀྱི་ཡོངས་འཛིན་ཡིན་པར་
ངེས། །ཞེས་གསུངས་ཤིང་།།
གཞན་ཡང་སེ་ར་ཆོས་རྗེ་དཔལ་འབྱོར་ལྷུན་གྲུབ་པ་ལ་མངོན་རྟོགས་རྒྱན། མདོ་སྡེ་་་་
རྒྱན། འབྱེད་གཉིས། རྒྱུད་བླ་མ་ཏེ་བྱམས་ཆོས་སྡེ་ལྔའི་ལུང་། རྟ་མགྲིན་ཡང་གསང་ཁྲོས་
པ་དང༌། ཀུན་རིགས་ཀྱི་དབང་། རྣམ་རྒྱལ་རྣམ་འཇོམས་གཉིས། མགོན་པོ་བར་ཆད་་་་་
ཀུན་སེལ། རྣམ་སྲས་གསེར་ཆེན་སོགས་ཀྱི་རྗེས་གནང་། གྲུའི་གསུམ་བསྲུང་སོགས་དང་།
སེ་ར་རྩེར་དཔོན་དྷམ་ཤི་ལར་ཆོས་རྒྱལ་ཕྱི་ནང་གསང་གསུམ་གྱི་རྗེས་གནང་། སྐྱོར་མོ་ལུང་་
དུ་རྒྱུད་པ་ཤེས་རབ་བཟང་པོ་ལ་ཛམྦྷ་ལ་དཀར་པོ་དང་། རི་ཁྲོད་ལོ་མ་གྱོན་མའི་རྗེས་གནང་།
ཉི་སྡིངས་ཆོས་རྗེ་དཔལ་ལྡན་འོད་ཟེར་གྱི་དྲུང་དུ་བཀའ་གདམས་གླེགས་བམ་ཆོས་ཚན་ལྔ་བཅུ་
ཐམ་པ་ཡོངས་སུ་རྫོགས་པའི་ལུང་། སྔགས་ཀྱི་གཞུང་ཕྲན་འགའ་དང་བཅས་པ་དང་།
དགའ་ལྡན་དུ་འདར་སྟོན་པ་བློ་བཟང་གྲགས་པ་ལ་འཇམ་དབྱངས་ཆོས་སྐོར་ཡོངས་སུ་རྫོགས་



པ་སོགས་གསན་པར་མཛད་དོ། །འདུལ་བའི་དཔལ་གྱི་བརྗོད་པའི་དྲང་སྲོང་དེ། །དེ་འདྲའི་
གཞུང་ལུགས་བཟླས་བརྗོད་བསམ་གཏན་རྣམས། །རྣམ་པ་ཀུན་ཏུ་མི་ངལ་བསྟེན་པའི་མཐུས། །
མཐུ་ཆེན་རྣམས་ཀྱི་གཙུག་ཏུ་ངལ་གསོ་མཛད། །
དེ་ནས་ལུང་རིགས་སྨྲ་བའི་མཁས་མཆོག་དམ་པར་གྱུར་ནས་ཆོས་གྲྭ་དཔལ་གྱི་རྩེ་ཐང་
དུ་རབ་འབྱམས་གྲྭ་བསྐོར་མཛད་པས་དེར་འདུས་པའི་མཁས་མང་རྒྱ་མཚོ་ལྟ་བུ་རྣམས་ལེགས་
པར་བཤད་པ་གསར་པའི་དུས་སྟོན་གྱིས་ཡིད་ཚིམས་པ་དང་། དངོས་སྟོབས་རིགས་པའི་་་་
རྣམ་གྲངས་མཐའ་ཡས་པས་དཔའ་བསྐོང་བ། མཁྱེན་རབ་གཏིང་མཐའ་མི་མངོན་པ་ལ་་་་་
ཁེངས་པའི་རླབས་འཕྲེང་ཞི་བའི་དུལ་བའི་དཔལ་གསུམ་ལྡན་དུ་གནས་པར་མཛད་པས་དད་
པས་སྤུ་ལོང་རབ་ཏུ་གཡོས་ཏེ། མགྲིན་པའི་ལམ་ཀུན་གཅིག་ཏུ་སྡེབས་ནས་སྙན་པའི་གྲགས་
ཆག་དཀར་པོའི་མེ་ཏོག་ཕྱོགས་བཅུར་དུས་གཅིག་ཏུ་འཐོར་བར་ཕྱོགས་པར་གྱུར་ཏོ། །མང་
ཐོས་བདབ་གཤོག་རྫོགས་པའི་ནམ་མཁའ་ལྡིང་། །ཕྱིར་རྒོལ་གདེངས་ཅན་འཇོམས་པའི་་་་་
དངོས་སྟོབས་ཀྱི། །མཆེ་སྡེར་མི་བཟད་པ་ཡིས་བསྡིགས་པ་ན། ཐུབ་བསྟན་ཡིད་བཞིན་ནོར་
བུ་ལག་ཏུ་གཏད། །དེ་གའི་མོད་ལ་གདན་ས་ཆེན་པོ་དེ་ཉིད་དུ་བཀའ་གདམས་བསྟན་པའི་
མངའ་བདག་ཆེན་པོ་ལས་ཆེན་ཨ་ནནྟའི་དྲུང་དུ་ཊིཀ་ཆེན་རིན་པོ་ཆེའི་ཕྲེང་བའི་སྟེང་ནས་་་་
མདོ་རྩའི་ཞིབ་བཤད་མེ་ཏོག་ཕྲེང་རྒྱུད་ཀྱི་བཤད་ལུང་ཚར་གཅིག་ཞུས་པས་འདུལ་བའི་ཚིག་་་
དོན་མ་ལུས་པ་ཐུགས་སུ་ཆུད། ཁོང་པ་འདུལ་བའི་ཕྱོགས་ལ་ཤིན་ཏུ་མཁས་པར་འདུག་པ་་་
དང་། རང་ལའང་བག་ཆགས་ཡོད་པ་འདྲས་ཕྱོགས་འདིར་མི་འཇིགས་པའི་གདེངས་དང་་་་
ལྡན་པར་གྱུར། ཅེས་པ་གསུང་ཞིང་ཕྱིས་སྤྱི་དོན་དུའང་། ངེས་པར་བྲམ་ཟེའི་བཙུན་པ་ཉིད། །
སླར་ཡང་རང་གཞུང་གསལ་བའི་ཕྱིར། །དུས་ཀྱི་མཐའ་འདིར་འོངས་ཕྱིན་ཆད། །ལེགས་་་
བཤད་འདི་ཙམ་སྨྲ་བར་འོས། །ཞེས་གསུངས་ལ། གཞན་ཡང་། ལམ་སྒྲོན་རྩ་འགྲེལ།
བེའུ་བུམ་སྔོན་པོ་རྩ་འགྲེལ། བེའུ་བུམ་དམར་པོ། བེའུ་བུམ་ཁྲ་བོ། ཤ་ར་བའི་ལམ་རིམ་་་
བརྗེད་བྱང་མ། གླང་རི་ཐང་པའི་ཚིག་རྐང་བརྒྱད་མ། ཁམས་པ་ལུང་པའི་བློ་སྦྱོང་མཐུན་་
བརྒྱད་མ། ཧོར་སྟོན་པ་དང་བྱང་སེམས་རུ་བསྒྲེང་པས་མཛད་པའི་བློ་སྦྱོང་སྙན་རྒྱུད་ཆེན་་་་་
པོའི་རྣམ་བཤད། བློ་སྦྱོང་གི་རྒྱ་གཞུང་མང་པོའི་ལུང་། གནས་བཅུའི་བསྒྲུབ་ཡིག ཉིད་་་་
ཀྱིས་མཛད་པའི་བཀའ་གདམས་ཀྱི་ཆོས་འབྱུང་ཆེན་པོ་སོགས་བཀའ་གདམས་ཀྱི་ཆོས་སྐོར་་་་་
• 5 •



ཕལ་ཆེར་གསན་པས་ན། བཀའ་གདམས་ཀྱི་ཆོས་རྒྱུད་ཕྱོགས་མཐོང་ཙམ་ཡོད་པ་འདིའི་་་་་
བཀའ་དྲིན་ཡིན་ཅེས་ཡོངས་འཛིན་རྩ་བ་གཅིག་ཏུ་མཛད་དེ། ཉིད་ཀྱི་ཞལ་ནས། དཔལ་
ཆོས་གྲྭ་ཆེན་པོ་རྩེ་ཐང་དུ། །རྗེ་ཡོངས་འཛིན་ཀུན་དགའི་མཚན་ཅན་ཞབས། །དུས་ཟླ་བ་་་
དྲུག་ཏུ་གུས་བསྟེན་ནས། །ལམ་སྒྲོན་དང་བེ་བུམ་ལ་སོགས་པ། །བཀའ་གདམས་ཀྱི་ཆོས་་་
སྐོར་དུ་མ་དང་། །ཁྱད་པར་དུ་འདུལ་བའི་དོན་ལ་སྦྱངས། །བོད་གསུང་རབས་དལ་གྱི་སྨྲ་
མཁས་པས། །མི་ཁོ་བོའི་བློ་སེམས་ཆོས་ལ་བསྒྱུར། །རྗེ་ཡོངས་འཛིན་འདི་དང་མཇལ་ཕྱིས་
སྙམ། །ཡིད་ཁོང་ནས་དྲངས་པའི་དད་པ་བྱུང་། །ཞེས་གསུངས་སོ།།
བླ་མ་འདིས་བཀའ་གདམས་སྐོར་བྱང་སེམས་བདེ་མོ་ཐང་པའི་དངོས་སློབ་གནས་་་་་་
བརྟན་བྱང་རྒྱལ་བ་ལ་གསན་ནོ། །ཐུབ་བསྟན་རྩ་བ་འདུལ་བའི་ཚིག་དོན་ལ། །བྲམ་ཟེའི་་་
བཙུན་པས་རང་གཞུང་མཐོང་བ་བཞིན། །བཀའ་གདམས་ལུགས་བཟང་ཀུན་དའི་གཉེན་་་་་
གང་དེས། །ཁྱོད་ཐུགས་འོ་མའི་ཆུ་གཏེར་ཅིར་ཡང་རྒྱས། །སྔོན་གོམས་བག་ཆགས་སད་་་
པའི་རྣམ་དཔྱོད་ལ། དཔག་ཡས་ཡོན་ཏན་འབྱུང་བ་དངོས་པོའི་གཤིས། །དེ་ལྟ་བས་ན་སྙན་
དངགས་ཚིག་རྒྱན་རྣམས། །ཁྱེད་ཀྱི་ངང་ཚུལ་བརྗོད་ཚེ་ངལ་གསོ་བགྱིད།།
དེ་ནས་སླར་ཡང་སྐྱིད་ཤོད་ལ་ཕེབས་ཏེ་ཆོས་གྲྭ་ཆེན་པོ་དཔལ་ལྡན་འབྲས་སྤུངས་སུ་་་
གྲུབ་པའི་དབང་ཕྱུགས་ཆེན་པོ་མཁས་བཙུན་ཡོན་ཏན་རྒྱ་མཚོ་བསྟན་པའི་ཉི་མ་རྒྱལ་མཚན་་་
དཔལ་བཟང་པོ་གུས་པས་བསྟེན་ནས། ཚེ་དཔག་ལྷ་དགུ། རྣམ་སྣང་མངོན་བྱང་། ཀུན་་
རིགས། ཕག་མོ་བཅུ་གསུམ་མ། དཔལ་གསང་བ་འདུས་པ་ལྷ་སོ་གཉིས། བདེ་མཆོག་ལོ་་
དྲིལ་གཉིས། འཁོར་ལོ་ཆེན་པོ་རྡོ་རྗེ་འཇིགས་བྱེད། དུས་ཀྱི་འཁོར་ལོ་ལ་སོགས་པའི་དབང་།
འཇམ་དབྱངས་ཆོས་སྐོར། རྣམ་སྲས་སྐོར། མགོན་པོ་བཅུ་གསུམ་མ། གུར་ཞལ་གཉིས། །
ཕྱག་བཞི་པ། དམར་པོ་སྐོར་གསུམ། ཛམ་ལ་དམར་པོ། འཇམ་དབྱངས་ནག་པོ། ལྷ་མོ་
ཤ་མ་ཎ། ཕྱག་རྡོར་ཨུ་ཙ་རུ། རྟ་མགྲིན་ནག་པོ། ཤུ་ན་བཞི་བསྐོར་སོགས་ཀྱི་རྗེས་གནང་།
རིམ་ལྔ་གསལ་སྒྲོན་མ། གདན་རྫོགས་ཀྱི་དམར་ཁྲིད། བདེ་མཆོག་ལོ་དྲིལ་གཉིས་ཀྱི་ཁྲིད། །
དམར་ནག་འཇིགས་གསུམ་གྱི་རྣལ་འབྱོར་བཞིའི་ཁྲིད། ན་རོ་ཆོས་དྲུག གསང་བདེ་དུས་་་
འཁོར་རྣམས་ཀྱི་བསྐྱེད་རིམ་ཟིན་མཐུན། སྤྱོད་རྒྱུད་ཊིཀྐ་སོགས་ཆོས་ཀྱི་རྣམ་གྲངས་ཟབ་ལ་
རྒྱ་ཆེ་བ་དཔག་ཏུ་མེད་པ་གསན་ཅིང་། རྩ་བའི་ཡོངས་འཛིན་གཅིག་ཏུ་མཛད་པ་ཡིན་ཏེ།
• 6 • •



ཉིད་ཀྱི་ཞལ་ནས། དཔལ་འབྲས་སྤུངས་ཆོས་ཀྱི་སྡེ་ཆེན་དུ། རྗེ་མཁས་བཙུན་རྣལ་འབྱོར་་་
དབང་ཕྱུག་ཞབས། །ལོ་རིལ་པོ་གཅིག་ཏུ་གུས་བསྟེན་ནས། །དཔལ་རྡོ་རྗེ་ཐེག་པའི་དབང་
སྐུར་དང་། །ལམ་རིམ་པ་གཉིས་ཀྱི་ཞིབ་བཤད་སོགས། །ཆོས་ཟབ་ཅིང་ཤིན་ཏུ་རྒྱས་པ་ཞུས། །
ཁོང་བཀའ་དྲིན་ལྷག་པར་ཆེ་བའི་ཕྱིར། །དུས་དེང་སང་དྲན་པས་བ་སྤུ་གཡོས། །ཕ་བཀའ་
དྲིན་ཅན་དེའི་དྲིན་ལན་དུ། །ནོར་ཟང་ཟིང་གི་འབུལ་བ་མ་གྲུབ་ཀྱང་། །མོས་གུས་ཀྱི་སྣ་རྩེ་
མ་ལོག་པས། · །ཐུགས་དགྱེས་པའི་རྣམ་འགྱུར་རྒྱང་ནས་སྟོན། །ཞེས་གསུངས་སོ། །དེའི་་་
དུས་ནུབ་གཅིག་རྣལ་ལམ་དུ་ཇོ་བོ་རིན་པོ་ཆེའི་ཐུགས་ཁར་ཡོད་ཟེར་བའི་ཡིད་བཞིན་ནོར་བུ་
དེ་ཇོ་བོའི་དྲུང་ན་བཞུགས་འདུག་པ་ན་ཐུགས་ཁ་ཕྱེ་ཏེ་ཉིད་ཀྱི་ཕྱག་ཏུ་བབས་བྱུང་བ་ན། སྐྱེ་བོ་
མང་པོས་རུབས་ཏེ་འཕྲོག་ཏུ་བྱུང་བ་ན་ནམ་མཁའ་ལ་འཕུར་ཏེ་རི་ཤིན་ཏུ་མཐོ་བ་ཁྱད་ལྡན་་་
ཞིག་གི་ཁར་སླེབས་པས་ཐུགས་བདེ་སྙམ་བྱེད་པའི་མོད་ལ་མནལ་སད་ཅིང་དེ་ཉིན་རྗེ་བཙུན་པ་
མ་རིགས་བྱེད་མའི་རྗེས་གནང་བྱུང་ཞིང་། ཕྱིས་དེ་ལ་བསྙེན་སྒྲུབ་བྱས་པའི་དུས་རྒྱུན་དུ་མས་
བརྒྱན་པའི་བུ་མོ་ཡིད་དུ་འོང་བ་མང་པོས་མེ་ཏོག་སྙིམ་པ་གང་བ་འབུལ་བ་སོགས་དང་།
གཞན་ཡང་མདོ་སྔགས་ཀྱི་འཆད་ཉན་རྒྱ་ཆེར་མཛད་པ་དགེ་ལྡན་འབྲས་སྤུངས་སོགས་ཀྱི་་་་་
གདན་ས་འཛིན་པ་གནང་ཞིང་གཞན་ཕན་མཐའ་ཡས་པ་འབྱུང་བའི་མཚན་ལྟས་ངོ་མཚར་་་
ཅན་མང་པོ་བྱུང་ཚུལ་སྐུ་ལ་ཉེ་བར་རིང་དུ་གནས་པའི་སྡེ་སྣོད་འཛིན་པ་འགའ་ལ་ཤུགས་་་་་
བསྟན་དུ་བཀའ་སྩལ་པ་དང་། འབྱུང་འགྱུར་དུ་གསུངས་པའི་ལུང་བསྟན་རྣམས་ལ་ནི་་་་་
འཁྲུལ་བའི་དྲི་མ་ཙམ་ཡང་རྣམ་པ་ཀུན་ཏུ་མི་སྣང་བས་ངེས་པའི་དོན་དུ་ན་ཐུགས་མཁྱེན་་་་་་
ཐོགས་མེད་དུ་མངའ་བ་གོར་མ་ཆག་པ་འདྲ་ཞེས་རྡོ་རྗེ་སློབ་དཔོན་ཆེན་པོ་ཉི་མ་བཟང་པོའི་་་
ཞལ་སྔ་ནས་གསུང་ངོ༌། རྡོ་རྗེ་འཆང་དབང་ཐུགས་བཅུད་བདུད་རྩིའི་རྒྱུན། །སྨིན་གྲོལ་ཟབ་
མོའི་ཆུ་ཀླུང་བྱེ་བ་བརྒྱ། །གང་ཐུགས་འཛིན་མའི་ཁྱོན་དེར་བབས་པ་ཡིས། །ཉམས་རྟོགས་
མྱུ་གུའི་སྤུ་ལོང་ཅིར་ཡང་གཡོས། །འགྲོ་བའི་མཛའ་བཤེས་མཆོག་དེའི་གཅེས་པའི་མཛོད། །
མ་ལུས་མདོ་དང་སྔགས་ཀྱི་གཞུང་ལུགས་ལ། འཆད་རྩོད་རྩོམ་ལ་དབང་བསྒྱུར་མཚན་མ་་་་
སོགས། །གཟིགས་ཤིང་མངོན་དུ་གྱུར་པ་འདི་རྨད་དོ།།
དེ་ནས་དགུང་ལོ་སོ་གཅིག་བཞེས་པ་ན། རྒྱལ་བའི་བསྟན་པའི་ཡང་སྙིང་རྗེ་བླ་མ་རྡོ་་
རྗེ་འཆང་ཆེན་པོའི་དགོངས་དོན་མ་ལུས་པ་བཤད་བསྒྲུབ་ཀྱི་སྤེལ་བར་བྱེད་པའི་སྟོད་རྒྱུད་་་་་
•7 •



•
མཁས་འདུས་ཀྱི་འདུན་སར་རྡོ་རྗེ་འཛིན་པ་ཆེན་པོ་ཆོས་ལྡན་བློ་གྲོས་པའི་ཞབས་ལ་གཏུགས་ཏེ།
རྒྱུད་ཀྱི་རྒྱལ་པོ་དཔལ་གསང་བ་འདུས་པའི་དབང་རྒྱུད་འགྲེལ་པ་མན་ངག་དང་བཅས་པ་་་་་་
ཡོངས་སུ་རྫོགས་པའི་ཞིབ་བཤད་ལུང་དང་བཅས་པ། ལོ་དྲིལ་གཉིས་ཀྱི་དབང་། གསང་་ས་
སྔགས་ལམ་རིམ་ཆེན་མོ་དངོས་གྲུབ་རྒྱ་མཚོ། བདེ་མཆོག་འདོད་འཇོ། རྣལ་འབྱོར་ཆེན་་་་
མོའི་རྣམ་བཤད་དང་ཁྲིད་ཡིག དྲིལ་བུ་རིམ་ལྔའི་རྣམ་བཤད་དང་ཁྲིད། འཇིགས་བྱེད་ཀྱི་་
ཁྲིད། འཁོར་ལོ་ཆེན་པོའི་བྱིན་རླབས་བཞི་ལྡན། གསང་བ་བསམ་གྱི་མི་ཁྱབ་པའི་ཁྲིད།
ནཱ་རོ་ཆོས་དྲུག་གི་ཁྲིད། རིམ་ལྔ་དམར་ཁྲིད། འཆི་མེད་འཁྲུལ་འཁོར། མགོན་དཀར་ཡིད་
བཞིན་ནོར་བུ་དང༌། སྨན་བླའི་རྗེས་གནང་སོགས་ཟབ་ཆོས་དཔག་ཏུ་མེད་པ་གསན་པ་་་་
གནང་བ་སོགས་ལས་ན་བཀའ་དྲིན་ཅན་གྱི་བླ་མ་མཆོག་ཏུ་མཛད་དེ། ཉིད་ཀྱི་ཞལ་ནས།
སྟོད་རྒྱུད་མཁས་འདུས་ཀྱི་གྲྭ་ཚང་དུ། རྗེ་ཆོས་ལྡན་བློ་གྲོས་མཁས་པའི་ཞབས། །ལོ་ངོ་་་་་
མཐོང་གསུམ་དུ་གཙུག་བསྟེན་ནས། །དཔལ་འདུས་པའི་བསྡུས་རྒྱུད་རྩ་འགྲེལ་སོགས། །
འཕགས་སྐོར་གྱི་གཞུང་ལུགས་མང་པོ་དང་། །ལམ་རིམ་པ་ལྔ་ཡི་ཁྲིད་ལ་སོགས། །ཟབ་ཁྲིད་
འགའ་ཡང་གི་བཀའ་དྲིན་ཞུས། །འདི་བདག་གི་དཔལ་ལྡན་བླ་མ་དང་། །དྲིན་འཁོར་མེད་
རྩ་བའི་ཡོངས་འཛིན་ཡིན། །ལས་བསོད་ནམས་བསགས་པའི་ཞིང་ས་ཡིན། །ཆོས་སྒོ་་་་
འདོགས་གཅོད་པའི་སློབ་དཔོན་ཡིན། །འཁོར་མང་དུ་ཐོས་པའི་མཁས་པ་དང་། །ལས་རྒྱུ་
འབྲས་སེམས་པའི་བཙུན་པ་དང་། །ཐུགས་འགྲོ་ལ་བྱམས་པའི་བཟང་བ་སྟེ། །ལར་མཁས་
བཙུན་བཟང་འདུས་ཀྱི་དམ་པར་གདའ། །ཞེས་གསུངས་སོ། །གཞན་ཡང་གྲུབ་པའི་དབང་
ཕྱུག་ཆེན་པོ་ལྷ་རིམ་པ་ཀུན་སྤངས་སུ་བཞུགས་པ་ལའང་མགོན་པོ་བར་ཆད་ཀུན་སེལ་གྱི་རྗེས་
གནང་དང་། ཆ་དཀར་ཆོས་རྗེས་ཆོས་གྲུབ་སྨྲ་བའི་སེངྒེ་ལ་མགོན་པོ་ལེགས་ལྡན་དང་། གྲི་
གུག ཕྱག་བཞི་པ། ཚེ་བདག ཚོགས་བདག་དཀར་པོ། ཛམ་ལ་དཀར་པོ། ཛམ་ལ་་་་
སེར་པོ། ཡུམ་སྲས་གཏེར་མ། དུར་ཁྲོད་བདག་པོ། ཡེ་ཤེས་ཁྱུང་ཁྲ། འཇམ་དབྱངས་་་་
ནག་རཀ་ཤའི་རྗེས་གནང་སོགས་གསན་ཅིང་། དགའ་ལྡན་དུ་ཤིང་རྟ་ཆེན་པོ་ཤེས་རབ་དར་
ལེགས་པ་བློ་གྲོས་ཀྱི་དྲུང་དུ། དཔལ་གསང་བ་འདུས་པའི་རྩ་རྒྱུད་འགྲེལ་པ་སྒྲོན་གསལ་ཆ་་་
ལག་དང་བཅས་པ། དེའི་བཤད་རྒྱུད་ཡེ་ཤེས་རྡོ་རྗེ་ཀུན་ལས་བཏུས་དང་། ལྷ་མོ་བཞི་ཞུས་
ཀྱི་གཞུང་ཊིཀ བདེ་དགྱེས་གཉིས་ཀྱི་རྒྱུད་འགྲེལ། གསང་སྔགས་ལམ་རིམ། དྲིལ་བུ་རིམ་
• 8 •



ལྔའི་རྣམ་བཤད། རྣམ་གཞག་རིམ་པའི་ཊིཀྐ། བསྐྱེད་རིམ་ཊིཀ་ཆེན། རིམ་ལྔ་གསལ་སྒྲོན།
རིམ་ལྔ་མདོར་བྱས། མདོ་བསྲེ། རྗེའི་བཀའ་འབུམ། མཁས་གྲུབ་བཀའ་འབུམ། ཀརྨ་ཤ་
ཏམ། ཀྱེ་རྡོ་རྗེའི་དབང་ལ་སོགས་པ་ཆོས་ཀྱི་རྣམ་གྲངས་བསམ་གྱི་མི་ཁྱབ་པ་གསན་ཅིང་མདོ་
རྒྱུད་ཀྱི་དོན་ལྷག་མ་མེད་པར་སྒྲོ་འདོགས་ཆོད་པར་གྱུར་པས་རྩ་བའི་ཡོངས་འཛིན་མཆེད་ལྔའི་
ཡ་གཅིག་ཏུ་མཛད་པ་ཡིན་ཏེ། ཉིད་ཀྱི་ཞལ་ནས། འབྲོག་དགའ་ལྡན་ཆོས་ཀྱི་ཕོ་བྲང་དུ། །
རྗེ་མཁས་པའི་དབང་པོ་པྲཛྙཱའི་ཞབས། །དུས་ཟླ་བ་དྲུག་ཏུ་གཙུག་བསྟན་ནས། སྤྱིར་མདོ་་
ཕྱོགས་གསུང་རབས་འགའ་ཞིག་དང༌། །དཔལ་བླ་མེད་རྡོ་རྗེ་ཐེག་པ་ཡི། །གཞུང་བཤད་པ་
ཕལ་ཆེར་རྫོགས་པར་ཞུས། །ཁོང་གསུང་རབ་གདམས་པར་ཤར་བའི་མཐུས། །གཞུང་་་་་
ལུགས་ཀྱི་སྤྱི་ཁོག་སྒྲིག་མཁས་པས། །མི་ཁོ་བོའི་རྣམ་དཔྱོད་ལྷག་པར་འཕེལ། །ཚུལ་འདི་་་
ལས་དམ་པའི་རྣམ་ཐར་དྲན། །ཞེས་གསུངས་སོ།།
དེ་ནས་རྒྱུད་པའི་དབྱར་ཆོས་ཀ་ཚལ་བཏེགས་པའི་སྟེང་དུ་རྡོ་རྗེའི་སློབ་དཔོན་དྷར་ཝ་
ན་མ་ཏིའི་ཞལ་སྔ་ནས་སྐུ་ཁམས་ཅུང་ཟད་བསྣུན་པའི་ཚུལ་བསྟན་པ་ན་གྲྭ་བུ་སློབ་རྣམས་ཀྱི་རྩེ་
གཅིག་ཏུ་སྐུ་རིམ་ལ་འབད་རྩོལ་འདོན་པ་དང་། རྗེ་བླ་མ་འདི་ཉིད་ཀྱི་ཞབས་ཕྱིར་བཅར་ཏེ་
འབད་པ་ཆེན་པོས་བསྙེན་བཀུར་བ་གནང་བ་སོགས་ངོམས་པ་མེད་པར་མཆོད་པས་ཞིང་་་་་་
གཞན་དུ་གཤེགས་པའི་ཐུགས་མདུན་མ་ལྡོག་ཀྱང་དགྱེས་པ་ཆེན་པོའི་སྒོ་ནས་བསྟན་པ་འཛིན་
སྐྱོང་སྤེལ་གསུམ་གྱི་སྒོ་ནས་གྲྭ་ཚང་སྐྱོང་དགོས་ཚུལ་སོགས་ཀྱི་གསུང་ཆེམ་ལེགས་པར་གདམས་
སྟེ། སྔོན་ཇོ་བོ་ཡབ་སྲས་ཀྱི་སྙེ་ཐང་དུ་བསྟན་པའི་གཏོང་ལེན་མཛད་པ་བཞིན་དུ་བདག་ཉིད་
ཆེན་པོ་འདིའི་ཕྱག་ཏུ་ཐུགས་ཁུར་ཕོག་སྟེ། རྡོ་རྗེའི་སློབ་དཔོན་དེ་ཉིད་ཞིང་གཞན་དུ་་་་
གཤེགས་པའི་ཚུལ་བསྟན་པ་ན། དེའི་དགོངས་པ་རྫོགས་ཐབས་རྣམས་ལེགས་པར་གྲུབ་པར་
མཛད་ཅིང༌། དགུང་ལོ་སོ་བཞི་པ་ནས་བཟུང་སྟེ་ཞེ་བདུན་གྱི་བར་དུ་རྒྱུད་ཀྱི་ཐུགས་ཁུར་་་་་
བཞེས་པས་ལུགས་གཉིས་ཀྱི་རྣམ་པར་དཀར་བའི་འཕྲིན་ལས་བཟང་པོ་དབྱར་དུས་ཀྱི་ཆུ་བོ་་་
བཞིན་དུ་འཕེལ་བར་གྱུར་ཏེ་གྲྭ་ཚང་སྟོད་འགྱུར་དུ་སོང་ཞིང་རྒྱུད་སྟོད་སྨད་ཞེས་ཕན་ཚུན་་་་
འགྲན་པ་བཞིན་དུ་གནས་པ་འདི་ཉིད་དམ་པ་འདི་ཁོ་ནའི་ཕྱག་རྗེས་སུ་མཐོང་བས་ཤེས་ལྡན་
རྣམས་དད་པའི་སྤུ་ལོང་ཅིའི་ཕྱིར་གཡོ་བ་མི་བྱེད། འདི་ཡང་ཉིད་ཀྱི་ཞལ་ནས། རྗེ་བཀའ་
དྲིན་ཅན་གྱི་དམ་པ་དེ། །བཀའ་རྒྱུད་སྡེའི་ཆོས་འཁོར་བསྐོར་བཞིན་དུ། །སྐུ་ལྷག་པར་་་་་
•
•



བསྙུང་བའི་ཚུལ་བསྟན་ཚེ། མི་བདག་ལ་བརྩེ་བའི་སྤུན་གྱིས་གཟིགས། །དཔལ་རྣལ་འབྱོར་
རྒྱུད་རྒྱལ་ཤོད་ཅིག་གསུངས། །རིགས་འཛིན་གྱི་སློབ་མ་སྐྱོང་ཞིག་གསུངས། །གསུང་གི་ཐ་མ་
བཀའ་སྩལ་ཏེ། །དགྲ་སྡང་སར་སྐྱེལ་མས་བོར་བ་བཞིན། །རྗེ་མཁས་བཙུན་དམ་པ་དབྱིངས་
སུ་ཡལ། །བདག་མགོན་དང་བྲལ་བར་ཤུལ་དུ་ལུས། །ཞེས་དང་། འོན་ཀྱང་སྔར་བསགས་
ཀྱི་ལས་འཕྲོ་དང་། །རྗེ་བླ་མ་དམ་པའི་བཀའ་དྲིན་གྱིས། །ཆོས་ཉན་བཤད་ཀྱི་ཕྱོགས་ནས་མ་
ནོངས་སོ། །ཕ་བླ་མའི་ཐུགས་དགོངས་རྫོགས་པར་བྱས། །ཆོས་དཀའ་བ་སྤྱད་པ་དོན་ལྡན་
བྱས། །བདེ་སྐྱིད་ཀྱི་ཉི་མ་དེ་རིང་ཤར། །དེ་ཡན་ཆོད་བཀའ་དྲིན་ལྷག་པར་ཆེ། །ཞེས་དང་།
རྗེ་བཙུན་ཙོང་ཁའི་རིང་ལུགས་ལྷ་ལམ་གཞིར། །མདོ་རྒྱུད་བསྟན་པ་ཉི་ཟླའི་འགྲོས་ཆེན་གཡོ། །
གསང་སྔགས་རིང་ལུགས་མཚན་མོའི་མགོན་པོ་ནི། །འགྲན་པ་བཞིན་དུ་གཉིས་ཞིག་འཇིག་་
རྟེན་སྣང་། །ཡོན་ཏན་དཀྱིལ་འཁོར་རྫོགས་པ་ཡི། །རྒྱུད་འཛིན་ནོར་བུ་ཆུ་ཤེལ་གྱི། །
འཕྲིན་ལས་འོད་དཀར་འདི་མཐོང་ཚེ། །འགྲོ་བློའི་ཀུ་མུད་ཅིས་མི་འཛུམ། །ཞེས་གསུངས་པ་
ལྟར་རོ།།
ཁོ་བོས་ལོ་བཅུའི་རིང་གྲྭ་ཚང་བཟུང་བས་སྤྱིར་ལྷ་ཇོ་བོ་དཀོན་མཆོག་གསུམ་གྱི་ཐུགས་
རྗེ་དང་། ཁྱད་པར་སློབ་དཔོན་པའི་ཞལ་སྔ་ནས་དེའི་སྐུ་སྙུང་བའི་བསྙུང་གཡོགས་གཤེགས་
པའི་དགོངས་རྫོགས་རྟེན་བཞེངས་འདས་མཆོད་ཆག་མེད་བཟུང་བ་སོགས་ཀྱི་རྒྱུ་མཐུན་ལས་་
བཤད་ཉན་ལ་བར་ཆད་མེད་ཅིང་དགེ་རྒྱུན་ཇ་ཚུལ་འཛུག་པ་དང་འདུ་ཁང་ཟུང་འབྲེལ་རྩེགས་
པ་སོགས་ཆོས་ལྡན་གྱི་བྱ་བ་འགའ་ཞིག་སྒྲུབ་རྒྱུ་བྱུང་བ་འདི་དངོས་གྲུབ་ཐམས་ཅད་ཀྱི་རྩ་བ་བླ་
མ་ཡིན་པ་ལ་ངེས་པ་ཉུང་ཟད་གཅིག་སྐྱེས་སོ་ཞེས་དང་གྲྭ་ཚང་འདི་དག་སློབ་དཔོན་དང་་་་
མཆེད་གྲོགས་ནང་མཐུན་པས་བཤད་ཉན་འཕེལ་བ། དགེ་འདུན་གྱིས་བཅའ་ཁྲིམས་ལ་་་་་
གནས་པས་རྣམ་ཐར་གཙང་བ། སྐྱེ་བོ་ཕལ་ཆེར་ངང་གི་བྱམས་པ་དད་ཟས་འདུ་བ། མཁའ་
འགྲོ་ཆོས་སྐྱོངས་རྒྱུན་དུ་འཁོར་བས་བར་ཆད་ཆུང་བ་བླ་མའི་གདན་སར་སློབ་མ་བཞུགས་པས་
དམ་ཚིག་གཙང་བ་སོགས་ཏེ། འཇིག་རྟེན་གྱི་ཡོན་གནས་སུ་འོས་པ་ཡིན་ནོ། །ཞེས་གསུངས་
སོ། །མ་དག་གདུལ་བྱའི་ཞིང་འདིར་རྡོ་རྗེ་འཆང་།ངུར་སྨྲིག་གར་གྱིས་འགྲོ་ཀུན་འདྲེན་་་
འདི་ལ། །འདྲེན་པར་མ་ནུས་འོག་མིན་མཁའ་ལ་བྱོལ། །དཔལ་ཡོན་ཅན་ཡང་རྒྱ་མཚོའི་་་
ནང་དུ་ཞུགས། །དེ་མཐོང་ཆུ་གླང་བདག་པོ་རབ་འཇིགས་ཏེ། །འདར་བའི་བརླབས་འཕྲེང་
• 10 •



གཡོ་དང་འཇིགས་པའི་སྒྲ། །རྒྱུ་སྐར་ནམ་མཁའི་ཕ་མཐར་འབྲོས་པ་ལྟའི། །མཁའ་ཡངས་་
གཟུགས་མེད་དབྱིངས་སུ་གམ་བམ་སྙམ།། །
དེ་དུས་འོན་སྣ་དང་ཉི་སྡིངས་ཀྱི་གདན་སའང་གནང་ནས་སྐྱ་སེར་རྣམས་ལ་གང་ལ་་་
གང་ཕན་གྱི་དོན་གནང་བས་དེང་སང་གི་བར་དུ་ཕྱོགས་དེའི་འགྲོ་བ་མ་ལུས་པའི་སྐྱབས་་་་་
གནས་སུ་གྱུར་པའི་འཕྲིན་ལས་ཉམས་པ་མེད་པར་རྒྱུན་ཆགས་ཞིང་སྐབས་དེར་བློ་གསལ་གླིང་
དུ་ཕེབས་དགོས་པའི་རྗེ་དྲུང་ཐམས་ཅད་མཁྱེན་པའི་བཀའ་ཤོག་དང་མི་སྣའི་གསོལ་བ་་་་་་་
འདེབས་པ་ཡང་དང་ཡང་དུ་ནན་སྐྱེད་ཆིས་པ་ལ་དཔགས་ཏེ་ཞལ་གྱིས་འཆེས་པ་ལ་མངོན་པ་
ཙམ་ན། རྗེ་ཐམས་ཅད་མཁྱེན་པའི་བཀའ་ཤོག་ཏུ། དམ་པའི་ཞལ་བཞེས་རྡོ་ཡི་རི་མོ་བཞིན། །
གྲགས་པ་སྙིང་ལ་ཡི་དམ་ཉིད་དུ་བགྱིད། དེ་དག་བསྒྲུབ་པའི་ཐབས་ལ་མཁས་པ་ཡང༌། །
སྨོས་པར་ཅི་འཚལ་ཚུལ་བཞིན་མཛད་དུ་གསོལ། །ཞེས་ཕེབས་པ་ཁུར་དུ་ལྕི་བར་གྱུར་ཏེ།
ཆོས་རྗེ་དཀོན་དར་བ་ལ་རྒྱུད་པ་གཏད་ནས། སྤྲེལ་ལོ་ལ་བློ་གསལ་གླིང་གི་འཆད་ཉན་དུ་་་་
ཕེབས་ཏེ། ལོ་ངོ་དྲུག་གི་བར་དུ་དཀའ་ཆེན་རྣམས་ལ་གཞུང་བཤད་ལེགས་པར་མཛད་པས་
འགྲན་ཟླ་ཐམས་ཅད་དང་བྲལ་བའི་རིགས་གྲྭ་གཏོང་བ་སོགས་ཀྱི་སྒོ་ནས་སྤྱི་སྒེར་གྱི་དགེ་་་་་་
འདུན་ཐམས་ཅད་དགྱེས་པར་གནང་ཞིང༌། རྗེ་ཐམས་ཅད་མཁྱེན་པའི་དྲུང་དུ་སྒྲུབ་ཐབས་་
རྒྱ་མཚོ་དཔེ་ལུང་བཅས་པ། བཀའ་གདམས་ལྷ་བཞི་དང་ཐིག་ལེ་བཅུ་དྲུག་གི་དབང་།
འཇིགས་བྱེད་ཀྱི་སྔགས་བ ཏུ། འཇམ་དབྱངས་དཀར་པོ། མི་གཡོ་དཀར་པོ། ཇོ་བོ་ལུགས་
ཀྱི་སྒྲོལ་མ་ཉི་ཤུ་རྩ་གཅིག གུ་རུ་དྲག་པོ། ཐུགས་རྗེ་ཆེན་པོ་བཅུ་གཅིག་ཞལ། ཡེ་ཤེས་ཁྱུང་
ཁྲ། ཕྱག་དྲུག་པ། ཆོས་རྒྱལ། འདོད་ཁམས་དབང་ཕྱུག་མ། རྣམ་སྲས་གསེར་ཆེན་་་་་
སོགས་ཀྱི་རྗེས་གནང་། གྲུབ་རྒྱལ་ལུགས་ཀྱི་ཚེ་དབང་། མཚན་བརྗོད་བཤད་པ། བློ་སྦྱོང་
ཐུགས་རྗེ་ཆེན་པོའི་དམར་ཁྲིད་ཚོམ་བུ་ལུགས། ལྟ་ཁྲིད། ནི་གུ་ཆོས་དྲུག་གི་ཁྲིད། ཚེ་ཁྲིད།
སྙིང་པོ་དོན་གསུམ་གྱི་ཁྲིད། འཕོ་ཁྲིད་མགོན་པོ་སྙིང་ཞུགས་ཀྱི་ཁྲིད། ལོ་དྲིལ་འཇིགས་བྱེད་
སོགས་ཀྱི་བསྐྱེད་རྫོགས་ཀྱི་གཙོས་པའི་ཐམས་ཅད་མཁྱེན་པ་དགེ་འདུན་རྒྱ་མཚོ་དཔལ་བཟང་
པོ་རང་གི་བཀའ་འབུམ་ཡོངས་སུ་རྫོགས་པ་གསན། དཀའ་རབ་འབྱམས་སྨྲ་བའི་མཁས་མང་
རྒྱ་མཚོ་ཆེན་པོར་ཆུ་ཀླུང་འབབ་པ་བཞིན་དུ་འདུས་ཤིང་དགེ་བཤེས་ཡང་ཆ་ཆ་འདེབས་་་་་་་
འདེབས་ཡོད་པ་ལས་གྲྭ་ཚང་མཁན་ཆེན་དཔལ་བློ་བ་དང་མཁས་མཆོག་ལེགས་པ་ཆོས་འབྱོར་



པའི་དུས་བཞིན་དུ་གྱུར་ཏོ་ཞེས་ཀུན་གྱིས་གླེང་བར་བྱེད་པ་བྱུང་ནའང་བསྟན་པའི་སྐུ་ཆག་་་
སེར་དམག་ལངས་པ་དང་། གཞན་ཡང་དགའ་ལྡན་དུ་ཕེབས་དགོས་པ་སོགས་ཀྱིས་རྒྱུན་་་་་
འཐུད་པ་ཆེར་མ་བྱུང་བར་སྣང་སྟེ། དགའ་ལྡན་དུ་སླབ་དགེས་པ་སོགས་ནས་བཤད་ཉན་་་་
རྒྱུན་འཐུད་པ་གཅིག་མ་བྱུང་ཀྱང་། ཅི་སྡོད་ཀྱི་རིང་བསྟན་པ་ལ་བསམས་ནས་བརྩོན་འགྲུས་
དྲག་པོའི་གོ་ཆ་གྱོན་ཏེ་གོ་ཚོད་དང་བསྟན་པའི་གཞུང་བཤད་པ་གྱིས་སོ་ཞེས་གསུངས་སོ། །
བློ་མིག་དག་པས་ཐོས་ལ་འདུན་གྱུར་ནས། །མཁས་ལ་འདུད་ཅིང་ལེ་ལོ་དོར་བ་ཡིས། རང་
གཞན་གྲུབ་མཐའ་ཕ་རོལ་སོན་པ་དང༌། །སྐལ་བཟང་རེ་བ་བསྐོང་བ་དཀའ་བ་ཡི། །རྒྱ་ཆེན་
མང་དུ་ཐོས་པ་སྒྲོ་འདོགས་ཆོད། །རྣམ་དག་སྡོམ་གསུམ་ཆུ་བོས་རང་རྒྱུད་གོང་། ལུང་་་་་
རྟོགས་འཁོར་ལོ་གཉིས་ལ་དབང་བསྒྱུར་པས། ཡོངས་རྫོགས་བསྟན་པའི་ཁུར་ཆེན་ཁྱོད་ཀྱིས་
བླངས།།
དེ་ནས་རྗེ་བླ་མ་ཙོང་ཁ་པ་ཆེན་པོའི་གདན་ས་ཆེན་པོར་ཕན་ཐོགས་རྒྱ་ཆེན་པོ་འབྱུང་
ཞིང་གནས་གཞི་དེ་ཉིད་ལ་ཞིག་གསོལ་སོགས་ཀྱི་བཀུར་སྟི་ཕུན་སུམ་ཚོགས་པའི་ཞབས་ཏོག་་་
སྒྲུབ་པར་བཞེད་པ་སོགས་ཀྱི་རྒྱུ་དང་། རྩེ་གཅིག་ཏུ་གསོལ་བ་འདེབས་པའི་གྲྭ་བུ་སློབ་སྦྱིན་་
བདག་རྣམས་ཀྱི་གདུང་ཤུགས་དྲག་པོ་རྒྱུན་མི་ཆད་པས་ཉེ་བར་ལེན་པ་ལ་བརྟེན་ནས་ཐོག་་་་
མར་དགའ་ལྡན་ཤར་དུ་ཕེབས་ཏེ། ཀུན་སྤངས་ཆེན་པོ་ཆོས་རྗེ་ཆོས་ཀྱི་བཤེས་གཉེན་པའི་་་
དྲུང་དུ་དཔལ་དུས་ཀྱི་འཁོར་ལོའི་སྦྱོར་བ་ཡན་ལག་དྲུག་དང་ཚེ་དབང་ཞིག་ཀྱང་གསན།
གདན་ས་ཆོས་རྗེ་རིན་ཆེན་འོད་ཟེར་པ་ལ་ཟབ་ལམ་བླ་མའི་རྣལ་འབྱོར་གཅིག་གི་ཆོས་འབྲེལ་
ཞུས་ཞིང༌། ， དགུང་ལོ་ང་གཉིས་པ་ཞེས་པ་གླང་གི་ལོའི་ཚུལ་ཞགས་ཟླ་བའི་དུས་ཚེས་བཟང་་
པོ་ལ། སྙིགས་དུས་ཀྱི་རྒྱལ་བ་གཉིས་པ་རྗེ་བཙུན་ཆོས་ཀྱི་རྗེ་ཤར་ཙོང་ཁ་པ་བློ་བཟང་གྲགས་
པའི་དཔལ་ཞེས་འཇིག་རྟེན་གསུམ་ན་ཡོངས་སུ་གྲགས་པའི་འདྲེན་པ་དམ་པ་དེ་ཉིད་ཀྱི་སེང་
གེའི་ཁྲི་ལ་བཞུགས་ཏེ་རྒྱལ་ཚབ་ཏུ་ལྷ་མི་ཀུན་གྱིས་མངའ་གསོལ་ཏེ་འདུས་པ་རྒྱ་མཚོའི་ཚོགས་
ལ་ལེགས་པར་བཤད་པའི་དགའ་སྟོན་རྒྱུན་མི་འཆད་དུ་སྩལ་བ་སོགས་ཀྱི་སྒོ་ནས་རྣམ་དཀར་་
གྱི་མཛད་པ་བཟང་པོས་ལོ་ཧྲིལ་པོ་བདུན་གྱི་བར་དུ་སྐྱུངས་ཞིང་། སྟོན་དཔྱིད་གཉིས་ཀློག་པ་
ཐོས་བསམ་དང་། དབྱར་དགུན་གཉིས་སྤོང་བ་བསམ་གཏན་གྱི་རིམ་པས་དུས་འདའ་བ་་་་
སོགས་ཕྱག་སྲོལ་བཟང་པོ་ཐུགས་ཉམས་སུ་བཞེས་པའི་མཁས་གྲུབ་ཀྱི་དགེ་འདུན་གྲངས་ལས་
• 12 •



འདས་པ་འདུས་པར་གྱུར་ཏེ། ཐབ་ཅིང་རྒྱ་ཆེ་སྒྲོགས་པའི་གདོང་ལྔའི་ཁྲིར། །བརྗིད་ཅིང་་
ཡིད་འཕྲོག་སྐུ་ཡིས་རབ་འཛེགས་ཏེ། །ཆེས་དཀར་སྤྲིན་གསེབ་ལས་འོངས་ལེགས་བཤད་ཀྱི། །
གསལ་བྱེད་འབྲུག་སྒྲ་སྒྲོགས་ཏེ་ཆོས་ཆར་ཕབ། །དེ་ཚེ་མཁས་མང་གཙུག་ཕུད་ལྡན་པའི་་་་་
ཚོགས། །དགའ་བའི་ཟློས་གར་གཡོ་བར་གྱུར་པ་དང་། །སྐྱེ་འགྲོ་འཛིན་མའི་ཁམས་འདི་མ་
ལུས་པ། །ཕན་བདེའི་ལོ་ཐོག་རྒྱས་པ་མཉམ་དུ་མཛད། །
དུས་དེར་ཡང་བསྟན་པ་དྲི་མ་མེད་པའི་སྲོལ་བཟང་པོ་དུས་ཀྱི་ཐ་མར་དར་ཞིང་རྒྱས་་་
པའི་ཚུལ་ལ་འདུད་རིག་སྡེ་དང་བཅས་པས་མི་བཟོད་པའི་ཟུག་རྔུ་དྲག་པོ་ལྡང་བའི་སྟོབས་ཀྱི་
སེར་དམག་སོགས་ཀྱིས་བརྒོལ་གཏད་ཆེས་ཆེར་བྱུང་བ་རྣམས་ཐུགས་དམ་ཟབ་མོའི་འཁོར་་་་་
ཡུག་ཏུ་འདུལ་ཏེ། མྱུར་དུ་ཞི་བར་མཛད་ཅིང་རྒོལ་བ་ཕྱོགས་འཛིན་དང་བཅས་པ་ལྷན་ཅིག་
ཏུ་དར་རྒྱས་ཇེ་ཆུང་དུ་སོང་ཞིང་རང་ཕྱོགས་ཀྱི་ལུགས་གཉིས་ཀྱི་ཕྱག་སྲོལ་རྒྱུན་ཆགས་པར་་་་་
གནས་པར་གྱུར་ཞིང་གདན་ས་རིན་པོ་ཆེར། རྗེ་བླ་མའི་གསེར་སྐུ་ཆེན་པོ་ངོ་མཚར་རྨད་དུ་
བྱུང་བ་བསོད་ནམས་ཀྱི་ཞིང་དུ་བཞེངས་པ་དང་། གཟིམ་ཁང་སོགས་ལ་ཞིག་གསོས་རྣམ་་་
པར་དག་པ་གནང་བ་སོགས་ཀྱི་སྒོ་ནས་བྱ་བ་ལྷག་པར་མཛད་ཅིང་། རྡོ་རྗེ་འཛིན་པ་ཆེན་པོ་
ཆོས་རྗེ་ཆོས་སྐྱོང་རྒྱ་མཚོའི་དྲུང་གདན་སར་བསྐོས་ཏེ། རྗེ་རང་ཉིད་བདེ་བ་ཅན་གྱི་གཟིམས་
ཁང་དུ་ཟུར་བཞུགས་གནང་སྟེ། གཙོ་བོར་ཐུགས་དམ་ཟབ་མོའི་རིམ་པ་ཐུགས་ཉམས་སུ་་་་
བསྟར་ཞིང་། སྐལ་བ་མཆོག་དང་ལྡན་པའི་དོན་གཉེར་ཅན་རྣམས་ལ་མདོ་རྒྱུད་མན་ངག་གི་
རེ་བ་བསྐོང་བ། མལ་གྲོ་རིན་ཆེན་གླིང་གི་ཞལ་བདག་ཙམ་གནང་བའི་སྒོ་ནས་བཞུགས་པར་
མཛད་དོ། །དུས་ངན་མི་ཟད་མུན་པའི་དམག་རུམ་ཐིབས། །ལོག་སྤྱོད་སེར་བའི་ཁུར་ལྡན་
སྤྲིན་ཕུང་འཁྲིགས། །དགེ་ལེགས་ལོ་ཐོག་འཇོམས་པར་བརྩོམ་པ་ན། །ཐུགས་རྗེའི་བྱིན་་་་་
རླབས་རླུང་གིས་མཁའ་ལ་དོང་། །འགྲོ་ཀུན་བསོད་ནམས་ཞིང་མཆོག་ལྷ་ལམ་དུ། །རྣམ་་་
དག་ལྷག་བསམ་རྟ་བདུན་གྱིས་དྲངས་པའི། །བྱིན་རླབས་འོད་འབར་གསེར་རི་ལྟར་བརྗིད་
སྐུའི། །མཐོང་ཐོས་དྲན་པའི་མུན་སེལ་འདི་བཀོད་དོ།།
དེ་ནས་རྗེ་དྲུང་ཐམས་ཅད་མཁྱེན་པ་གཞན་དོན་དུ་ཐེག་པ་ན་དགུང་ལོ་རེ་དྲུག་པ་ལ་་་
འབྲས་སྤུངས་སྤྱི་སོ་དང་སྣེ་གདོང་རྩེ། སྐྱོར་མོ་ལུང་དགའ་ལྡན་ཁང་གསར་སོགས་ནས་་་་་
མཆོད་ཡོན་རྣམས་ཀྱིས་མགྲིན་གཅིག་ཏུ་གསོལ་བ་དྲག་ཏུ་བཏབ་པ་དང་བསྟན་པ་རིན་པོ་ཆེ་་
• 13 •



ལ་ལྷག་པར་གཅེས་པའི་ཐུགས་འདུན་དྲག་པོས་ཀུན་ནས་བསླངས་ཏེ། རྗེ་དྲུང་ཐམས་ཅད་
མཁྱེན་པའི་སྤྲུལ་སྐུ་ཞིག་མ་ཕེབས་བར་དུ་འབྲས་སྤུངས་ཀྱི་ཐུགས་ཁུར་བཞེས་པའི་ཞལ་བཞེས་
གྲུབ་པ་ན་བསྟན་པའི་ཁུར་ཆུང་པའི་ཕྱོགས་ཞེན་དུ་ལྟུང་བ་རྣམས་ཅུང་ཟད་ཡིད་མི་རངས་་་་་
པར་མངོན་པ་རྣམས་ལ་འདིའི་སྐད་ཅེས་བཀའ་སྩལ་ཏེ། བླ་མའི་གདན་ས་གྲུབ་པའི་དབེན་
གནས་སུ། །ངོ་མཚར་མདོ་རྒྱུད་གསུང་རབ་མཛེས་མ་དང་། །ཡིད་འཕྲོག་རྣམ་དཔྱོད་གྲགས་
པའི་མུ་ཙམ་ངོས། །ས་སྐྱོང་ཆོས་རྒྱལ་བློན་པོར་བཅས་པ་དང་། །དགེ་འདུན་ངང་མོ་མཐའ་
དག་མགྲིན་གཅིག་ཏུ། །ནན་ཏན་གསུང་རབ་སྙན་པོས་བསྐུལ་བ་ལས། །དཔལ་ལྡན་འབྲས་
སྤུངས་ཆོས་ཀྱི་རྒྱ་མཚོར་བཞུགས། །ན་ཚོད་ཡར་སོང་མགོ་བོར་རྣམ་གཡེང་གི། །གདེངས་ཀ་
ལྕི་བས་གཅེས་པར་གོ་ན་ཡང་། །བསྟན་པའི་རོལ་མཚོ་རྒྱས་པའི་ལྷག་བསམ་གྱིས། །ཆོས་་་་
ལྡན་མགྲིན་པའི་རྔ་སྒྲ་སྒྲོགས་མ་ཕོད། །འཁོར་ལོས་བསྒྱུར་རྒྱལ་ཕ་རོལ་སྐྱེ་བོ་ཡིས། །འོས་པ་
བཞིན་དུ་མཐུན་པར་བསུས་པའི་ཚེ། །གླིང་བཞི་གླིང་ཕྲན་ཀུན་ལ་དབང་བྱེད་པའི། །ནོར་
བུའི་ཁྲི་ལ་འཁོད་པ་སློག་གམ་ཅི། །གཞན་དུ་བསྟན་པའི་ཆུ་མཚོ་མི་འཕེལ་ཞིང༌། །དགེ་་་
འདུན་གསེར་བྱ་སྐད་རིགས་སྣ་ཚོགས་ནི། །ཀུན་མཁྱེན་གདེངས་ཅན་དབང་པོའི་གདན་ཁྲི་་
ཡང་། །ཉོན་མོངས་རྡུལ་གྱི་གཡོགས་པའི་སྟེག་བུར་ཟད། །གྲོང་ཁྱེར་སྐྱེ་བོའི་དབུལ་བ་མི་་་
སེལ་ཞིང་། །མི་རྣམས་མཐུན་པར་ནོར་བུ་མི་ཤེས་ན། །རིན་ཐང་མེད་པའི་ནོར་བུ་རིན་པོ་ཆེ། །
ཚོང་དུས་ངན་པར་འགྲིམས་པ་འོས་སམ་ཅི། །ཞེས་དང༌། མཐོ་རིས་དགའ་ལྡན་ཁྲི་ལས་་་
མཐོ་བ་ཡི། གདན་ས་གཉིས་པ་མེད་པར་ཀུན་གྱིས་ཁུམས། །ཞེས་གསུངས་སོ། །
འབྲས་སྤུངས་ཁྲི་ཐོག་ཏུ་ཕེབས་པ་ན་ཀུན་ལམ་མཐུན་ངོས་སུ་ནམ་མཁའ་གཡའ་དག་པ་
འཇའ་མཚོན་སྣ་ལྔའི་བླ་བྲེས་དང་། གདུགས་དང་རྒྱལ་མཚན་དང་བ་དན་སོགས་ཀྱི་རྣམ་པ་
ཅན་གྱིས་ཡོངས་སུ་གང་བར་གྱུར་ཀྱང་ཉི་མའི་འོད་ཟེར་ནི་ཆེས་ཆེར་གསལ་བ་དང་། ལྷའི་་
མེ་ཏོག་གི་ཆར་འབབ་པ་སོགས་ཡ་མཚན་པའི་ལྟས་ཀྱི་ཕྱོགས་རྣམས་ཁྱབ་པར་གྱུར་ཞིང་། དེ་
ནས་སྒྲིགས་ལམ་རྣམ་བཞག་ཅུང་ཟད་ཉམས་པ་ལེགས་པར་འཆོས་པ་དང་གང་ལ་གང་་་་་་
འཚམས་ཆོས་ཀྱི་འཁོར་ལོ་རྒྱུན་ཆགས་སུ་བསྐོར་བ། བསྟན་པ་དང་སེམས་ཅན་གྱི་དོན་དུ་ལོ་
ལོ་བཞིན་བོད་ཀྱི་རྡོ་རྗེ་གདན་ཆོས་འཁོར་དཔལ་གྱི་ལྷ་སར་ར་ས་དང་། ར་མོ་ཆེའི་ཇོ་བོ་རྣམ་
གཉིས་ཀྱི་དྲུང་དུ་སྨོན་ལམ་རྣམ་པར་དག་པ་སྒྲུབ་པའི་མགོན་དུ་ཕེབས་ཏེ་མཐོང་ཐོས་དྲན་་་་་



རེག་གི་འགྲོ་བ་རྣམས་ལ་ཕན་འདོགས་པར་མཛད་ཅིང་གཙུག་ལག་ཁང་དང་གཟིམས་ཁང་་་་
སོགས་ཀྱི་ཞིག་རལ་བཟོ་བ་སོགས་ཀྱི་སྒོ་ནས་དགོན་གནས་ཁྱད་པར་ཅན་དེ་ཉིད་ལྷག་པར་དུ་
དར་ཞིང་རྒྱས་ལ་ལེགས་ཚོགས་སྒོ་དུ་མ་ནས་དབྱར་དུས་ཀྱི་ཆུ་བོ་འམ་ཡར་ངོའི་ཟླ་བ་ལྟ་བུར་
སྤེལ་བས་ཕྱོགས་འདིར་བཀའ་དྲིན་ཕུལ་དུ་བྱུང་བས་ཀུན་གྱིས་བཀའི་མཚམས་ལས་མི་འདའ་
བས་དགེ་འདུན་རྣམས་ཀྱང་དེ་དུས་ཁོ་ན་ཐུགས་མཐུན་ཞིང་ཆོས་སྤྱོད་ཀྱི་དགའ་སྟོན་ཉིད་ཀྱིས་
དུས་འདའ་བར་གྱུར་ལ། འབྲས་སྤུངས་སུ་ཕེབས་ལོ་རང་དུ་བསྟན་པ་སྟོབས་ཀྱིས་སྐྱོང་བ་ས་
སྐྱོང་མིའི་བདག་མོ་སངས་རྒྱས་དཔལ་འཛོམས་ཡོན་མཆོད་གྱིས་ནན་ཆེར་གསོལ་བ་བཏབ་པ་
ལ་བརྟེན་ནས། གངས་རིའི་ཁྲོད་ཀྱི་འདུལ་བ་འཛིན་པ་རྣམས་ཀྱི་ཆུ་མགོ་མཁས་ཤིང་གྲུབ་པ་
བསྙེས་པ་དུ་མས་བྱིན་གྱིས་བརླབས་པ་ཆོས་གྲྭ་ཆེན་པོ་དཔལ་ལྡན་སྐྱོར་མོ་ལུང་གི་མཁན་པོར་
ཕེབས་ཏེ་བསྟན་པའི་བདག་པོ་ཡིན་པའི་མཐུ་ལས་ལུགས་གཉིས་ཀའི་སྲོལ་གོང་འཕེལ་དུ་གྱུར་
ཞིང༌། སྐྱོར་མོ་ལུང་གོའི་སྡེ་སྲིད་ཀྱི་ཡོ་ཁྱོམས་ཆེན་མོ་སོགས་བློས་མི་ཁྱུད་པའི་འདེང་གསར་་
བྱུང་བ་རྣམས་ཀྱི་སྐབས་སུའང་ཅི་བྱ་གཏོལ་མེད་དུ་གྱུར་པའི་སྐྱེ་བོའི་སྡེ་འདི་ཉིད་ལ་ལྟོས་པ་་་
ཐམས་ཅད་རྣམ་པར་འཚེ་བའི་འཇིགས་པ་མ་ལུས་པ་ལས་སྐྱབས་པར་མཛད་པ་སོགས་ཀྱི་སྒོ་་
ནས་ཕྱོགས་འདིར་བཀའ་དྲིན་ལྷག་པར་ཡང་ཆེ་བར་གྱུར་ཞིང་། དེ་རྗེས་སེ་རའི་གདན་ས་་་
གནང་དགོས་པ་བྱུང་བས་དེ་ཉིད་ཀྱང་ལྷག་པར་སྐྱོང་བ་སོགས་ཀྱི་མདོར་ནི་ཕན་ཚུན་ཐམས་་
ཅད་དུ་གང་ལ་གང་འཚམས་སུ་དུས་སུ་ཆོས་གསུང་པ་སྒྲིགས་རྣམ་གཞག་འཆེས་པ་སོགས་་་་
བསྟན་པའི་བྱ་བ་འབའ་ཞིག་གིས་དུས་འདའ་བར་མཛད་ཅིང་། དེ་རྣམས་སུ་རང་རང་གི་་
ཡུལ་སྲོལ་དང་བསྟུན་པའི་སློབ་འཁོར་ཆེ་འབྲིང་ཆུང་གསུམ་ཐམས་ཅད་ལ་རེ་བ་མ་ཆད་པའི་་
ཆོས་དང་ཟང་ཟིང་གི་གནང་སྐྱོང་ཀུན་ལ་སྙོམ་པར་མཛད་ཅིང་དོན་མེད་ཀྱི་དབང་བཤེད་ཀྱིས་
ཀུན་ནས་བསླངས་པའི་ཡོ་ལང་ནམ་ཡང་མི་གནང་ཞིང་འདིའི་སྐབས་སུ་རྡོ་རྗེ་འཛིན་པ་ཉི་མ་
བཟང་པོའི་གསུང་ལས་ཀྱང་། ཐབས་ཀྱི་ཡོ་ལང་གནང་སྦྱིན་འབུལ་སྤྱོད་སོགས། །སུ་ཡི་རེ་
བའང་མ་ཆད་པ་རེ་མཛད། །དོན་མེད་ཤོགས་རབ་གནང་བ་གཏན་མ་མཐོང་། །དབང་་་་
གཤེད་ཟང་ཟིང་ཡོ་ལང་ལ་མི་དགྱེས། ཕྲལ་གྱིང་ཐབ་ཆས་གདན་ཆ་སོགས། །སྐོར་རེ་བ་རེ་
འཛིན་ཅིང་དེ་ཡི་དཔེར། །བདེ་གཤེགས་ཕག་མོ་གྲུ་པའི་རྣམ་ཐར་གསུངས། །ཞེས་འབྱུང་་་
བའི་ཕག་མོ་གྲུབ་ནི་ཡོན་བདག་གི་བསྙེན་བཀུར་དང་འབུལ་བ་མང་དུ་བྱུང་བ་རྣམས་ཀྱིས་་་་
།
•



དགེ་འདུན་ཁོ་ན་སྐྱོང་ཞིང་སྐྱིད་ཆོས་མ་མཛད། སྐུ་མདུན་དུ་བྱུང་བ་རྣམས་ལ་སུ་རྩེད་ལ་་་་
དཀར་ཡོལ་དང་སྤྲང་པོ་ལ་ཕམ་ཕབས་ཀྱི་ཚུལ་དུ་རིམ་པ་བཞིན་དུ་བསྐོར་བ་གནང་བར་་་་་
གྲགས་པ་ལྟར་རོ། ཚུལ་འདི་རྣམས་ཀྱང་བློ་གྲོས་དང་ལྡན་པས་གཟུ་བོར་གནས་པའི་ཡིད་་་
ཀྱིས་བརྟག་ཤིང་དཔྱད་ན། ཤིན་ཏུ་བྱ་དཀའ་ཞིང་ངོ་མཚར་བའི་རྣམ་པ་ཐར་པའི་ཕྱོགས་་་་
གཅིག་ཡིན་པར་གོར་མ་ཆག་གོ། །མཁྱེན་བརྩེའི་གཏེར་ཆེན་དགེ་ལེགས་བཤེས་གཉེན་དེ། །
སྒྲིབ་གཉིས་ཞི་བའི་དབྱིངས་ཀྱི་དཀྱིལ་གཟིགས་ཞིང༌། །བློ་གྲོས་མཆོག་སྩོལ་ཡོངས་རྫོགས་་་་
ཆོས་འཁོར་བསྐོར། །སྐུ་གསུམ་ལྷུན་གྲུབ་དུས་གསུམ་ཐུགས་སུ་ཆུད། །འཇམ་དཔལ་གསང་
བདག་པད་དཀར་ཅན་རྣམས་ཀྱང་། །རལ་པའི་རྒྱུན་སྤངས་དྲུང་དུ་བ ཏུད་གྱུར་ཀྱང༌། །ད་
དུང་མཚུངས་པར་དཀའ་བ་ས་གསུམ་ན། །སྣང་བ་འདྲེན་པར་གྱུར་པ་གཞན་དག་གང་། །
རབ་ཏུ་དམན་པའི་སྤྱོད་ཚུལ་བྱེ་བ་བརྒྱས། །གྲངས་མེད་བསྐལ་པར་སྒྲུབ་པའི་རྣམ་སྨིན་གྱི། །
སྤྲོས་པའི་དྲ་བ་གཅོད་པའི་ཐུགས་རྗེའི་མཚོན། །འཛིན་མཛད་དུས་མཐའི་སྐྱབས་གྱུར་གཞན་
ཡོད་མིན །
དེ་འདྲ་བའི་དཔལ་ལྡན་བླ་མ་དམ་པ་དེ་ཉིད་ཀྱིས་མདོར་ན་དགུང་ལོ་སོ་བཞི་བཞེས་པ་
ནས་དོན་བདུན་གྱི་བར་དུ་སློབ་འཁོར་མཐའ་ཡས་བསྐྱངས་པས་རྗེའི་འཕྲིན་ལས་ཀྱི་གར་ཁྱབ་
ཀྱི་སའི་ཆ་སྟོད་མངའ་རིས་ཀྱི་ལ་རྩེ་ནས་བཟུང་སྟེ་སྨད་རྒྱ་ནག་གི་རྒྱ་མཚོ་ཆེན་པོ་ལ་ཐུག་གི་་་་
བར་གྱི་ཆོས་སྡེ་ཆེ་ཆུང་ཇི་སྙེད་ཅིག་ཡོད་པ་རྣམས་ཀྱི་བླ་མ་སློབ་དཔོན་ཕལ་ཆེར་བུ་སློབ་དུ་མ་
གྱུར་བ་མེད་པར་ངེས་ཤིང༌། དེ་ནས་ཞྭ་སེར་ཐོག་གི་གཙུག་གི་རྒྱན་དུ་གྱུར་པ་དེང་སང་གི་ས་
དུས་འདིར་འགྲན་པའི་ཟླ་ཐམས་ཅད་དང་བྲལ་་བར་གྲགས་ཤིང་གྲུབ་པའི་བདག་ཉིད་ཆེན་པོ་
མཚན་བརྗོད་པར་དཀའ་བ་དེས་རྗེས་ཡབ་སྲས་ཀྱི་མདོ་སྔགས་ཀྱི་ལེགས་པར་བཤད་པ་ཆེན་པོ་
ཟབ་ལ་རྒྱ་ཆེ་བ་ཤིན་ཏུ་བརླིང་ཞིང་རྟོགས་དཀའ་བ་རྣམས་ཀྱི་དགོངས་དོན་བདེ་བླག་ཏུ་་་་་་
གསལ་བར་བྱེད་པའི་མན་ངག་ཡི་གེར་བཀོད་པ། ཕར་ཕྱིན་རྩ་ཊིཀ་རྣམ་བཤད་ཚིག་དོན་་་་་
རབ་གསལ། སྤྱི་དོན་ཡུམ་དོན་གསལ་བའི་སྒྲོན་མེ། མཐའ་དཔྱོད་ཡང་གསལ་སྒྲོན་མེ་
རྣམ་འགྲེལ་གྱི་སྤྱི་དོན་རྣམ་བཤད་དགོངས་པ་རབ་གསལ། འདུལ་བའི་སྤྱི་དོན་རྣམ་བཤད་་
ལུང་རིགས་ཉི་མ། མཛོད་ཀྱི་སྤྱི་དོན་ཤེས་བྱ་རབ་གསལ། རྒྱུད་བླ་མའི་གཞུང་འགྲེལ་
དབུ་མའི་སྤྱི་དོན་ཟབ་དོན་གསལ་བའི་སྒྲོན་མེ། དབུ་མའི་མཐའ་དཔྱོད་ཟབ་དོན་ཡང་་་་་
• ]6 •



གསལ་སྒྲོན་མེ། བཀའ་གདམས་ཆོས་འབྱུང་ཡིད་ཀྱི་མཛེས་རྒྱན་དང༌། དྲང་ངེས་རྣམ་་་་་
འབྱེད་ཀྱི་མཐའ་དཔྱོད་ཨུཏྤལའི་ཕྲེང་བ། ལེགས་བཤད་སྙིང་པོའི་དཀའ་གནད་དོགས་གཅོད།
སྡོམ་གསུམ་ནོར་བུའི་བྱི་དོར་རྒྱས་བསྡུས་གཉིས། བྱང་ཆུབ་གཞུང་ལམ་གྱི་དོན་བསྡུས་སོགས་
མདོ་ཕྱོགས་ཀྱི་ཡིག་ཆ་དང༌། རྒྱུད་སྡེ་སྤྱིའི་རྣམ་གཞག དཔལ་གསང་བ་འདུས་པའི་འཛུབ་
ཁྲིད། བསྐྱེད་རིམ་མཁས་པའི་ཡིད་འཕྲོག རྫོགས་རིམ་མཐར་ལམ་གསལ་སྒྲོན། སྤྱོད་པའི་
ཟུར་བསྐོལ་གཉིས། ཕྱག་རྒྱ་ཆེན་པོ་ལ་རྒྱན་དྲུག་ཏུ་མཛད་པའི་རྣམ་བཤད། ན་རོ་ཆོས་དྲུག་
དང་གསང་སྔགས་ཀྱི་གཅོད་དང་། སྙིང་པོ་དོན་གསུམ་དང༌། ལྟ་ཁྲིད་དྲན་པ་བཞི་ལྡན་་་
རྣམས་ཀྱི་ཁྲིད། ཚེ་དཔག སྒྲོལ་དཀར། རིགས་བྱེད་མ་སོགས་ཀྱི་སྒྲུབ་ཐབས་སྟེ་གསང་་་་
སྔགས་ཀྱི་ཡིག་ཆ་དང་། འདུལ་བའི་དུས་ཚིག གྲུབ་མཐའི་རྣམ་གཞག འདུལ་བའི་ཆོས་
འབྱུང༌། རྗེ་དགེ་འདུན་རྒྱ་མཚོའི་རྣམ་ཐར་ཕན་བདེ་འབྱུང་གནས། རྒྱལ་རབས་འཕྲུལ་གྱི་
ལྡེ་མིག་ཏེ་ལོ་རྒྱུས་རྣམ་ཐར་དང༌། དགེ་ལྡན་ལེགས་བཤད། བསྟན་རྩིས་རིན་ཆེན་འཕྲེང་བ།
བཀའ་གདམས་གླེགས་བམ་གྱི་དོན་བསྡུ། ཚེ་ཁྲིད་རྒྱུད་པ་དང་གཅོད་ཡུལ་རྒྱུད་པ་སོགས་ཀྱི་
གསོལ་འདེབས། ཀརྨ་པའི་ཕར་ཕྱིན་ཊིཀྐའི་དགག་ལན་དང་དགག་ལན་གྱི་ཡང་ལན་སོགས་
ཐོར་བུ་བ་དུ་མ་དང་ཞུ་ལན་བཀའ་ཤོག་གསུང་མགུར་དུ་བྱུང་བ་སོགས་གླེགས་བམ་བཞུགས་་
མི་ཆུང་བ་ཞིག་རྣམས་མཛད་ལ། ཉིད་ཀྱི་ཞལ་ནས། ཡང་ན་གདན་ས་མཐོན་པོར་འཕགས་
པ་ཙམ་ །སྐྱེ་བོ་མཁས་དང་མི་མཁས་ཀུན་ལ་ཡོད། །ཟུག་རྔུ་ལྡང་ན་རྩོམ་འཆད་རྩོད་པ་ཡི། །
མཁས་པའི་རྣམ་འགྱུར་འདི་ལ་ལྡིང་བར་འོས །ཞེས་དང་། ཁྱད་པར་ལོ་རྒྱུས་ལ་ནི་ལྷག་་་
པར་མཁྱེན་པ་མཆོག་ཏུ་རྒྱས་པར་ཞལ་གྱི་ཆེར་བཞེས་པར་མཛད་དེ། ཤཱཀྱའི་བསྟན་ལ་ལོ་་་་
རྒྱུས་སྨྲ་བའི་མཆོག །བུ་སྟོན་ཁ་ཆེ་ཞ་ལུ་ནས་གཤེགས་པ། །གངས་ཅན་དབུས་ཀྱི་ལོ་རྒྱུས་་་
མཁན་གཅིག་པུ། །བསོད་ནམས་གྲགས་པའི་དཔལ་དུ་གྱུར་པས་སྦྱར། །ཞེས་དང་ཚལ་པ་་
སིདྷུ་དགེ་བའི་བློ་གྲོས་དེ། །འཇིག་རྟེན་གཞན་དུ་གཤེགས་པ་སུ་ཞིག་གདུང༌། །རྒྱལ་རབས་
དེབ་གཏེར་སྒྲིག་ལ་ཟླ་མེད་པའི། །བྱེད་པོ་གཉིས་པ་ཡོད་དོ་ཤེས་པར་གྱིས། །ཞེས་་་་་
གསུངས་སོ།།
མདོར་ན་སྐུ་ཚེ་ཧྲིལ་པོར་ལེགས་པར་བཤད་པ་འཆད་པ་དང་རྩོམ་པ་ལ་ནམ་ཡང་ངལ་
བ་མི་མངའ་བ་འདི་ནི་སྐྱེ་བུ་དམ་པ་ཆེན་པོ་རྣམས་ཀྱི་རྣམ་པར་ཐར་པ་རྨད་དུ་བྱུང་བ་ཀུན་གྱི་
17 •



སྙིང་པོ་ཡིན་པར་གསུངས་ཤིང་། དཔལ་ཉི་མ་བཟང་པོའི་ཞལ་ནས། གཞུང་ལུགས་འཆད་
དང་ལེགས་བཤད་རྩོམ་པ་ལ། །ནམ་ཡང་དུབ་པ་མེད་པའི་བརྩོན་འགྲུས་མཛད། །བླ་མའི་
རྣམ་ཐར་གཙོ་བོ་འདི་དག་ལ། ཞེས་གསུངས་སོ། རྨད་བྱུང་མཛད་པའི་གཞོན་པས་རབ་་་
དྲངས་ཏེ། །རྩོད་དུས་མུན་པ་འཇོམས་ཕྱིར་འོངས་པ་ཡི། །ཐུབ་བསྟན་སྦྲང་རྩིའི་གཉེན་་་་་
གཅིག་ཁྱོད་མཐོང་ཚེ། །མི་ཕམ་ཉིན་བྱེད་དབང་པོ་མི་ཁྲོ་འམ། །ཨ་ཅང་དུས་གསུམ་རྒྱལ་བ་
ཀུན་གྱི་བདག པད་དཀར་ཅན་ཁྱོད་ངུར་སྨྲིག་ཟོལ་བརྟན་ནས། །སྙིགས་དུས་གདུལ་བྱ་མ་་་
ལུས་འདྲེན་པ་ལས། །རྒྱལ་ཚབ་དམ་པ་གུང་དུ་འཛིན་པ་མཚར། །
དེ་ཡང་སྔ་ཕྱི་རྣམས་སུ། ལྷག་པའི་ལྷ་མོ་དབང་གི་རྒྱལ་མོ་རྗེ་བཙུན་ཀུ་རུ་ཀུལླེ། སྒྲོལ་
དཀར་ཡིད་བཞིན་འཁོར་ལོ། བཅོམ་ལྡན་འདས་ཚེ་དང་ཡེ་ཤེས་དཔག་ཏུ་མེད་པ། །
འཕགས་པའི་གནས་བརྟེན་བཅུ་དྲུག འཕགས་མཆོག་སྤྱན་རས་གཟིགས་དབང་ཕྱུག ཁྲོ་་་
བོའི་དབང་པོ་གཙུག་ཏོར་འཁོར་ལོས་བསྒྱུར་པ་སོགས་ལྷག་པའི་ལྷ་དུ་མས་དངོས་སམ་རྨི་ལམ་
དུ་བྱ་བ་ཅི་མཛད་ལུང་སྟོན་པ་སོགས་དང་། ཁྱད་པར་དུ་ཡང་ལྷག་པའི་ལྷ་རྗེ་བཙུན་ཀུ་རུ་་་
ཀུལླེ་ལ་གསོལ་བ་བཏབ་ནས་བསྟན་འགྲོའི་དོན་མཐར་ཕྱིན་པ་ཡོང་བའི་ཐུགས་སྨོན་གནང་
བས་འཕྲིན་ལས་ནམ་མཁའ་དང་མཉམ་པ་བྱུང་ངོ༌། དེ་ཡང༌། ཕར་ཕྱིན་སྤྱི་དོན་གྱི་མཇུག་
བྱང་དུ། །རིང་ནས་ཡི་དམ་ཉིད་དུ་བགྱིས་པ་ཡི། །ལྷག་པའི་ལྷ་མོ་དབང་གི་རྒྱལ་མོས་ཀྱང་། །
རྣལ་འབྱོར་བདག་གི་ལེགས་བཤད་སྒྲོན་མེ་འདི། །སྲིད་ལས་རྒྱས་པའི་འཕྲིན་ལས་གཉེན་་་་
པོར་མཛད། །ཞེས་གསུངས་པ་ལྟར་རོ།།
ལར་བླ་མ་དམ་པའི་བསྟན་ཚུལ་ལ། བློ་ནང་དུ་བཀུག་སྟེ་བསམ་ན་ཡང་། །སེམས་་་
འགྱོད་པའི་ཆ་ཤས་རྡུལ་ཙམ་མེད། །འདི་དེང་སང་དུས་ན་ཡ་རེ་མཚན། །ཞེས་གསུངས་པ་
ལྟར་རྩ་བའི་ཡོངས་འཛིན་མེད་ལྔ་ལ་སོགས་ཡོངས་འཛིན་བཅུ་ཕྲག་གཉིས་ལྷག་པ་རྣམས་ལ་
མདོ་སྔགས་ནས་གསུངས་པའི་བསྟན་ཚུ་་ལས་ཅུང་ཟད་ཙམ་ཡང་འདའ་མ་མྱོང་བའི་་་
གདེངས་ཁྱད་པར་ཅན་དང་ལྡན་པ། མཁྱེན་རབ་དང་ཐུགས་རྗེའི་གཏིང་སུས་ཀྱང་དཔོག་མི་
ནུས་ལ། ཕྱོགས་ལྷུང་མེད་པའི་བསྟན་པའི་ཁུར་བསྣམས་པས་རིས་མེད་པས་ཀུན་ལ་ཕན་་་་་
པར་བཞེད་པའི་ཐུགས་བསམ་ལྷན་སྐྱེས་མངའ་བ་སོགས་ཡོངས་སུ་གྲགས་པའི་ཡུལ་དུ་མ་གྱུར་
པའི་ཡོན་ཏན་མཐའ་ཡས་པའི་གཏེར་དུ་གྱུར་པའི་ན་སྙན་པའི་བ་དན་ཕྱོགས་བཅུར་རྣམ་པར་
•
8 •



གཡོ་བར་གྱུར་པ་ཡིན་ནོ། །ཞེས་ཤེས་པར་བྱའོ། །གང་ཐུགས་སྒྲིབ་བྲལ་ཀུན་གསལ་མཛེས་
མའི་ཁྱོན། །སྣ་ཚོགས་གཟུགས་སྐུ་རྒྱུ་སྐར་འབྱུང་བའི་གནས། །དཔག་ཡས་ཡོན་ཏན་དབྱར་
སྐྱེས་ཁང་བཟང་མཆོག །སྙན་པའི་འབྲུག་སྟོང་སྒྲོག་པ་ཅི་ཞིག་མཚར། །
དེ་ནས་སྤྲུལ་པའི་སྐུ་ཐམས་ཅད་མཁྱེན་པ་འགྲོ་བའི་དོན་དུ་བསམས་བཞིན་དུ་སླར་ཡང་
ཕེབས་པའི་ཞབས་ཐོག་སྲིང་པར་གནང་ཞིང་རབ་ཏུ་བྱུང་བའི་མཁན་པོ་མཛད་དེ། བསོད་་་
ནམས་རྒྱ་མཚོར་མཚན་གསོལ། དབང་ལུང་མན་ངག་རྣམས་བུམ་པ་གང་བྱོའི་ཚུལ་དུ་སྩལ་་་
ཞིང་བསྟན་པ་དང་འབྲས་སྤུངས་གདན་ས་ཕྱག་ཏུ་གཏད་དེ་བཀྲ་ཤིས་ཀྱི་བསྔགས་ལན་མཛད་
དེ། སྔོན་གྱི་ཞལ་བཞེས་གྲུབ་པས་ཐུགས་ལེགས་པར་བདེ་བའི་ཉམས་དང་ལྡན་པར་གཙོ་་་་
བོར་གཟིམས་ཁང་གོང་དུ་བཞུགས་པ་གནང་ཞིང་སྐབས་འགར་སེ་ར་དང་སྐྱོར་མོ་ལུང་དུ་་་་་
ཕེབས་བཞུགས་གནང་ནས་སྤྱི་སྒེར་ལ་གང་འཚམ་གྱི་གསུང་ཆོས་གནང་བར་མཛད་པ་སོགས་
ཀྱི་ངང་ནས་སྐུ་ཚེ་དེ་ཉིད་དངོས་ཀྱི་འདུལ་སྐལ་རྣམས་རྫོགས་པར་གྱུར་པ་དང་། ལུས་ཅན་་
རྣམས་ཀྱི་སྐལ་བ་བཟང་པོ་བྲི་བའི་མཐུ་ལ་བརྟེན་ནས་ཤིང་ཕོ་སྟག་གི་ལོ་མགོ་ཟླ་བ་ལ་ཉེ་བ་ན་
ཅུང་ཟད་བསྣུན་པའི་ཚུལ་བསྟན་ཤིང་། དེ་ཡང་གསོལ་བ་དང་སྐུ་མདངས་སྐུ་ཤེད་རྣམས་་་
ཞན་པར་སྣང་བ་ཙམ་མ་གཏོགས། མངོན་འགྱུར་བའི་བསྙུང་གཞི་གཞན་མེད་ཀྱང་། གྲྭ་བུ་
སློབ་ཀྱི་ཚོགས་རྣམས་དཀར་ཕྱོགས་ཀྱི་ཉིན་བྱེད་ནུབ་རིའི་རྩེར་ལྷུང་བར་དོགས་པས་རབ་ཏུ་་་
འཇིགས་སྟེ་ཡར་མར་ཕན་ཚུན་གྱི་གྲྭ་པ་གྲྭ་ཚང་སྤྱི་སྒེར་ཀུན་གྱིས་རང་རང་གི་མཐུ་དང་་་་་་་
འཚམས་པར་སྐུ་རིམ་ཟབ་མོའི་རྒྱུན་སྒྲུབས་ཞིང༌། རྗེའི་ཞལ་སྔ་ནས་རང་གི་དགོངས་པས་སེ་
ར་ནས་འབྲས་སྤུངས་སུ་མདོ་ལེ་ལ་སྤྱན་དྲངས་སྟེ་ལྟས་ཁྱད་པར་ཅན་དུ་མ་དང་བཅས་ཏེ་་་་་
འབྲས་སྤུངས་སུ་ཕེབས་པ་ན་ཐུགས་ཤིན་ཏུ་དགྱེས་ཞིང་སྐུ་ཁམས་ཡང་བདེ་སྐྱིད་ཆེ་བ་སྙམ་དུ་
བྱུང་ཡང་བསྟན་པ་རིན་པོ་ཆེ་འགྲིབ་པའི་མཐར་ཉེ་བ་དང་བདུད་རིགས་མུན་པའི་སྟོབས་་་་་
འཕེལ་བ་ལ་རྟེན་པས་དགུང་ལོ་དོན་བདུན་ཐོག་ཕེབས་པའི་མགོའི་ཟླ་བའི་བཅུ་བཞིའི་ཐོ་་་་་
རངས་གི་དུས་སུ་ཐམས་ཅད་སྟོང་པ་འོད་གསལ་ཆོས་ཀྱི་སྐུ་མངོན་དུ་མཛད་དེ་མྱ་ངན་ལས་་་
འདས་པའི་ཚུལ་བསྟན་ཏོ། །བློ་བཟང་བསྟན་པའི་གཉེན་གཅིག་མཁའ་ལ་ཡལ། །གློ་བུར་ས་
སྟེང་འགྲོ་འདི་མུན་པས་ཁྱབ། ཆོས་ཚུལ་མ་ལུས་སྤེལ་བས་རབ་ངལ་སྟེ། །ཆོས་དབྱིངས་ངལ་
གསོའི་སྟེ་གནས་སྙིགས་སམ་སྙམ།།
A
• 15 •



དེ་ནས་དྲག་པོའི་རླུང་རྣམས་ནི་ངང་གི་ཞི་ཞིང་ནམ་མཁའ་དྲི་མ་མེད་པ་རབ་ཏུ་དྭངས་
པ་ལ་ལྷའི་མེ་ཏོག་གི་ཆར་འབབ་ཅིང་། སྐབས་འགའ་ཞིག་ཏུ་ཁ་དོག་སྣ་ཚོགས་པའི་འཇའ་་
ཚོན་གྱི་དྲ་བས་སྟེང་དང་ཕྱོགས་ཀུན་དུ་རྣམ་པར་བཀྲ་བས་བྲིས་ཤིང་། གྲོང་བའི་རེག་པ་མི་
ཟད་པ་སྐད་ཅིག་ཉིད་ལ་ཞི་ནས་ས་ལ་གནས་པའི་མེ་ཏོག་དུ་མ་གློ་བུར་དུ་ཁ་བྱེ་བས་ཕྱོགས་་་་
ཀུན་དུ་ངོ་མཚར་རབ་ཏུ་སྒྲོགས་པ་ལྟ་བུར་གྱུར་ཅིང་། གངས་དང་ཁྱགས་རོམས་ལ་སོགས་པ་
གཅིག་ཆར་དུ་ཞུ་ཞིང་། ཕྱོགས་འདིའི་སྐྱེ་བོ་རྣམས་ནི་ངོ་མཚར་བའི་དད་པའི་སྤུ་ལོང་གཡོ་
བའི་གོས་གྱོན་ཏེ་མྱ་ངན་གྱི་མེས་ཡིད་ཀྱི་བུད་ཤིང་སྲེག་ཅིང་། མིག་གི་མཁའ་ལ་མཆི་མའི་་་་
ཆར་རྒྱུན་འབབ་པ་སོགས་ཕན་ཚུན་འགྲན་པ་ལྟ་བུར་གྱུར་ཏོ། །ཀུན་རྟོག་བཞོན་པའི་རླུང་་་
ཀུན་བཅོམ་པ་ཡིས། དྲི་བཞོན་རབ་ཏུ་འཇིགས་ཏེ་ས་འོག་ཞུགས། །མཉམ་བཞག་ཕྱག་རྒྱ་ཆེ་
ངེར་འགྲན་འདོད་པའི། །མུ་སྦྱོར་ནམ་མཁའི་ཁམས་ཀྱི་སྒྲིབ་བྱེད་སྤངས། །མགོན་དེ་དགའ་
ལྡན་གནས་སུ་སྤྱན་དྲངས་ཕྱིར། །སྐབས་གསུམ་དབང་པོས་གཞུ་ཡི་ཐེམ་སྐས་བཙུགས། །
མཐའ་ཡས་སྐྱེ་རྒུའི་མྱ་ངན་གསལ་བའི་ཕྱིར། །ཚིག་མདའི་ཚིགས་ཀྱིས་མེ་ཏོག་ཆར་གྱི་བྲིམ། །
ངོ་མཚར་དེ་མཐོང་ས་སྟེང་པད་མོ་རྣམས། །ཕན་ཚུན་འགོད་པར་གྱུར་པས་རབ་སྐྱངས་ཏེ། །
བསིལ་བུའི་མཚོན་ཆ་དྲོད་ཀྱི་ཐོ་བས་བརླག །འཁོར་ཡུག་རི་བོའི་ངོས་དེར་བྲོས་པར་གྱུར། །
དེ་ལྟ་བུ་ནི་དགུང་ཞགས་བཅོ་ལྔ་ལ་ཐུག་པའི་བར་དུ་བྱུང་ཞིང་། དེ་ནས་འོད་གསལ་
ལྷན་ཅིག་སྐྱེས་པའི་རླུང་སེམས་ལས་བར་དོ་ལོངས་སྤྱོད་རྫོགས་པ་སྒྱུ་མའི་སྐུར་བཞེངས་སྟེ་་་་་་
དགའ་ལྡན་དུ་མི་ཕམ་རྒྱལ་བའི་དབང་པོའི་དྲུང་དུ་གཤེགས་པ་ན། དེར་བྱང་ཆུབ་སེམས་་་
དཔའ་ནས་མཁའ་དྲི་མ་མེད་པ་དང་། འཇམ་དཔལ་སྙིང་པོ་འཁོར་བཅས་དང་ལྷན་ཅིག་ཏུ་
ཐེག་པ་ཆེན་པོའི་ཆོས་ཀྱི་བཀའ་མཆིད་མཛད་ཅིང་བཞུགས་པ་ལ། ཆོས་རྗེ་ཤེར་འཕེལ་བའི་
སྐུ་སྐྱེའི་ཐུགས་ཉམས་ལ་དེའི་བཀོད་པ་གཟིགས་པས་འགྲོ་བའི་དོན་དུ་སྐུའི་སྐྱེ་བ་བཞེས་པའི་་
གསོལ་བ་བཏབ་པས། རྗེ་བླ་མ་འདིའི་ཞལ་ནས་རྣམ་པ་ལྟ་གསུངས་པ་ཞིག་བྱུང་ཞེས་དུས་དེ་
ཉིད་རང་དུ་སྐུ་སྐྱེས་གསལ་པོར་གསུངས་པས་ཀུན་གྱི་རྣ་ལམ་དུ་གྲགས་སོ། གཞན་ཡང་་་་
འབྲས་སྤུངས་སུ་ཕེབས་གདང་ལ་ཕྱག་དཔེ་ཐམས་ཅད་ཞལ་ཕྱེ་སྤྱན་ལམ་དུ་བབ་ངེས་སུ་་་་་་
གཟིགས་ཤིང་ན་བཟའ་སྐུ་རག་སོགས་ལེགས་པར་སྒྲོན་ཕུག་དམ་གྱིས་མནོན་པ་སོགས་ཀྱི་ཚུལ་
ལ་དཔག་ནའང་སྤྲུལ་པའི་སྐུ་བྱོན་ལུགས་འདི་ཉིད་དོན་གྱི་གོ་བར་ནུས་སོ། །ཀུན་རྟོག་རྟོག་་
• 20 •



བྲལ་ལྷན་སྐྱེས་ཆུ་གཏེར་ཤུགས་དྲག་འདུན་པས་སྐྱོད་པ་ན། །མཚན་དཔེའི་གཟི་འབར་སྐུ་་་
བཞིའི་ལྕོག་ལྡན་སྒྱུ་མའི་ཟློས་གར་ལྷུན་པོ་བསྐྲུན། །དེ་ཕྱིར་སྤྲུལ་པའི་རོལ་རྩེད་ཇི་སྙེད་ཀུན། །
ཕྱོགས་རེའི་གདུལ་བྱ་དྲང་པའི་ཐབས་མཁས་ལམ།།
དེ་ནས་འབྲས་སེར་དགེ་ལྡན་རྣམས་ཀྱིས་ཐོགས་དྲངས་པའི་ཆོས་སྡེ་ཆེ་ཆུང་རྣམས་སུ་སྤྱི་
སྒེར་གྱི་དགོངས་རྫོགས་ལེགས་པར་བསྒྲུབས་ཤིང་ཐུགས་དམ་གྲོལ་བ་ན་གདུང་རིན་པོ་ཆེ་ཁྲུ་་་
གང་ཙམ་དུ་གྱུར་ཞིང༌། དེ་ཉིད་རེ་ཞིག་ལ་རིལ་པོར་བཞུགས་པའི་ངོས་ནས་ཕྱོགས་ཀྱི་དད་་
འབུལ་དཔག་ཏུ་མེད་པ་བྱུང་བ་ལ་གཞི་བྱས་ཏེ་དངུལ་གདུང་རིན་པོ་ཆེ་མཐོ་ཁྱད་ཐོག་ཚད་་་་
ཕྱེད་དོ་ལ་ཐུག་པ་རྒྱུ་དང་བཟོ་ཁྱད་པར་དུ་འཕགས་པ་ཞིག་དྲུང་གནས་དཔོན་པོ་བ་རང་གིས་
ཐིག་ལེན་མཛད་ཅིང་གང་ཅིའི་རོགས་དན་སྐྱོར་མོ་ལུང་ནས་ཞབས་དྲུང་ཚོས་ཀྱང་ཐུགས་ཁུར་
བཞེས་ཏེ་བཞེངས་པར་གནང་བས། འབྲུག་ལོ་ཧོར་ཟླ་བཅུ་གཉིས་པའི་ཉེར་བདུན་ལ་གདུང་
ཞུགས་སུ་ཕུལ་བ་ན་ཕྱི་རོལ་གྱི་མཚན་མ་ཁྱད་པར་ཅན་རྣམས་སྔར་བཞིན་དུ་བྱུང་ཞིང་ཞགས་
འགའི་བར་དུ་གདུང་ཁང་ལ་བླ་མ་རྣམས་ཀྱི་རྒྱུ་ལེགས་པར་མཛད་ཅིང་ཀུན་གྱིས་དེ་ཉིད་ལ་རྩེ་
གཅིག་ཏུ་གསོལ་བ་བཏབ་སྟེ། ཞལ་ཕྱེ་བ་ན་ཐུགས་ལྗགས་སྤྱན་གསུམ་དང༌། ཐུགས་ཟུར་པ་
བརྗེད་ཅིང་ཡ་མཚན་པ་ཞིག་དང༌། རིང་བསྲེལ་གྱི་རང་བཞིན་ལས་འབུར་དོད་དུ་བྱོན་པའི་
ཐུགས་རྗེ་ཆེན་པོ་བཅུ་གཅིག་ཞལ་དང་རིང་བསྲེལ་དང་ཡིག་འབྲུ་སོགས་མང་དུ་བྱོན་པའི་་་་་
ཐུགས་ལྗགས་སྤྱན་གསུམ་ནི་དངུལ་གདུང་ནང་དུ་བཞུགས་ཤིང་། ཐུགས་ཟུར་པ་ཉིད་རྗེའི་་
གསེར་སྐུ་ཞིག་གི་ཐུགས་ཁར་བཞུགས་ལ་འདི་དང་ཐུགས་རྗེ་ཆེན་པོ་གཉིས་ད་ལྟ་གཟིམས་ཁང་
གོང་རོང་ན་བཞུགས། སྦྲུལ་ལོ་ཧོར་ཟླ་དང་པོའི་ཡར་ཚེས་བཟང་པོ་ལ་རབ་ཏུ་གནས་པ་དང་
བཅས་པ་ཡོངས་སུ་རྫོགས་པས་གྲུབ་པར་གྱུར་ཏོ། །དཔག་ཡས་ཡོན་ཏན་མཐོང་བའི་སྐྱེ་དགུ་
རྣམས། །ཕྱི་རོལ་མཚན་མའི་རྟགས་ལ་མི་ལྟོས་ཀྱང་། །ཐུན་མོང་གདུལ་བྱའི་བསོད་ནམས་
སྤེལ་ཕྱིར་དུ། །ཡ་མཚན་སྤྲུལ་པའི་བཀོད་པ་སྣ་ཚོགས་སྟོན། །ཆོས་ཀུན་གཟིགས་ཞིང་གཞན་
ལ་མ་ནོར་སྟོན། །དེ་དོན་ཐུགས་ཆུད་བསྐྱེད་རིམ་མཐར་ཕྱིན་ཞིང་། །རྫོགས་པའི་རིམ་པ་་་
མཆོག་ལ་མངའ་བརྙེས་ཅེས། །བསྙད་མཁས་ངོ་མཚར་རྟན་མང་ཅིར་ཡང་སྤྲུལ། །མཐོང་་་་
ཐོས་དྲན་རེག་དོན་ལྡན་མཛད་པ་ཡི། །ཉི་མའི་གོས་གྱོན་གངས་རི་ལྷུན་པོ་ཉིད། །རྒྱུ་སྐར་བྱེ་
བའི་དོ་ཤལ་འཕྱང་བ་བཞིན། །བལྟ་བས་མི་ངོམས་མིག་གི་བདུད་རྩི་བསྐྲུན། །ཚུལ་འདིའི་
• 21



ཕྱིར་དུ་སྐལ་བཟང་འགྲོ་བ་ཡིས། །དད་པས་སྙོད་པའི་གཏོང་བའི་ལག་པས་ནི། །གྲགས་་་་
པའི་གཞིར་གྱུར་སྔོན་བྱུང་རྒྱལ་སྲས་སྤྱོད། །མིང་གི་ལྷག་མར་བྱས་འདི་ཨེ་མ་མཚར།།
གཞན་ཡང་ཆབ་སེར་རིལ་བུ་དུ་མ་ཡུངས་འབྲུ་ལས་ཀྱང་ཆུང་བ་ཁ་དོག་སྣ་ཚོགས་པའི་
རང་བཞིན་ཅན་གྱི་རིང་བསྲེལ་བྱོན་ཤིང་ཁ་ཅིག་རིང་བསྲེལ་ཉིད་དུ་གནས་འགྱུར་བ་དང་དེ་་
ཉིད་ལས་མང་དུ་འཕེལ་བ་སོགས་ཐམས་ཅད་ཀྱིས་ཐུན་མོངས་སུ་མཐོང་བར་གྱུར་པ་དང་།
གདུང་ཚ་ཆབ་སེར་གྱི་ཞུ་བའི་དྭངས་མའི་རྡོ་རྗེ་འཐས་པ་ཤེལ་ལྟར་དྭངས་པའི་ནང་དུ་རིང་་་་
བསྲེལ་གྱི་རྣམ་པ་གཅིག་ཉིད་ལས་དུ་མ་གྱིས་ཏེ་གྱེན་དུ་མྱུར་བར་འགྲོ་དེ་རྣམས་ཀྱང་སྟེང་དུ་་་
གཅིག་ཏུ་འགྱུར་ཞིང་སླར་མགོ་མཇུག་པ་ནའང་ཡང་གྱེན་དུ་འགྲོ་བ་ལས་ནམ་ཡང་ཐུར་དུ་མི་
རྒྱུ་བའི་ཚུལ་ལྡན་པའི་སྔོན་དམ་པ་སུ་ལ་ཡང་མ་གྲགས་པའི་རྟེན་བླ་ན་མེད་པ་ཡང་ཁ་ཡར་་་་་
བྱོན་པ་ལ་མཁས་གྲུབ་དམ་པ་ཕལ་ཆེར་མགྲིན་གཅིག་ཏུ་ཡ་མཚན་པའི་གནས་བསམ་གྱིས་མི་་
ཁྱབ་པར་འཛིན་པ་མཛད་ཀྱང་། འདི་ཉིད་གོམས་པའི་ལག་རྗེས་སོ་ཞེས་བཞག་དཀའ་བར་
གྱུར་ཞིང་མཁས་པ་ཁ་ཅིག་ནི་རྫོགས་རིམ་གྱི་རྟོགས་པ་ཕུལ་དུ་བྱུང་བའི་རྟགས་སོ། །ཞེས་་་་
གསུངས་སོ། །འོ་ན་རྟགས་གཞན་རྣམས་ཇི་ལྟ་བུ། རྗེ་བཙུན་ས་སྐྱ་པཎ་ཆེན་སོགས་ཀྱི་་་་་
དཔྱད་པའི་གཞི་མང་དུ་མཛད་ཀྱང་དམ་པ་ཁུངས་ཐུབ་དུ་མ་ནས་འབྱུང་བའི་སྐྱེ་མཆེད་ལ་་་་
དབང་ཐོབ་པས་དྲོད་གཤེར་སྙོམས་པ། སྟོང་པ་ཉིད་ཀྱི་དོན་རྟོགས་པས་ནམ་མཁའ་གཡའ་་
དག་པ། འོད་ཟེར་སྤྲོ་བསྡུ་མཐར་ཕྱིན་པ་སོགས་ལ་འཇའ་ཚོན། ལྷ་མིའི་མཆོད་པའི་གནས་
སུ་གྱུར་པ་ལ་མེ་ཏོག་གི་ཆར། བྱང་ཆུབ་ཀྱི་སེམས་འབྱོངས་པ་ལ་ཐུགས། དྲི་མ་མེད་པའི་་་
གསུང་རབ་ཕྱིན་ཅི་མ་ལོག་པར་སྟོན་པ་ལ་ལྗགས། དེ་གཉིས་གཟིགས་པ་ལ་སྤྱན། བསྐྱེད་་
རིམ་མཐར་ཕྱིན་པ་ལ་ལྷ་སྐུ། བཟླས་པ་ལ་ཡིག་འབྲུ། རྫོགས་རིམ་གོམས་པ་ལ་རིང་བསྲེལ་
སོགས་འབྱོན་པར་བཤད་ཅིང་། འདི་རྣམས་རྒྱ་བོད་ཀྱི་བླ་མ་གོང་མ་རྣམས་ལ་ཅི་རིགས་སུ་་
བྱོན་པའི་ལོ་རྒྱུས་ཀྱང་བསྙོན་མེད་སྣང་བས་ཤིན་ཏུ་འཐད་པར་གྲུབ་ལ། དེང་སང་ནི་སྐྱེས་་་
ཆེན་དམ་པ་རྣམས་ལའང་ཕྱོགས་རེ་ཙམ་འབྱུང་བར་དཀའ་བའི་གཤིས་སུ་འདུག་པས་དེ་་་་་
རྣམས་ཡོངས་སུ་རྫོགས་པར་བྱོན་ཚུལ་འདི་ལ་སུ་ཞིག་ཡ་མཚན་པའི་གནས་སུ་བཟུང་བར་མི་་
བྱེད་ཅེས་གཏམ་དུ་བརྗོད་པ་འོས་པ་ཉིད་དོ། །རིགས་གནས་ཀུན་ལ་ཐོགས་མེད་པཎྜིཏ། །
སྡོམ་གསུམ་ཉེས་པའི་སྐྱོན་བྲལ་རྒྱལ་བའི་སྲས། །རིམ་གཉིས་རྟོགས་པའི་མཐར་སོན་གྲུབ་་་་
• 22 •



པའི་གཙོ། །དེ་ཕྱིར་འདྲེན་པའི་གཙུག་རྒྱུན་གཞན་ཡོད་མིན། །བགྲང་ཡས་མདོ་དང་རྒྱུད་སྡེ་
གཞུང་ལུགས་ཀུན། །ཀུན་མཁྱེན་གཉིས་པ་བྱེ་བས་བཀྲལ་བའི་ལུགས། །ལུགས་བཟང་མ་་་
ནོར་གསལ་བར་ཐུགས་ཆུད་ཕྱིན། །ཕྱིན་ཆད་འདི་འདྲའི་བཀོད་པ་མཚར་ཅིང་ཡོད། །དེ་ལྟ་
བུའི་མཁྱེན་རབ་དང་ཐུགས་རྗེ་འགྲན་ཟླ་མ་མཆིས་པའི་བདག་ཉིད་ཆེན་པོ་འདི་ཉིད་ནི་ཁ་ཆེ་
པཎ་ཆེན་ཤཱཀྱ་ཤི་དང་། ཐམས་ཅད་མཁྱེན་པ་བུ་སྟོན་རིན་ཆེན་གྲུབ་སོགས་ཀྱི་སྐུའི་སྐྱེ་བར་་
གསུང་ལ། རྗེ་ཐམས་ཅད་མཁྱེན་པའི་ཞལ་སྔ་ནས་ནི་བཀའ་གདམས་གོང་མ་ཆེན་པོ་ཞིག་གི་
རྣམ་སྤྲུལ་ཡིན་ནོ། །ཞེས་གསུང་པར་གྲགས་ཤིང་། དེ་ཡང་རིང་མོ་ཞིག་ནས་ས་དང་ལམ་གྱི་
སྤང་རྟོགས་རྣམས་ཡོངས་སུ་རྫོགས་ཀྱང་མ་དག་པའི་གདུལ་བྱ་སོ་སོ་དང་རིགས་མཐུན་པའི་་་
སྐུར་སྤྲུལ་ཏེ། འགྲོ་བའི་དོན་མཛད་པའི་ཚུལ་སྟོན་པ་ཞིག་སྟེ།།
དེས་ན་རྗེ་འདིའི་རྣམ་པར་ཐར་པ་མཐའ་དག་པ་བརྗོད་པའི་ཡུལ་ལས་འདས་མོད་ཀྱང་།
ཐུན་མོངས་པའི་ཆ་ཤས་ཙམ་ཞིག་བཀོད་པ་འདི་ནི་བླ་མ་དེའི་སྲས་ཐུ་བོར་གྱུར་པ་མཁས་ཤིང་
གྲུབ་པ་བརྙེས་པ་རྗེ་བཙུན་ཆོས་ཀྱི་སྤྱན་ལྡན་རྡོ་རྗེའི་སློབ་དཔོན་ཆེན་པོ་དཔལ་ཉི་མ་བཟང་་་་་
པོའི་ཞལ་སྔ་ནས་ཀྱིས་མྱ་ངན་ལས་འདས་པའི་མཛད་པ་ཡན་ཆད་ཚིགས་བཅད་དུ་སྡེབས་ཏེ་་
བཀའ་སྩལ་པ་ལ་གཞི་བྱས་ཏེ། སྔ་ཕྱིར་དྲུང་ན་འཁོད་པའི་བདེན་པར་སྨྲ་བ་རྣམས་ཀྱི་ཡིད་
ཆེས་ཀྱི་དད་པ་ཐོབ་པ་དང་རང་གིས་དངོས་སུ་མཐོང་བ་རྣམས་ཀྱི་ཟུར་བརྒྱན་ཞིང་། དཔལ་
ལྡན་བླ་མ་དམ་པ་འདི་དང་འདིའི་སྲས་ཀྱི་ཐུ་བོ་དོན་གྱི་སླད་དུ་མཚན་ནས་སྨྲོས་ཏེ་མཁན་པོ་་
རིན་པོ་ཆེ་ཐམས་ཅད་མཁྱེན་པ་དགེ་ལེགས་དཔལ་བཟང་པོའི་ཞལ་སྔ་ནས་དང༌། རྡོ་རྗེ་སློབ་
དཔོན་ཉི་མ་བཟང་པོའི་ཞལ་སྔ་ནས་དང་། དཔལ་ངག་དབང་ཆོས་ཀྱི་གྲགས་པ། བརྒྱུད་པ་
ནམ་མཁའ་གྲགས་པའི་ཞལ་སྔ་ནས་ལ་སོགས་པ་དམ་པ་རྣམས་ཀྱི་བཀའ་དྲིན་གྱིས་རྣམ་དཔྱོད་
ཅུང་ཟད་བརྟས་པར་རློམ་པའི་བློ་གྲོས་ཀྱིས་ངོ་མཚར་གཏམ་གྱི་སྙིང་པོ་འདི་ཉིད་བདག་གཞན་
རྣམས་ཀྱི་ལེགས་ཚོགས་ཀྱི་གཞིར་ཡུན་རིང་དུ་གནས་ན་ཅི་མ་རུང་སྙམ་པའི་ལྷག་བསམ་རྣམ་་
པར་དག་པའི་བརྩོན་པས་ཕྱོགས་གཅིག་ཏུ་སྡེབས་ཏེ་དུས་མཐའི་བྱ་བྲལ་བ་ལྷ་དབང་རྒྱ་མཚོས།
དམ་པ་དུ་མས་བྱིན་གྱིས་རླབས་པའི་སྒྲུབ་གནས་སྐྱོར་མོ་ལུང་བྲག་གི་རི་ཁྲོད་དུ་སླར་ཡང་ཡི་་་
གེར་བཀོད་པ་འདིས་ཀྱང་བསྟན་པ་རིན་པོ་ཆེ་སྤྱི་དང་ཁྱད་པར་རྗེ་བཙུན་ཆོས་ཀྱི་རྒྱལ་པོ་ཙོང་
ཁ་པ་ཡབ་སྲས་ཀྱི་རིང་ལུགས་དྲི་མ་མེད་པའི་རྣམ་པར་ཐར་པ་ཕྱོགས་ཐམས་ཅད་དུ་དར་ཞིང་
• 23•



རྒྱས་ལ་ཡུན་རིང་དུ་གནས་པར་གྱུར་ཅིག། །།
སྨྲས་པ། ངོ་མཚར་གཏམ་གྱི་མེ་ཏོག་འཛུམ་ལྡན་སྙན་ཚིག་དྲི་བསུང་གཡོ་བའི་ཚལ། །
དཔྱོད་ལྡན་བུང་བའི་ཉེར་འཚེ་གང་དེས་གཟུར་གནས་ཡིད་ནི་ཅིས་མི་འཕྲོག །རྨད་བྱུང་་་་
མཛད་པའི་ཆ་ཤས་ནོར་མཆོག་རྣམ་དཔྱོད་རྒྱན་མཚན་རྩེར་བཀོད་པས། །དྲེགས་ལྡན་རྟོགས་
བརྗོད་སྔོན་བྱུང་ཕལ་རྨོངས་ཚིག་གི་ཡིག་ཚོགས་ཕག་ཏུ་གབ། །འོན་ཀྱང་ཕུན་ཚོགས་གླེང་་་
བཞི་འདི་ལྟ་བུ། །མ་སྦས་གསལ་བར་བཤད་ན་མི་རུང་སྙམ། །སྙན་དངགས་རྒྱན་གྱིས་དྲ་་
བས་སྤྲས་པ་ན། །སླར་ཡང་ཡིད་འཕྲོག་གོ་སླར་གྱུར་འདི་གང་། །ཚུལ་འདི་གནམ་ལྕགས་་་
མིག་གི་མཁའ་ལམ་ནས། །སྙིང་ལ་ལྷང་ཚེ་བསྐལ་བརྒྱར་འཇིག་དཀའ་བའི། །ལོག་ཤེས་རི་
བོའི་མཚན་འཛིན་སྤྲོས་ཀུན་དང༌། །ལྷན་ཅིག་འཇོམས་པའི་ཐབས་མཁས་ལམ་གྱི་ཕུལ། །
འདིར་འབད་དགེ་ཚོགས་སྟོན་ཟླ་རྒྱས་པ་ལྟར། །རབ་ཏུ་དཀར་བ་ཇི་སྙེད་མཆིས་པ་དེས། །
འགྲོ་ཀུན་དམ་པའི་མགོན་གྱིས་རྗེས་བཟུང་སྟེ། །མྱུར་དུ་སངས་རྒྱས་ས་ལ་འཁོད་པར་ཤོག །
ངག་གི་དབང་ཕྱུག་བློ་བཟང་གྲགས་པ་དང་། །ཐུབ་པའི་དབང་པོའི་བསྟན་པ་ཟུང་འབྲེལ་་་
འདི། །ནམ་ཡང་མི་ཉམས་ཕྱོགས་མཐར་རབ་རྒྱས་ཞིང་། །འབྲེལ་ལྡན་འགྲོ་བའི་ཕན་བདེའི་
གཞིར་གྱུར་ཅིག། །།
• 2.] •



དཀར་ཆག
ལེའུ་དང་པོ།
ཚད་མ་མདོའི་དན་འཆད་བྱེད་ཐབས་རང་དོན་རྗེས་དཔག་གི་རྣམ་་
པར་བཤད་པ། ... • • • • • •..
• •••
• ••••་•••• •• •••••• ••• •• • (6）
•་ • ••• •••••••••་ • ••• • •• • ••• (7）
• •• •• •༌ (g）
•
•་
•
• •• ••• 4}
ཀླད་ཀྱི་དོན།
དང་པོ། མཚན་གྱི་དོན་བཤད་པ། ....….
གཉིས་པ། འགྱུར་ཕྱག་སྨོས་པའི་དགོས་པ་བཤད་པ། ... 。。。
གཞུང་གི་དོན།
གསུམ་པ། གཞུང་དོན་དངོས་བཤད་པ། .......…
གཅིག བཤད་པ་ལ་འཇུག་པ་འཆད་པ། ….…..…..…….
(དང་པོ） ཡུལ་ཁྱད་པར་ཅན་ལ་བསྟོད་ནས་སྐྱབས་སུ་འགྲོ་བ། ..........
(གཉིས་པ） སྐྱབས་སུ་སོང་ནས་བྱ་བ་ཁྱད་པར་ཅན་ལ་འཇུག་པའི་ངག་བཤད་པ། .....•（13）
གཉིས། བཤད་པ་ཉིད་ཉེ་བར་འགོད་པ་འཆད་པ། .....…..…..
（དང་པོ） གཏན་ཚིགས་ཡང་དག་གི་མཚན་ཉིད་འཆད་པ། ..…….….
（གཉིས་པ） གཏན་ཚིགས་ཡང་དག་གི་དབྱེ་བ་བཤད་པ། ......
༡ གཏན་ཚིགས་ཡང་དག་གསུམ་དུ་དབྱེ་བ། .…………………...
༡. འབྲས་བུའི་རྟགས་ཡང་དག་བཤད་པ། ..……..
༢. རང་བཞིན་གྱི་རྟགས་ཡང་དག་བཤད་པ། །
༣. མ་དམིགས་པའི་རྟགས་ཡང་དག་བཤད་པ། .....….
• • • • • • • • • • • ( 15)
…
...
...
.,
,
，
，
， •
ཟླ
17，
•
.
.
.
.
.
.
.
.
.
.
.
.
.
.
.
.
.
.
.
.
.
.
.
.
3
7
1
•
•
་
་
.
.
.
.
.
.
.
.
.
。
。
。
་
，
。
。
。
。
。
。
。
。
。
，
，
1
••
•，， ,
，
，，
，，
，
，，•
••• • •
（ 3a}



• •
• • • • (52)
•••••• （68)
༢ གཏན་ཚིགས་ཡང་དག་གསུམ་ཉིད་དུ་ངེས་པར་སྒྲུབ་པ། .......…….....
༡. ཡང་དག་གི་ཁྱད་པར་གསུམ་དུ་མ་འདུས་པ་བཀག་པའི་སྒོ་ནས་སྒྲུབ་པ། .........(52)
༢. ལྟར་སྣང་གི་ཁྱད་པར་ཡང་དག་ཏུ་འདུས་པ་བཀག་པའི་སྒོ་ནས་སྒྲུབ་པ། .……………..(50）
(གསུམ་པ） ཚུལ་གསུམ་དུ་བསྟན་པའི་དགོས་པ། ...….…...
༡ ཚུལ་གསུམ་སོ་སོའི་མཚན་ཉིད་ལ་དོགས་པ་དཔྱད་པ། ........................(68)
༢ ཚུལ་གསུམ་སོ་སོའི་མཚན་གཞི་ལ་དོགས་པ་དཔྱད་པ། ........................(76）
༣ རྗེས་ཁྱབ་འགྲུབ་པ་ལ་ཚད་མ་དུ་དགོས་དཔྱད་པ། ... བབ བ …......…............... （80)
༤ རྗེས་སུ་འགྲོ་ལྡོག་གི་ཁྱབ་པ་འགྲུབ་པ་འབྲེལ་པ་ལ་ལྟོས་པའི་དོན་བཤད་པ། ..…..…...(84)
(བཞི་པ） ཚུལ་དྲུག་རྟགས་ཡང་དག་གི་མཚན་ཉིད་དུ་འདོད་པའི་ལུགས་དགག་པ། ... (90)
(ལྔ་པ) འབྲེལ་པ་ངེས་བྱེད་ཀྱི་ཚད་མ་རྒྱས་པར་བཤད་པ། ........................(109)
༡ སྒྲུབ་རྟགས་ཀྱི་འབྲེལ་པ་ངེས་བྱེད་ཀྱི་ཚད་མ་བཤད་པ། .........…...............(109)
༡. འབྲས་རྟགས་ཀྱི་འབྲེལ་པ་ངེས་བྱེད་ཀྱི་ཚད་མ་འཆད་པ། ......
༢. རང་བཞིན་རྟགས་ཀྱི་འབྲེལ་པ་ངེས་བྱེད་ཀྱི་ཚད་མ་འཆད་པ།..........….………..(112)
༢ དགག་རྟགས་ཀྱི་འབྲེལ་པ་ངེས་བྱེད་ཀྱི་ཚད་མ་བཤད་པ། .........
༡. མི་སྣང་བ་མ་དམིགས་པའི་རྟགས་ཡང་དག་གི་ཁྱབ་པ་ངེས་བྱེད་ཀྱི་ཚད་མ་
བཤད་པ། ….…....
༢. སྣང་རུང་མ་དམིགས་པའི་རྟགས་ཡང་དག་གི་ཁྱབ་པ་ངེས་བྱེད་ཀྱི་ཚད་མ་
བཤད་པ། ...
(དྲུག་པ) ཞར་བྱུང་སློབ་དཔོན་གྱི་ཡིད་ཆེས་ཚིག་ནི་མི་སླུ་ཞེས་པའི་ལུང་གི་དོན་མི་
འཐད་ཅེས་པ་འགོག་པ། ...….…
༡ ལུང་དོན་མདོར་བསྟན་པའི་སྒོ་ནས་འགོག་པ། ...….............
༢ ལུང་དོན་རྒྱས་པར་བཤད་པའི་སྒོ་ནས་འགོག་པ། • •。。。。
༡. ཚད་མར་གྱུར་པའི་ལུང་ངོས་བཟུང་བ། ......
• •• • • ( 1 09）
•• •• • ••• (1,7）
•• • • • • • • • ( 157）
•• • • • (358)
• •
• • • (} 61)
...... ...(161)
••-•
•• • •• •••••••••་ （ 1 6]）
•••• ••，••，••• ••• •••••••• ••••(16）
，
༡ •



•
• ཟ
(162)
，。。。••.• ••，•••••••。。。。。••••:••••••••• •••་ཟ••••••• (164)
• •• ( 174)
• • •
•• • •
•
• (17)
•
•་•• ••t•བ• •་་༌་་་••• （ 190
•
。
。
。
。
。
。
。
。
。。
.
.
…
.
.
.
.
.
.
.
.
.
.
.
.
.
.
.
.
..
.
..，
IA
1
༢. ཤིན་ལྐོག་སྟོན་པའི་བཅོམ་ལྡན་འདས་ཀྱི་གསུང་ཚད་མ་ཡིན་པའི་རྒྱུ་མཚན་
བསྟན་པ། ... བ...…........…......…..........................• • •
༣ ཤིན་ལྐོག་སྟོན་པའི་བཅོམ་ལྡན་འདས་ཀྱི་གསུང་ཚད་མར་སྒྲུབ་པའི་དགོས་པ་
བཤད་པ། .......
ལེའུ་གཉིས་པ། ཚད་མ་གྲུབ་པའི་ལེའུའི་རྣམ་པར་བཤད་པ། ........…..(171)
（བདུན་པ） ལུགས་འབྱུང་གི་སྒོ་ནས་སྟོན་པ་ལམ་གང་ནས་བྱོན་པའི་ཚུལ་བསྟན་པ། ...(174）
༡ ཚད་མར་གྱུར་པའི་དོན་བཤད་པའི་སྒོ་ནས་ཚད་མའི་སྐྱེས་བུ་ངོས་འཛིན་པ། ......(174)
༡. ཚད་མ་སྤྱིའི་མཚན་ཉིད་བཤད་པ། .……...........
༢. ཐུབ་པའང་མཚན་ཉིད་དེ་དང་ལྡན་པར་བསྟན་པ། ........................(190)
ཞར་བྱུང་གྱུར་པ་སྨོས་པའི་དགོས་པ་བཤད་པ། ... -• •
༡ དགོས་པ་དངོས་བཤད་པ། .....…........….........................……..…..（194)
༢ རྩོད་པ་སྤོང་བ་བཤད་པ། ..….….
༡. ཤེས་བྱ་ཐམས་ཅད་བཟོ་ཤེས་པ་ཀུན་མཁྱེན་ཡིན་པ་དགག་པ། .............…. བ ( 194）
༢. ཐམས་ཅད་ཀྱི་གནས་ལུགས་ཇི་ལྟ་གནས་པ་མངོན་སུམ་དུ་ཤེས་པ་ཀུན་མཁྱེན་
དུ་སྒྲུབ་པ། ........
༢ འགྲོ་ལ་ཕན་བཞེད་ཞེས་པའི་སྙིང་རྗེ་ཆེན་པོ་བཤད་པ། ....….......…..…….…... (202)
༡. བསམ་པ་ཕུན་ཚོགས་དང་པོའི་སྒྲུབ་བྱེད་དུ་བསྟན་པ། ...........…............ (202)
༢. བསམ་པ་ཕུན་ཚོགས་དང་པོའི་སྒྲུབ་བྱེད་དུ་བསྟན་པའི་རྩོད་སྤོང་བསྟན་པ། ...... (203)
༣ སྟོན་པ་བདག་མེད་རྟོགས་པའི་ཤེས་རབ་འཆད་པ ....….
༡. མདོར་བསྟན་གྱི་ཚུལ་དུ་འཆད་པ། ......……….
༢. ཤེས་རབས་དེ་ཉིད་རྒྱས་པར་འཆད་པ། ..…..….....…...............…......•（21.4）
༣. ཤེས་རབ་དེ་ཉིད་ཀྱི་དོན་བསྡུ་འཆད་པ། ..….…….…..…..…....…....……….……..(215）
༤ བདེ་གཤེགས་རང་དོན་ཕུན་ཚོགས་བཤད་པ། ...………………….….. • • ( 2 | 6 )
•
•་ -
•
•。。
。。•
E
.
•。
。。。
。。
14)
• ••• • • ••• ( 200)
，，
， •
• •• •••• ••• （༡1）
-• •
•
•
•
••............
...
.•E•L•。。
。
（7
4
)
•• • •
• • •• •་་་་••••• • •་ 【114)
••་༌་་་་་་་་....…... 11）



• • (216)
• •་• •。。。。་，。་༥
•
•
。。
。。。。
• • • (216）
་，1163
• • (219)
• • • • ••• • • • (219)
• • •• • ཟ་••• • •• (219）
༡. ཁྱད་པར་གསུམ་ལྡན་གྱི་སྤངས་པ་བདེ་གཤེགས་སུ་བསྟན་པ། .....
༢. ཁྱད་པར་གསུམ་ལྡན་གྱི་དོན་བཤད་པ། ........
༣. བདེ་གཤེགས་རང་དོན་ཕུག་ཚོགས་ཀྱི་རྩོད་སྤངས་འཆད་པ། ..….......……..…...（218)
༥ སྐྱོབ་པ་གཞན་དོན་ཕུན་ཚོགས་བཤད་པ།....
(བརྒྱད་པ） ལུགས་ཟློག་གི་སྒོ་ནས་དེ་ལྟར་བྱོན་པའི་ཤེས་བྱེད་བསྟན་པ།
༡ སྐྱོབ་པ་སོགས་བཞི་རྒྱས་པར་བཤད་པ།
༡. བདེན་བཞི་སྟོན་པ་སྐྱོབ་པར་བསྟན་པ། ..………….…..
༢. བདེན་བཞི་སྟོན་པ་ལས་བདེ་གཤེགས་སོགས་སྒྲུབ་ཚུལ་བཤད་པ། ........…….…...（227)
༢ དེ་དག་ཀུན་ལས་སྐྱོབ་པ་ཉིད་ཚད་མར་སྒྲུབ་པ། ..…............
༣ ཚད་མར་གྱུར་པའི་སྒོ་ནས་བསྟོད་པའི་དགོས་པ། །
ལེའུ་གསུམ་པ། ཚད་མ་མདོའི་མངོན་སུམ་གྱི་དོན་རྣམ་པར་བཤད་པ།..…...（229)
་་་་་་་་114
...
，•• •• （227)
• •་ ••••• •
•••
• ••• ••་ (228)
（དགུ་པ） ཚད་མའི་གྲངས་ལ་ལོག་པར་རྟོག་པ་དང་དེ་འགོག་ཚུལ་བསྟན་པ། .....…..(231)
༡ ཚད་མ་གཉིས་སུ་གྲངས་ངེས་པའི་ཁྱབ་པ་་བསྟན་པ། ..….....….......….....…...(236）
༡. ཁྱབ་སྒྲུབ་མདོར་བསྟན་པ། ........... བ བ བ བ བ བ• • • • • •..........…........• (236）
༢. ཁྱབ་སྒྲུབ་རྒྱས་པར་བཤད་པ། ... • • • ཟ•• •• • •.…..... • •。。 བ བ བ བ བ བ བ བ བ• • • • (242)
༢ དེའི་དབང་གིས་ཚད་མ་གཉིས་སུ་ངེས་པར་སྒྲུབ་པ། ..............…....…...…...(261）
༡. མངོན་རྗེས་ཀྱི་གཞལ་བྱ་རྟོགས་ཚུལ་བཤད་པ། …...………….................•(26 1 )
༢. མངོན་རྗེས་ཀྱི་གཞལ་བྱ་རྟོགས་ཚུལ་ལ་བརྟེན་ནས་ཁྱབ་པ་སྒྲུབ་ཚུལ། ..…..…….….. (262 ）
༣ ཤུགས་བསྟན་གཞན་ལུགས་ཀྱི་ཚད་མའི་གྲངས་ངེས་དགག་པ། ....….……........（26?)
༡. གསུམ་གཅིག་གི་གྲངས་ངེས་སྤྱིར་དགག་པ།..…....…..….....................267)
༢. གཅིག་གི་གྲངས་ངེས་བྱེ་བྲག་ཏུ་དགག་པ།
༤ ཚད་མའི་གྲངས་ངེས་ཀྱི་རྩོད་སྤང་གི་མདོ་དོན་འཆད་པ .....….……..…....…….• (272)
༡. རྩོད་པ་འཆད་པ། ...….
་་་་་་་་.........•
ན ་་་་• E3}
• •• • • • • •• • • •• •་•• •• • • •• • • • • ••• • •••••••••• ••• (272)



• • • • • • • •• • (289)
• • (32）
• • • (328)
ཟ•
•
• (330)
......••(335)
༢. རྩོད་པ་དགག་པ། .......
...............• (273）
（བཅུ་པ) ཞར་བྱུང་མི་རྟག་པའི་འཕྲོས་དོན་རྒྱས་པར་བཤད་པ། ..…….….…......….•(275)
(བཅུ་གཅིག） མངོན་སུམ་ཚད་མའི་ངོ་བོ་ལ་ལོག་རྟོག་འགོག་ཚུལ་བསྟན་པ། .....…...(288)
(བཅུ་གཉིས） མངོན་སུམ་ཚད་མའི་སྤྱོད་ཡུལ་ལ་ལོག་རྟོག་འགོག་ཚུལ་བསྟན་པ། ...... (289)
༡ མངོན་སུམ་ཚད་མ་རིགས་བཞིར་ཕྱེ་སྟེ་མཚན་ཉིད་རྟོག་བྲལ་དུ་སྒྲུབ་པ། ..…..…... (289)
༡. དབང་པོའི་མངོན་སུམ་བཤད་པ། ..…...
༢. ཡིད་ཀྱི་མངོན་སུམ་བཤད་པ། .......
• • • (324)
（༡) ཡིད་མངོན་གྱི་དོན་བཤད་པ། ............
(༢） ཡིད་མངོན་གྱི་རྐྱེན་གསུམ་ལ་དཔྱད་པ། .....…….…..….............….….
（༣） ཡིད་མངོན་སྐྱེ་བའི་གོ་རིམ་བསྟན་པ། ..…..
(༤) ཡིད་མངོན་ངེས་བྱེད་ཀྱི་ཚད་མ་བསྟན་པ། ..…...
（༥） ཡིད་མངོན་ཚུལ་མཐོང་ལ་མངོན་སུམ་ཡིན་མིན་གྱི་རྩོད་སྤང་། ...…........…….. (336)
༣. རང་རིག་མངོན་སུམ་འཆད་པ། ......…..
༤. རྣལ་འབྱོར་མངོན་སུམ་བཤད་པ། ...…..
...........• (341)
༢ མངོན་སུམ་ལྟར་སྣང་ལ་རིགས་གཉིས་སུ་ཕྱེ་སྟེ་མཚན་ཉིད་མ་འཁྲུལ་བར་སྒྲུབ་པ། ...（317）
（བཅུ་གསུམ) ཚད་མའི་འབྲས་བུ་ལ་ལོག་རྟོག་སེལ་ཚུལ་བསྟན་པ། ..…...............(318)
༡ ཕྱི་དོན་ཁས་བླངས་པའི་ཚད་འབྲས་ཀྱི་རྣམ་གཞག་བསྟན་པ། ...……….........….• ( 3.48）
༡. མདོར་བསྟན་ཏེ་བཤད་པ། ..….....…..
༢. ཕྱི་དོན་ཁས་བླངས་པའི་ཚད་འབྲས་ཀྱི་རྣམ་བཞག་རྒྱས་པར་བཤད་པ། ........ (351)
༢ ཕྱི་དོན་ཁས་མ་བླངས་པའི་ཚད་འབྲས་ཀྱི་རྣམ་གཞག་བཤད་པ། •..... ......་ བ• (358)
༡. ཚད་འབྲས་གཉིས་ལས་འབྲས་བུ་བཤད་པ།..….……...
（༡) དངོས་དོན་འབྲས་རྟོག་གཉིས་པ་བཤད་པ། ..…....
（༢) འཕྲོས་དོན་འབྲས་རྟོག་གསུམ་པ་བཤད་པ། ..…...
༢. གཞལ་བྱ་དང་ཚད་མ་ངོས་བཟུང་བ་འཆད་ང་། ..….....
•• • • • • • • • (338)
ད.
.
.
.
.
.
.
…
.
.
.
.
.
.
.
5
8
•• ••• {358)
......
• (358)
.
.
•• • • (370)
• • • ཟ• • • • (381)
。 5 •



• • • • • • • • • • (383)
（བཅུ་བཞི） གོང་དུ་བཤད་པའི་ཚད་འབྲས་ཀྱི་རྣམ་གཞག་འཐད་པའི་སྒྲུབ་
བྱེད་བསྟན་པ། ...…..
༡ བློ་ཚུལ་གཉིས་པ་ཅན་དུ་སྒྲུབ་པ། ...….…....…..... • • • • • • • • ཟ• • (383）
༡. ཕྱི་དོན་ཁས་མ་བླངས་པའི་དབང་དུ་བྱས་ནས་བློ་ཚུལ་གཉིས་པ་ཅན་དུ་སྒྲུབ་པ།...（383)
༢. ཕྱི་དོན་ཁས་བླངས་པའི་དབང་དུ་བྱས་ནས་བློ་ཚུལ་གཉིས་པ་ཅན་དུ་སྒྲུབ་པ..…... (388)
༣. བློ་ཚུལ་གཉིས་པ་ཅན་དུ་སྒྲུབ་པའི་རིགས་པ་གཞན་བསྟན་པ།..….……........……..（389)
༢ བློ་མྱོང་བྱེད་ཀྱི་རང་རིག་སྒྲུབ་པའི་རིགས་པ་བཤད་པ། ..……………..
• • • •• • • • • • • (389）
ལེའུ་བཞི་པ།
གཞན་གྱི་དོན་རྗེས་སུ་དཔག་པའི་རྣམ་པར་བཤད་པ་། ......（390）
• • •
• • • （393
• • • (393)
• • • ( 39:1}
•(39 1）
（བཅོ་ལྔ） རྗོད་བྱེད་ངག་གི་རང་བཞིན་བཤད་པ། ......
• • • • ( 392)
༡ མཚོན་བྱའི་དོན་བཤད་པ། ......………….….
... ..• (392;
༢ མཚན་ཉིད་ཀྱི་དོན་བཤད་པ་། •
• • • • • • (393.
༡. རང་གི་མཐོང་བ་བཤད་པ། ...………..…….…..
༢. དོན་བཤད་པ། ..……..
༣. རབ་གསལ་བྱེད་བཤད་པ། ...…………....…..….
(༡) ཕྱོགས་སྔ་བཀོད་པ། ...............
（༢) ཕྱོགས་སྔ་དགག་པ། ...............
(བཅུ་དྲུག) བརྗོད་བྱ་དོན་གྱི་རང་བཞིན་བཤད་པ། ..…....
༡ ཤུགས་བསྟན་བསྒྲུབ་བྱའི་རང་བཞིན་བཤད་པ། ...….
༡. རང་ལུགས་ཀྱི་བསྒྲུབ་བྱའི་མཚན་ཉིད་བཤད་པ། ......
（422)
༢. གཞན་ལུགས་ཀྱི་བསྒྲུབ་བྱའི་མཚན་ཉིད་དགག་པ། ..….....…….…..…….….…..…... (187)
（༡) ཕྱོགས་ཀྱི་མཚན་ཉིད་དགག་པ། ..………………………..….་
（༢） གཞན་ལུགས་ཀྱི་དམ་བཅའི་སྐྱོན་དགག་པ། ...….…..………...
༢ དངོས་བསྟན་གཏན་ཚིགས་ཀྱི་རབ་དབྱེ་བཤད་པ། .......
，，，，。。、•，•• •
• •• ••• •• •་••• • • (337）
（ i??)
（ f??)
བ་་་་་•• （ f87)
ཟ• • • • • ( 19 }
•
......••་་་་་
197}
•
6 •



••• •••••• • •• ( 192)
• • • • • •• • { A94)
༡. མདོར་བསྟན་པ། ............
༢. གཏན་ཚིགས་ཀྱི་རབ་དབྱེའི་རྒྱས་བཤད་བསྟན་པ། ...............…..….....….. ( 191）
（༡) སྤྱི་དོན་བཤད་པ། ......…...…....…..........…...........
（༢） རབ་དབྱེ་རྒྱས་བཤད་ཀྱི་གཞུང་དོན་བཤད་པ། …….…..
གསུམ། བཤད་པ་མཐར་ཕྱིན་པའི་ཚུལ་འཆད་པ།
མཇུག་གི་དོན།
བཞི་པ། མཇུག་གི་དོན་བཤད་པ། ..…..
• • • • • • • ( 499）
• • •
• ••(503)
• •，• •
•..
• •
.....་， ，
་
,•• • •
•• • •
0 D
གྲུབ་མཐའི་རྣམ་གཞག་བློ་གསལ་སྤྲོ་བ་སྐྱེད་པའི་ལྗོན་པ་བཞུགས་སོ།། ........• (507)
•。、••••••••་ ••• •་•••• ••507）
•
•-• ••
•
•
•
•
• ••
••
•
•
•
.
.
.
.
.
.
.
.
5
4
•
。
。
。
。
。
。
。
。
。
。
。
。
。
。
。
。
。
。
、，
，
，
，
，
，
，
，
，
，
,
པ
9
)
• • • • • • (512}
གཅིག ཕྱི་ནང་གི་ཁྱད་པར་བཤད་པ། .........
གཉིས། ཕྱི་ནང་སོ་སོའི་དབྱེ་བ་བཤད་པ།……….…...…..….....
༡ ཕྱི་རོལ་པའི་དབྱེ་བ་བཤད་པ། ........
༢ ནང་པ་སངས་རྒྱས་པའི་གྲུབ་མཐའི་དབྱེ་བ་བཤད་པ། ........…….…...
༡. བྱེ་བྲག་སྨྲ་བའི་གྲུབ་མཐའ་བཤད་པ། .....
༢. མདོ་སྡེ་པའི་གྲུབ་མཐའ་བཤད་པ། ..….....
༣. སེམས་ཙམ་པའི་གྲུབ་མ ཐའ་བཤད་པ། ...
༤. དབུ་མ་པའི་གྲུབ་མཐའ་བཤད་པ། .....
•。。。。。-
• •，
•
。
•。
་
，
•..•••f51༡)
• •• ••• •-• ••••• ••••• • ••••• ••• • •• •• • { 515）
•
• •
(56)
•• • • • E!7)



༄༅། །རྒྱས་པའི་བསྟན་བཅོས་ཚད་མ་རྣམ་འགྲེལ་
གྱི་དཀའ་འགྲེལ་དགོངས་པ་རབ་གསལ་ཞེས་བྱ་
བ་མཁས་པའི་དབང་པོ་བསོད་ནམས་གྲགས་
པས་མཛད་པ་བློ་གསལ་མཁས་པའི་
མགྲིན་རྒྱན་བཞུགས་སོ།།



ལེའུ་དང་པོ། ཚད་མ་མདོའི་དོན་འཆད་
བྱེད་ཐབས་རང་དོན་རྗེས་དཔག་གི་
རྣམ་པར་བཤད་པ།
ཀླད་ཀྱི་དོན།
གང་སྐུའི་དཔལ་ནི་ལྷུན་པོ་ལ་འགྲོན་མཚན་དཔེའི་རི་མོ་རྣམ་པར་བཀྲ་ཕྱིར་ལྷུན་པོ་བས་
ཀྱང་གཟི་བྱིན་ཚེ། །གང་གསུང་གདངས་ནི་ཚངས་དབྱངས་ལ་འགྲན་ཟབ་དང་རྒྱ་ཆེའི་ཆོས་་
སྒྲ་སྒྲོག་ཕྱིར་ཚངས་དབྱངས་བས་ཀྱང་རྣམ་པར་སྙན། །གང་ཐུགས་དབྱིངས་ནི་ཉི་མ་ལ་་་་་
འགྲན་ཇི་ལྟ་ཇི་སྙེད་ཆོས་ཀུན་སྣང་ཕྱིར་ཉི་མ་བས་ཀྱང་ལྷག་པར་གསལ། །སྟོན་པ་ཁྱོད་ནི་་་་
སྲིད་གསུམ་ལ་འགྲན་བདུད་བཞི་ལས་རྒྱལ་ཆོས་སྐུ་བརྙེས་ཕྱིར་སྲིད་གསུམ་གྱིས་ཀྱང་ཁྱོད་ཉིད་
མཆོད། །མི་འཇིགས་ན་ཡང་རྣོ་བའི་རལ་གྲི་འཕྱུར། །ཆོས་ཀུན་མཁྱེན་ཡང་གསུང་རབ་་་་་
གླེགས་བམ་འཛིན། །བདུད་དཔུང་ཟ་ཡང་ཞི་བའི་འཛུམ་ཞལ་ཅན། །འཇམ་དཔལ་ནམ་་་
ཡང་བདག་ལ་དགྱེས་པར་མཛོད། །གང་ཞིག་ཤར་ན་གཞུང་ལུགས་ལོག་སྨྲའི་སྨག་རུམ་མ་་་་
ལུས་ཕམ་བྱེད་ཅིང་། །རྒྱལ་བའི་གསུང་རབ་གླིང་བཞིའི་ཁྱོན་ཀུན་ཅིག་ཆར་སྣང་བྱེད་འོད་་་
དཀར་འཕྲོ། འཕགས་ཡུལ་པཎ་ཆེན་སྐར་ཚོགས་དབུས་ན་ཟླ་བྲལ་མཁྱེན་བརྩེའི་དཀྱིལ་་་་་
འཁོར་རྒྱས། །ཐུབ་བསྟན་བྱ་ལམ་མཛེས་པའི་ཟུང་རྒྱུན་ཕྱོགས་གླང་ཆོས་གྲགས་རྒྱལ་གྱུར་ཅིག
རིགས་པའི་དབང་ཕྱུག་ལྷ་དབང་ཤཱཀྱ་བློ། །རྒྱལ་རྔ་བདུན་པ་ཤེས་རབ་འབྱུང་གནས་ཞབས། །
བྲམ་ཟེ་བདེ་བྱེད་དགའ་སོགས་འཕགས་ཡུལ་གྱི། །འགྲེལ་མཛད་མཁས་པའི་ཚོགས་ལ་གུས་་་
• 3.



ཕྱག་འཚལ། །རླབས་ཆེན་སྨོན་ལམ་ཐུགས་རྗེའི་གཞན་དབང་གིས། །མི་ཤེས་མུན་ཆེན་་་་་
ཐིབས་པའི་བྱང་ཕྱོགས་འདིར། །དམ་ཆོས་སྣང་བའི་སྒྲོན་མེ་སྤར་མཛད་པ། །ས་བཅུའི་་་་
དབང་ཕྱུག་རྔོག་ལོའི་ཞབས་ལ་འདུད། །བློ་གྲོས་གཏིང་ཟབ་ཡངས་པའི་རྒྱ་མཚོ་ཆེའི། །ངོ་
མཚར་འཕྲིན་ལས་བཟང་པོའི་གྲུ་ཆར་དེས། །རྒྱལ་བསྟན་འཛིན་མའི་ཁྱོན་ཀུན་ཡོངས་གསོས་
ཞེས། །ས་གསུམ་སྙན་པར་གྲགས་ཁྱོད་ཕྱག་གི་ཡུལ། །རྣམ་དཔྱོད་ལང་ཚོ་དར་བའི་མཛེས་་
མའི་ལུས། །ཡོན་ཏན་རིན་ཆེན་རྒྱན་གྱིས་རྣམ་བཀྲ་ཞིང་། །འཆད་རྩོད་རྩོམ་པའི་འཛུམ་་་་
དཀར་གཡོ་བ་ཅན། །རྒྱལ་ཚབ་མཁས་པའི་ཡིད་འཕྲོག་ལ་ཕྱག་འཚལ། །གང་གི་ལེགས་་་
བཤད་བདུད་རྩིའི་ཆར་རྒྱུན་གྱིས། །བདག་བློའི་བུམ་པ་གང་བའི་དཔལ་སྟེར་བ། །ཡོངས་་་
འཛིན་མཁས་པའི་དབང་པོར་གུས་བཏུད་ནས། །བསྟན་བཅོས་དགོངས་པ་དེང་འདི་་་་་
གསལ་བར་བྱ། །དེ་ལ་འདིར་བདག་ཅག་གི་སྟོན་པ་ཐུབ་པའི་དབང་པོས་དང་པོར་བྱང་ཆུབ་
མཆོག་ཏུ་ཐུགས་བསྐྱེད། བར་དུ་བསྐལ་པ་གྲངས་མེད་གསུམ་དུ་ཚོགས་བསགས། མཐར་་་་་
མངོན་པར་རྫོགས་པ་སངས་རྒྱས་ནས་གདུལ་བྱ་རྣམས་ལ་ཆོས་ཀྱི་འཁོར་ལོ་རིམ་པ་གསུམ་དུ་་
བསྐོར་བའི་སྡེ་སྣོད་གསུམ་དུ་བཀའ་སྩལ་བའི་དགོངས་པ་སྤྱིར་འགྲེལ་ཞིང་། ཁྱད་པར་འཁོར་
ལོ་ཐ་མ་དང་མངོན་པའི་སྡེ་སྣོད་ཀྱི་དགོངས་པ་གཙོ་བོར་འགྲེལ་བ་ལ་སློབ་དཔོན་ཕྱོགས་ཀྱི་་་
གླང་པོས་རིགས་སྒོ་དང་། རླུང་གི་རབ་བྱེད་ལ་སོགས་པ་ཚད་མའི་བསྟན་བཅོས་ཐོར་བུ་བ་་་
མང་དུ་མཛད་པས་འཐོར་བ་ལྟ་བུར་གཟིགས་ནས། ཚད་མ་ཀུན་ལས་བཏུས་པ་ལེའུ་དྲུག་གི་
བདག་ཉིད་ཅན་རང་འགྲེལ་དང་བཅས་པ་མཛད་ཅིང་། དེའི་དགོངས་འགྲེལ་དུ་དཔལ་ཆོས་
ཀྱི་གྲགས་པས་རྒྱས་པའི་བསྟན་བཅོས་ཚད་མ་རྣམས་འགྲེལ། ཅུང་ཟད་བསྡུས་པ་ཚད་མ་རྣམ་
ངེས། ཤིན་ཏུ་བསྡུས་པ་ཚད་མ་རིགས་ཐིགས་ཏེ་གཙོ་བོ་ལུས་ལྟ་བུའི་བསྟན་བཅོས་གསུམ་་་་
དང་། གཏན་ཚིག་ཐིགས་པ། འབྲེལ་པ་བརྟག་པ། རྒྱུད་གཞན་སྒྲུབ་པ། རྩོད་པའི་རིགས་
པ་སྟེ་འཕྲོས་པ་ཡན་ལག་ལྟ་བུའི་བསྟན་བཅོས་བཞི་དང་བདུན་འབྲེལ་ཅིག་ཏུ་མཛད། དེ་ལ་
སྡེ་བདུན་མདོ་དང་བཅས་པ་དེ་རྣམས་ཀྱིས་འཁོར་ལོ་གསུམ་གྱི་ནང་ནས་ཐ་མའི་དགོངས་པ་་
གཙོ་བོར་འགྲེལ་བ་ཡིན་ཏེ། ཀུན་བཏགས་རང་གི་མཚན་ཉིད་ཀྱིས་མ་གྲུབ་ཅིང་། གཞན་་་་
དབང་དང་ཡོངས་གྲུབ་རང་གི་མཚན་ཉིད་ཀྱིས་གྲུབ་པར་ཕྱེ་ནས་སྟོན་པའི་བསྟན་བཅོས་ཡིན་
པའི་ཕྱིར། དེ་བཞིན་དུ་སྡེ་སྣོད་གསུམ་གྱི་ནང་ནས་མངོན་པའི་སྡེ་སྣོད་ཀྱི་དགོངས་པ་གཙོ་་་
•
4 •



བོར་འགྲེལ་བ་གྲུབ་སྟེ། བདག་མེད་གཉིས་རྟོགས་པའི་ཤེས་རབ་ཀྱི་བསླབ་པ་བསྟན་བྱའི་གཙོ་
བོར་བྱས་ནས་སྟོན་པའི་བསྟན་བཅོས་ཡིན་པའི་ཕྱིར། དེ་ཡང་ཡིན་ཏེ། བདག་འཛིན་གཉིས་
སྤངས་པའི་སྤངས་པ་བསྟན་བྱའི་གཙོ་བོར་བྱེད་པའི་ཕྱིར་ཏེ། ཐར་པ་དང་ཐམས་ཅད་མཁྱེན་
པ་བསྟན་བྱའི་གཙོ་བོར་བྱེད་པའི་ཕྱིར། ལུས་དང་ཡན་ལག་ལྟ་བུར་འགྱུར་ཚུལ་དང་། ལུས་
ལ་རྒྱུས་འབྲིང་བསྡུས་གསུམ་དུ་ཕྱེ་བའི་དོན་ཡང་ཡོད་དེ། བསྟན་བཅོས་དང་པོ་གསུམ་གྱིས།
རིགས་སྒོར། མངོན་སུམ་དང་ནི་རྗེས་སུ་དཔག །ལྟར་སྣང་བཅས་པ་བདག་རིག་ཕྱིར། །
སྒྲུབ་པ་དང་ནི་སུམ་འབྱིན་ངག །ལྟར་སྣང་བཅས་པ་གཞན་རྟོགས་ཕྱིར། ཞེས་གསུངས་པ་་
ལྟར་གྱི་རྟོག་གེའི་ཚིག་དོན་བརྒྱུད་ལས། །ཡང་དག་བཞི་ཚང་བར་བསྟན་བྱའི་གཙོ་བོ་དང་་་་
ལྟར་སྣང་བཞི་ཞར་བྱུང་གི་ཚུལ་དུ་ཚང་བར་སྟོན་པས་ལུས་ལྟ་བུ་དང་། ལྷག་མ་བཞི་རྣམས་་
འགྲེལ་གྱི་རང་དོན་ལེའུ་དང༌། གཞན་དོན་ལེའུའི་ཡན་ལག་ཡིན་པས་ཡན་ལག་ལྟ་བུར་་་་་་
བཤད་པའི་ཕྱིར་དང་། དང་པོ་གསུམ་གྱིས་རྟོག་གེའི་ཚིག་དོན་བརྒྱད་སྟོན་པ་ཚིག་གམ་དོན་
གྱི་ཆ་ནས་རྒྱས་འབྲིང་བསྡུས་གསུམ་དུ་འགྱུར་པའི་ཕྱིར། བསྟན་བཅོས་ཕྱི་མ་བཞི་རང་དོན་་
ལེའུ་དང་། གཞན་དོན་ལེའུ་ཡན་ལག་ཡིན་པར་གྲུབ་སྟེ། དང་པོ་གཉིས་རང་དོན་ལེའུའི་
ཡན་ལག་དང་། ཕྱི་མ་གཉིས་གཞན་དོན་ལེའུའི་ཡན་ལག་ཡིན་པའི་ཕྱིར་ཏེ། རྗེས་སུ་དཔག་
པའི་ཚད་མས་གཞལ་བྱ་ལྐོག་གྱུར་རྟོགས་པ་རྟགས་ཡང་དག་གི་ཚུལ་གཏན་ལ་འབེབས་པ་ལ་་་
རགས་ལས་ཤིང་། རྟགས་ཀྱི་ཚུལ་ཡང་གསུམ་དུ་ངེས་པར་སྒྲུབ་པའི་ཕྱིར་དུ་གཏན་ཚིགས་་་་་
ཐིགས་པ་དང་། འབྲེལ་པ་རྫས་གྲུབ་འདོད་པ་སོགས་ཀྱི་ལོག་རྟོག་བསལ་ནས། འབྲེལ་པའི་
ངོ་བོ་དང་གྲངས་ངེས་སོགས་སྒྲུབ་པའི་ཕྱིར་དུ་འབྲེལ་པ་བརྟག་པ་གསུངས་ཤིང་། ལུས་ངག་
གི་བྱ་བ་ལས་དེའི་ཀུན་སློང་དཔག་ནས་དེ་རང་གི་རྒྱུད་དང་འབྲེལ་བ་བཀག་སྟེ། རྒྱུད་གཞན་
སྒྲུབ་པའི་ཕྱིར་དུ་རྒྱུད་གཞན་སྒྲུབ་པ་དང་། སྒྲུབ་ངག་སུན་འབྱིན་ཡང་དག་གི་སྒོ་ནས་རྩོད་
ཚུལ་ཤེས་པའི་ཕྱིར་དུ་རྩོད་རིགས་གསུངས་པའི་ཕྱིར། དེ་སྐད་གོང་དུ་བསྙད་པ་ལྟར་བྱ་ཡི། །
ཁ་ཅིག ལུས་ལྟ་བུའི་བསྟན་བཅོས་གསུམ་གྱིས་རྟོག་གེའི་ཚིག་དོན་བརྒྱད་ཀ་གཙོ་བོར་སྟོན་་་
པར་འདོད་པ་ནི་མི་ལེགས་སོ། །དགོངས་འགྲེལ་གི་འགྲེལ་པའི་དབང་དུ་བྱས་ན། སློབ་་་་་
དཔོན་རྒྱལ་དབང་བློས་མཛད་པའི་མདོ་རང་འགྲེལ་གྱི་འགྲེལ་པ། རྣམ་འགྲེལ་ལ་ལེའུ་དང་་་་
པོའི་རང་འགྲེལ། མཐོང་བ་བློ་བསླང་ཡན་ཆད་ཀྱི་བྲམ་ཟེའི་འགྲེལ་པ། ཤཱཀྱ་བློས་མཛད་་་
• དུ •



པའི་ལེའུ་བཞི་ཀའི་འགྲེལ་པ། ལྷ་དབང་བློས་མཛད་པའི་ལེའུ་གཉིས་པ་མན་ཆད་ཀྱི་འགྲེལ་པ།
རྒྱན་མཁན་གྱིས་མཛད་པའི་འགྲེལ་པ་རྒྱན། ཉི་མ་སྦས་པས་མཛད་པའི་འགྲེལ་པ། ཛ་མ་་་
རིའི་འགྲེལ་པ། རྒྱལ་བ་ཅན་གྱི་འགྲེལ་པ་སྟེ་བརྒྱད། ཆོས་མཆོག་གིས་མཛད་པའི་རྣམ་ངེས།
རིགས་ཐིགས་ཀྱི་འགྲེལ་པ་འཐད་ལྡན་ཆེ་ཆུང་གཉིས་རྣམས་སུ་ཡོད། དེ་དག་ལས་གང་བཤད་
པར་བྱ་བའི་ཆོས་ནི་བསྟན་བཅོས་རྣམ་འགྲེལ་ཡིན་ཏེ། དེ་ཉིད་ལྷ་ཤཀཱ་ཆོས་མཆོག་གསུམ་གྱི་
འགྲེལ་པ་དང༌། རྒྱལ་ཚབ་རིན་པོ་ཆེས་མཛད་པའི་ཊིཀྐ་བཞི། ས་བཅད་ཆེན་མོ་དང་བཅས་
པ་རྣམས་ཀྱི་དགོངས་པའི་ཆ་བླངས་ཤིང་། བྱེ་བྲག་ཏུ་རྣམ་བཤད་ཐར་ལམ་གསལ་བྱེད་ཀྱི་་་
ཚིག་དོན་གཅེས་པར་བཟུང་ནས་དཀའ་བའི་གནས་རྣམས་གཏན་ལ་འབེབས་སོ། །དེའི་ཚུལ་
ཡང་རྣམ་པ་བཞིའི་སྒོ་ནས་ཏེ། མཚན་གྱི་དོན། འགྱུར་གྱི་ཕྱག །གཞུང་གི་དོན། མཇུག་
གི་དོན་རྣམས་སུ་ཡོད་པའི་ཕྱིར།།
དང་པོ།
མཚན་གྱི་དོན་བཤད་པ།
དང་པོ་ཡོད་དེ་རྒྱ་གར་ན་སྐད་རིགས་ཆེན་པོ་བཞི་ཡོད་པའི་ནང་ནས། སཾ་སྐྲྀ་ཏའི་སྐད་
དུ་བསྟན་བཅོས་འདིའི་མཚན་ལ་པྲ་མཱ་ཎ་བཱར་ཏི་ཀཱ་ཀཱ་རི་ཀཱ་ཞེས་འབྱུང་ལ། བོད་སྐད་དུ་་་
བསྒྱུར་ན། … ཚད་མ་རྣམ་འགྲེལ་གྱི་ཚིག་ལེའུར་བྱས་པ་ཞེས་པར་འགྱུར་བའི་ཕྱིར། དེ་ཡང་་་་
བསྟན་བཅོས་འདི་ལ་དེ་སྐད་ཅེས་བརྗོད་པའི་རྒྱུ་མཚན་ཡོད་དེ། བརྗོད་བྱ་དོན་གྱི་ཚད་མ་་་
བདེན་གཉིས་ལ་གསར་དུ་མི་སླུ་བའི་ཤེས་པ་བརྗོད་བྱར་བྱེད་པའི་ཐུབ་པའི་གསུང་རབ་དང༌།
ཚད་མ་ཀུན་ལས་བཏུས་ཀྱི་དགོངས་པ་ཕྱིན་ཅི་མ་ལོག་པར་འགྲེལ་བའི་རྒྱུ་མཚན་གྱིས་དེ་ལྟར་
བརྗོད་པའི་ཕྱིར། འོ་ན། བསྟན་བཅོས་འདི་གྲུབ་མཐའ་སྨྲ་བ་བཞི་པོ་གང་གི་བསྟན་བཅོས་
ཡིན་ཞེ་ན། བཞེད་པ་མང་དུ་ཡོད་དེ། རྒྱན་རྗེས་འབྲངས་དང་བཅས་པ་ངོ་བོ་ཉིད་མེད་པར་
སྨྲ་བ་ཐལ་འགྱུར་པའི་གཞུང་དུ་བྱེད། ཞི་འཚོ་དཔོན་སློབ་རང་རྒྱུད་པའི་གཞུང་དུ་བྱེད། ལྷ་
ཤཀཱ་གཉིས་ཆོས་མཆོག་དང་གསུམ་སེམས་ཙམ་པའི་གཞུང་དུ་བྱེད་པའི་ཕྱིར། རང་ལུགས་ནི་
ཕྱི་མའི་རྗེས་སུ་འབྲང་ངོ། དེ་ལ་ཁོ་ན་རེ། བསྟན་བཅོས་འདི་ཆོས་ཅན། ཁྱོད་ཀྱི་རང་་་་་་
གཞུང་དང་མདོ་སྡེ་པའི་རང་གཞུང་གི་གཞི་མཐུན་མེད་པ་ཐལ། ཁྱོད་སེམས་ཙམ་པའི་བསྟན་
• 6.



བཅོས་ཡིན་པའི་ཕྱིར། འདོད་ན། དེ་ཡོད་པར་ཐལ། དོན་དམ་དོན་བྱེད་ནུས་པ་གང་།
ཞེས་སོགས་གཞུང་ཚིག་མཐའ་ཡས་པའི་ཕྱིར། ཞེ་ན། རྩ་བར་མ་ཁྱབ་ཅིང་། ཁྱོད་ལ་ཁས་
བླངས་འགལ་བ་སོགས་ཀྱིས་གནོད་པ་འཇུག་སྟེ། འོ་ན། བསྟན་བཅོས་འདི་ཆོས་ཅན།
ཁྱོད་ཀྱི་རང་གཞུང་དང་སེམས་ཙམ་པའི་རང་གཞུང་གི་གཞི་མཐུན་མེད་པར་ཐལ། ཁྱོད་བྱེ་
བྲག་སྨྲ་བ་དང་། མདོ་སྡེ་པ་དང་། ངོ་བོ་ཉིད་མེད་པར་སྨྲ་བ་གང་རུང་གི་བསྟན་བཅོས་ཡིན་
པའི་ཕྱིར། ཁྱབ་པ་ཁས། རྟགས་མ་གྲུབ་ན་ཡང་ཁས་བླངས་ཏེ། དེ་ལྟར་ན་གྲུབ་མཐའ་སྨྲ་
བ་བཞི་པོ་གང་རུང་གང་གི་ཡང་བསྟན་བཅོས་མ་ཡིན་པར་འགྱུར་བའི་ཕྱིར། ཁོ་ན་རེ། རྩ་
བའི་ཁྱབ་པ་མི་མཚུངས་ཏེ། བསྟན་བཅོས་འདི་བྱེ་བྲག་ཏུ་སྨྲ་བའི་བསྟན་བཅོས་ཡིན་པས་སོ། །
ཞེ་ན། དེ་མི་འཐད་པར་ཐལ། བསྟན་བཅོས་འདིར་རང་རིག་མངོན་སུམ་དང་། བློ་ལ་ཡུལ་
གྱི་རྣམ་པ་ཤར་བོ་དང་། ཚད་འབྲས་ངོ་བོ་གཅིག་པའི་རྣམ་གཞག་གསུངས་པ་གང་ཞིག བྱེ་
བྲག་སྨྲ་བས་དེ་རྣམས་ཁས་མི་ལེན་པའི་ཕྱིར། ཡང་ཁ་ཅིག མདོ་སྡེ་པའི་བསྟན་བཅོས་སུ་་་
འདོད་པ་ཡང་མི་འཐད་དེ། ཐེག་དམན་གྱི་བསྟན་བཅོས་མ་ཡིན་པའི་ཕྱིར་ཏེ། ཆོས་ཀྱི་་་་་
བདག་མེད་རིགས་པའི་རྣམ་གྲངས་མཐའ་ཡས་པའི་སྒོ་ནས་རྒྱས་པར་བསྟན་པའི་ཕྱིར། ཡང་
ཁ་ཅིག ངོ་བོ་ཉིད་མེད་པར་སྨྲ་བའི་བསྟན་བཅོས་སུ་འདོད་པ་མི་འཐད་དེ། བསྟན་བཅོས་
འདིར་གཟུང་འཛིན་གཉིས་སྟོང་བདེན་གྲུབ་ཏུ་བསྟན་བྱའི་གཙོ་བོར་བྱེད་པའི་ཕྱིར།།
གཉིས་པ།
འགྱུར་ཕྱག་སྨོས་པའི་དགོས་པ་བཤད་པ།
གཉིས་པ་འགྱུར་གྱི་ཕུག་ཡོད་དེ། འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་
འཚལ་ལོ། །ཞེས་ལོ་ཙྪ་བས་ཕྱག་མཛད་ཅིང་། དགོས་པ་ནི་འགྱུར་མཐར་ཕྱིན་པའི་བར་ཆད་
ཞི་བའི་ཆེད་དུ་ཡིན་པའི་ཕྱིར།།
，
7 •



གསུམ་པ། གཞུང་དོན་དངོས་བཤད་པ།
གཅིག བཤད་པ་ལ་འཇུག་པ་འཆད་པ།
（དང་པོ) ཡུལ་ཁྱད་པར་ཅན་ལ་བསྟོད་ནས་སྐྱབས་སུ་འགྲོ་བ།
གསུམ་པ་གཞུང་དོན་ཡོད་དེ། བཤད་པ་ལ་འཇུག་པ། བཤད་པ་ཉིད་ཉེ་བར་འགོད་
པ། བཤད་པ་མཐར་ཕྱིན་པའི་ཚུལ་དང་གསུམ་ཡོད་པའི་ཕྱིར། དང་པོ་ཡོད་དེ། ཡུལ་ཁྱད་
པར་ཅན་ལ་བསྟོད་ནས་སྐྱབས་སུ་འགྲོ་བ་དང༌། སྐྱབས་སུ་སོང་ནས་བྱ་བ་ཁྱད་པར་ཅན་ལ་་
འཇུག་པའི་ཡན་ལག་གཉིས་སུ་ཡོད་ལ། ཡང་ན་ས་བཅད་ཆེན་མོར། བསྟན་བཅོས་ལུས་ཀྱི་
སྒོ་ནས་མཆོད་པར་བརྗོད་པ་དང་། བསྟན་བཅོས་ལ་འཇུག་པའི་ཡན་ལག་དགོས་འབྲེལ་་་་་་
གཉིས་ཞེས་གསུངས་པ་ལྟར་ཡོད་པའི་ཕྱིར། དང་པོ་སྟོན་པ་ལ། རྟོག་པའི་དྲ་བ་རྣམ་བསལ་
ཅིང་། །ཟབ་ཅིང་རྒྱ་ཆེའི་སྐུ་མངའ་བ། །ཀུན་ཏུ་བཟང་པོའི་འོད་ཟེར་དག །ཀུན་ནས་འཕྲོ་
ལ་ཕྱག་འཚལ་ལོ། །ཞེས་བསྟོད་ཕྱག་མཛད། དགོས་པ་ཡོད་དེ། རྩོམ་པ་པོ་རང་ཉིད་སྐྱེས་
བུ་དམ་པར་བསྟན་པར་བྱ་བ་དང་། བསོད་ནམས་འཕེལ་བར་འགྱུར་ཞིང་། དེ་ལ་བརྟེན་
ནས་གནས་སྐབས་བརྩམས་པའི་བར་ཆད་ཞི་བ་དང་། མཐར་ཐུགས་ཐར་པ་དང་ཐམས་ཅད་
མཁྱེན་པ་ཐོབ་པའི་ཆེད་དུ་ཡིན་པའི་ཕྱིར། ཤཱར། ཡ་རབས་དག་ནི་ཕལ་ཆེར་བསྟན་བཅོས་
རྩོམ་པ་ལ་འདོད་པའི་ལྷ་ལ་ཕྱག་བྱེད་དོ། །དེ་བས་ན་སློབ་དཔོན་འདི་ཡང་བདག་ཉིད་དམ་་
པ་རྣམས་དང་སྤྱོད་པ་མཐུན་པར་བྱ་བ་དང་། ཁྱད་པར་དུ་འཕགས་པའི་ལྷ་ལ་བསྟོད་པས་་་་
བསོད་ནམས་འཕེལ་ལ། བསོད་ནམས་འཕེལ་བས་ཀྱང་བསྟན་བཅོས་གེགས་མེད་པར་མཐར་
ཕྱིན་པ་དང༌། ཞེས་གསུངས་སོ། །གཞུང་ཚིག་གིས་བསྟོད་ཕྱག་མཛད་ཚུལ་ཡོད་དེ། རྐང་པ་
དང་པོ་གཉིས་ཀྱིས་རང་དོན་ཕུན་ཚོགས་ཀྱི་སྒོ་ནས་བསྟོད། ཕྱི་མ་གཉིས་ཀྱིས་གཞན་དོན་་་་་
ཕུན་ཚོགས་ཀྱི་སྒོ་ནས་བསྟོད་པ་ཡིན་པའི་ཕྱིར། སྔ་མ་གྲུབ་སྟེ། དང་པོས་ལུས་ཅན་འཆིང་་
•8 •



བྱེད་ཀྱི་བདག་འཛིན་གཉིས་སྤངས་པ་དང༌། གཉིས་པས་ཟབ་པ་གཉིས་སྟོང་གི་དེ་ཁོ་ན་ཉིད་
རྟོགས་པའི་ཡེ་ཤེས་ཆོས་སྐུ་དང་། རྒྱ་ཆེ་བ་ཤེས་བྱ་ཇི་སྙེད་པ་རྟོགས་པའི་ཡེ་ཤེས་ཆོས་སྐུ་་་་
མངའ་བའི་སྒོ་ནས་བསྟོད་པའི་ཕྱིར། གཉིས་སྟོང་གི་དེ་ཁོ་ན་ཉིད་ཟབ་པའི་རྒྱུ་མཚན་ནི།
ཉན་རང་གིས་མངོན་སུམ་དུ་མ་རྟོགས་པའི་ཆ་ནས་ཡིན་པར་གསུངས་ལ། དེ་ནི་ལེགས་པ་་་་
ཡིན་ཏེ། རང་རྒྱལ་སློབ་པས་དེ་སྒོམ་བྱའི་གཙོ་བོར་མི་བྱེད་པའི་ཕྱིར། དེས་ཆོས་ཀྱི་བདག་་
འཛིན་སྤང་བྱའི་གཙོ་བོར་མི་བྱེད་པའི་ཕྱིར། རང་རྒྱལ་དགྲ་བཅོམ་གྱིས་ཆོས་ཀྱི་བདག་འཛིན་
མ་སྤངས་པའི་ཕྱིར། བདག་འཛིན་དེ་ཤེས་སྒྲིབ་ཕྲ་མོ་ཡིན་པའི་ཕྱིར། རྩ་རྟགས་གཉིས་པ་་་
གྲུབ་སྟེ། ཀུན་ཏུ་བཟང་པོ་ཞེས་པས། གཞན་དོན་ཕུན་ཚོགས་ཀྱི་ངོ་བོ་གཟུགས་སྐུ་གཉིས་་་
བརྙེས་པའི་སྒོ་ནས་དང་། འོད་ཟེར་དག་ཀུན་ནས་འཕྲོ་ཞེས་པས་དེ་སྒྲུབ་པའི་ཐབས་གདུལ་
བྱ་ལ་ཆོས་སྟོན་པ་མངའ་བའི་སྒོ་ནས་བསྟོད་པའི་ཕྱིར། འོ་ན་བསྟན་བཅོས་ལུས་ཀྱི་སྒོ་ནས་་་
མཆོད་པར་བརྗོད་པའི་དོན་གང་ཡིན་ཞེ་ན། བཤད་དུ་ཡོད་དེ། བསྟན་བཅོས་ཀྱི་ལེའུ་དང་
པོ་གསུམ་གྱིས་མངོན་སུམ་དང་རྗེས་དཔག་ཡང་དག་ལྟར་སྣང་དང་བཅས་པ་བརྗོད་བྱར་བྱས་
པའི་སྒོ་ནས་རང་གིས་གཞལ་བྱ་ངེས་པའི་ཐབས་དང་། ལེའུ་བཞི་པས་སུམ་འབྱིན་དང་སྒྲུབ་
ངག་ཡང་དག་ལྟར་སྣང་དང་བཅས་པ་བརྗོད་བྱར་བྱས་པའི་སྒོ་ནས་གཞན་གྱིས་ངེས་སུ་འཇུག་
པའི་ཐབས་བསྟན་ཅིང་། དེ་དག་རིམ་པ་བཞིན་རྐང་པ་དང་པོ་གཉིས་དང་ཕྱི་མ་ཕྱེད་དང་་་
གཉིས་ཀྱིས་བསྟན་པའི་ཆ་ནས་ཡིན་པའི་ཕྱིར། ཤཱཀྱ་བློ་ལྟར་ན། བསྟོད་ཕྱག་མཛད་ཚུལ་་་
ཡོད་དེ། སྟོན་པ་ལ་བསྟོད་ཕྱག་མཛད་ཚུལ་ལ་སྦྱར་བ་དང༌། བྱང་ཆུབ་སེམས་དཔའ་ཀུན་་
བཟང་ལ་དེ་ལྟར་མཛད་པའི་ཚུལ་གཉིས་སུ་ཡོད་པའི་ཕྱིར། དང་པོ་ཡོད་དེ། རྐང་པ་དང་པོ་
གཉིས་ཀྱིས་རང་དོན་ཕུན་ཚོགས་ཀྱི་སྒོ་ནས་བསྟོད། ཕྱི་མ་གཉིས་ཀྱིས་གཞན་དོན་ཕུན་ཚོགས་
ཀྱི་སྒོ་ནས་བསྟོད་པའི་ཕྱིར། དང་པོ་གྲུབ་སྟེ། སྐུ་གསུམ་བརྙེས་པའི་སྒོ་ནས་བསྟོད་པའི་ཕྱིར་
ཏེ། དང་པོས་ངོ་བོ་ཉིད་སྐུ་དང་གཉིས་པས་ཟབ་པ་ལོངས་སྐུ་དང་རྒྱ་ཆེ་བ་སྤྲུལ་སྐུ་བརྙེས་་་་
པའི་སྒོ་ནས་བསྟོད་པའི་ཕྱིར། གཉིས་པ་གྲུབ་སྟེ། གདུལ་བྱ་ལ་སྐལ་བ་དང་འཚམ་པར་ཆོས་
བསྟན་ཏེ་མངོན་མཐོ་ངེས་ལེགས་འགྲུབ་པར་མཛད་པའི་སྒོ་ནས་བསྟོད་པའི་ཕྱིར། དེ་ལྟར་་་
ཡང་། ཤཱར། རྟོག་པ་ནི་སེམས་དང་སེམས་ལས་བྱུང་བ། ཁམས་གསུམ་པ་བདག་དང་་༌་
བདག་གི་བ་ལ་སོགས་པའི་རྣམ་པར་ཞུགས་པ་དང་། གཟུང་བ་དང་འཛིན་པའི་རྣམ་པར་་་་



ཞུགས་པ་རྣམས་སོ། །དེ་ཉིད་དྲ་བ་སྟེ་འཆིང་བའི་བདག་ཉིད་ཡིན་པའི་ཕྱིར་རོ། །སྐུ་གང་་་
དག་ལ་དེ་རྣམ་པར་བསལ་ཞིང་། བག་ཆགས་དང་བཅོས་པ་ཡང་མི་སྐྱེ་བའི་ཆོས་ཉིད་དུ་བྱས་
པ་ཡོད་པ་དེ་དག་ལ་དེ་སྐད་ཅེས་བྱའོ། །ཞེས་དང་། ཉན་ཐོས་དང་རང་སངས་རྒྱས་ལ་་་་་
སོགས་པའི་ཡུལ་མ་ཡིན་པའི་ཕྱིར་ཟབ་པ་དང་། ཤེས་བྱ་མཐའ་དག་དང་སེམས་ཅན་གྱི་དོན་
མཐའ་དག་ལ་ཁྱབ་པའི་ཕྱིར་རྒྱུ་ཆེ་བའི་སྐུ་ཞེས་དང་། བཟང་པོ་ནི་དགེ་ལེགས་ཏེ་མངོན་པར་
མཐོ་བ་དང་། ངེས་པར་ལེགས་པའི་བདག་ཉིད་དོ། །གང་ལས་དེ་དོན་དུ་གཉེར་བ་རྣམས་
ལ་ཀུན་ཏུ་སྟེ་མ་ལུས་པར་སྐལ་བ་ཇི་ལྟ་བ་བཞིན་དུ་འབྱུང་བ་དེ་ནི་ཀུན་ཏུ་བཟང་པོའོ། །ཞེས་
དང་། འོད་ཟེར་དག་ནི་འོད་ཟེར་རྣམས་སོ། །འདིར་ནི་དངོས་པོ་ཇི་ལྟར་གནས་པ་བཞིན་
དུ་རབ་ཏུ་གསལ་བར་བྱེད་པ་དང་ཆོས་མཐུན་པའི་ཕྱིར་རོ། །ཆོས་སྟོན་པ་མངོན་པར་མཐོ་བ་
དང་། ངེས་པར་ལེགས་པ་བསྒྲུབ་པའི་ཡུལ་ཅན་དག་ཁོ་ན་འོད་ཟེར་དང་འདྲ་བས་ན་འོད་་་
ཟེར་དག་ཅེས་བྱའོ། །ཞེས་གསུངས། བྲམ་ཟེ་ཆེན་པོའི་འགྲེལ་པར་ཡང་འདི་དང་མཐུན་་་
པར་འབྱུང་སྟེ། དེ་ཉིད་ལས། རྟོག་པའི་དྲ་བ་རྣམ་པར་བསལ་བ་ཉིད་ཀྱིས་ནི་གཉིས་སུ་མེད་
པའི་རང་བཞིན་ཙམ་སྐུ་དག་དང་མི་འབྲལ་བར་བརྗོད་པ་ཡིན་ནོ། །ཞེས་དང་། ཟབ་པས་
ནི་གཞན་གྱིས་ཤེས་པར་བྱར་མེད་པ་ཐམས་ཅད་མཁྱེན་པ་ཉིད་ལ་སོགས་པའི་ཡོན་ཏན་དཔག་
ཏུ་མེད་པས་རྟེན་ཉིད་དུ་བརྗོད་དོ། །ཞེས་དང་རྒྱུ་ཆེས་ནི་གཞན་དང་མཚུངས་པ་མེད་པས་བླ་
ན་མེད་པ་ཉིད་དུ་བརྗོད་དོ། །ཞེས་གསུངས། དེ་ལ་ཁ་ཅིག་འདི་སྙམ་དུ། ལོངས་སྤྲུལ་གྱི་སྐུ་
གཉིས་ཆོས་ཅན། རང་དོན་གྱི་སྐུར་ཐལ། རང་དོན་ཕུན་ཚོགས་ཀྱི་སྐུར་ཤཱཀྱ་བློས་བཤད་པ་
ལྟར་རིགས་པའི་ཕྱིར། རྟགས་ཁས། འདོད་ན། རང་དོན་ཆོས་སྐུར་འགྱུར་ལ། དེ་འདོད་
ན། གཞན་དོན་གཟུགས་སྐུ་མ་ཡིན་པར་ཐལ་ལོ། །ཞེ་ན། རྩ་བར་མ་ཁྱབ་སྟེ། སྐུ་གཉིས་་
པོ་དེ་རང་དོན་ཕུན་ཚོགས་ཀྱི་སྐུ་ཡིན་པ་དེར་ཐལ། དོན་གཉིས་ཕུན་ཚོགས་ཀྱི་སྐུ་ཡིན་པའི་་་
ཕྱིར། ཡང་ཁོ་ན་རེ། རྐང་པོ་དང་པོས་ཡེ་ཤེས་ཆོས་སྐུ་ཤུགས་ལ་བསྟན་པར་ཐལ། དེ་་་་་
བསྟན་པ་ཤཱཀྱ་བློས་བཤད་པ་ལྟར་རིགས་པའི་ཕྱིར། འདོད་ན། རྐང་པ་གཉིས་པས་ཇི་ལྟ་ཇི་
སྙེད་རྟོགས་པའི་ཡེ་ཤེས་ཆོས་སྐུ་དངོས་སུ་མ་བསྟན་པར་ཐལ་ལོ། །ཞེ་ན། འདིར་མ་ཁྱབ། །
ཡང་རྐང་པ་ཕྱི་མ་གཉིས་ཀྱིས་གཟུགས་སྐུ་གཉིས་དངོས་སུ་མ་བསྟན་པར་ཐལ། རྐང་པ་་་་་
གཉིས་པས་གཟུགས་སྐུ་གཉིས་དངོས་སུ་བསྟན་པར་ཤཱཀྱ་བློས་བཤད་པ་ལྟར་རིགས་པའི་ཕྱིར།
• 1 0 •



འདོད་ན། རྣམ་བཤད་དང་འགལ་ལོ། །ཞེ་ན་ཡང་སྔ་མ་ལ་མ་ཁྱབ་སྟེ། མཆོད་བརྗོད་ཀྱི་༌༌
གཞུང་འདི་དོན་ཆེན་པོ་ཅན་ཡིན་པས་ལུགས་བརྒྱ་ལྡན་ཡིན་པའི་ཕྱིར། འོན་ཀྱང་ཞིབ་ཏུ་་་་
དཔྱད་པར་བྱའོ།།
གཉིས་པ། བྱང་ཆུབ་སེམས་དཔའ་ཀུན་བཟང་ལ་བསྟོད་ཕྱག་བྱ་ཚུལ་ལ་སྦྱར་བ་ཡོད་དེ།
རྐང་པ་དང་པོས་བྱང་སེམས་རང་ལམ་གྱི་ངོས་སྐལ་གྱི་སྤང་བྱར་གྱུར་པའི་སྒྲིབ་པ་སྤངས་པ་་་་
དང༌། ཟབ་ཅིང་ཞེས་པས་བྱང་སེམས་རང་ཉིད་མཐོང་བའི་སྐལ་བ་དང་མི་ལྡན་པའི་གདུལ་
བྱ་རྣམས་ཀྱིས་མངོན་སུམ་གྱི་སྤྱོད་ཡུལ་མ་ཡིན་པ་དང་། རྒྱ་ཆེ་ཞེས་པས་ཕྱིན་དྲུག་གི་ཉམས་་
ལེན་རྒྱ་ཆེན་པོ་དང་ལྡན་པའི་ཕྱིར་ཏེ། ཤཱ་ཀྱར། གང་གི་ཚེ་གྲགས་པ་ལ་ལྟོས་པ་དེའི་ཚེ།
ཀུན་ཏུ་བཟང་པོ་ཞེས་བྱ་བའི་སྒྲ་ནི་ཐེག་པ་ཆེན་པོ་ལས། བྱང་ཆུབ་སེམས་ད་པའི་ཁྱད་པར་་་
ཞིག་ལ་གྲགས་པས། འདི་བྱང་ཆུབ་སེམས་དཔའ་ལ་ཡོད་པར་བརྗོད་པ་ཡིན་ཏེ། ཚིག་ནི་སྔ་
མ་བཞིན་དུ་སྦྱར་བར་བྱ་བ་ཡིན་ནོ། །ཁྱད་པར་ནི་འདི་ཡོད་དེ། རྟོག་པའི་དྲ་བ་རྣམ་པར་
བསལ་བ་ཉིད་ནི་བྱང་ཆུབ་སེམས་དཔའི་སྒྲིབ་པ་སྤངས་པ་ལ་ལྟ་བར་བྱའོ། །ཟབ་པ་ནི་ཉན་
ཐོས་དང་རང་སངས་རྒྱས་དང་སོ་སྐྱེའི་ཡུལ་མ་ཡིན་པ་ཉིད་ལས་སོ། །རྒྱ་ཆེ་བ་ནི་བྱང་ཆུབ་་་
སེམས་དཔའི་ཆེ་བའི་བདག་ཉིད་ལས་སོ། །བྱང་ཆུབ་སེམས་དཔའ་རྣམས་ལ་ཡང་རྗེས་སུ་་་་
མཐུན་པའི་སྐུ་གསུམ་ནི་ཡོད་པ་ཁོ་ན་སྟེ། མཐར་ཕྱིན་པའི་ཕྱིར་ན་སངས་རྒྱས་རྣམས་ཀྱི་ཡིན་
པར་རྣམ་པར་གཞག་པར་མཛད་དོ། །ཞེས་གསུངས། ཕྱི་དོན་ཁས་བླངས་ནས་མཆོད་བརྗོད་
ཀྱི་གཞུང་འདི་འཆད་ན། ཆོས་ཀྱི་བདག་འཛིན་སྤུངས་པའི་སྤངས་པ་ངོ་བོ་ཉིད་ཀྱི་སྐུ་དང་།
ལོངས་སྤྱོད་རྫོགས་སྐུའི་རྣམ་གཞག་བྱ་དཀའ་བས། གྲུབ་པའི་མཐའ་དང་བསྟུན་ནས་སྦྱར་་་་་
བར་བྱའོ།།
སྐབས་འདིར་སྐུ་བཞིའི་མཐའ་ཅུང་ཟད་དཔྱད་ན། སྒྲིབ་གཉིས་ཟད་པར་སྤངས་པའི་་་་
བྲལ་བ་དེ་ངོ་བོ་ཉིད་ཀྱི་སྐུའི་མཚན་ཉིད་དུ་བྱ་སྟེ། ལུགས་འདི་ལ་རང་བཞིན་རྣམ་དག་གི་་་་
ཆར་གྱུར་པའི་ངོ་བོ་ཉིད་སྐུ་བཞག་ཏུ་མེད་པའི་ཕྱིར་རོ། དེ་ཡོད་ན། རྣམ་མཁྱེན་གྱི་ཆོས་་་
ཉིད་དེ་དེ་ཡིན་དགོས་པ་ལས་དེ་མི་འཐད་པའི་ཕྱིར་ཏེ། གཟུགས་འཛིན་པའི་རྣམ་མཁྱེན་གྱི་
ཆོས་ཉིད་དེ་གཟུགས་ཀྱི་ཆོས་ཉིད་དུ་བྱ་དགོས་པའི་ཕྱིར་ཏེ་གཟུགས་འཛིན་ཚད་མའི་ཆོས་ཉིད་
དེ་གཟུགས་ཀྱི་ཆོས་ཉིད་ཡིན་པའི་ཕྱིར། འོག་ཏུ་འཆད་དོ། །ཇི་ལྟ་བ་དང་ཇི་སྙེད་པ་ལ་ལྟོས་



ནས་གཟིགས་པ་མཐར་ཐུག་པའི་ཡེ་ཤེས། ཡེ་ཤེས་ཆོས་སྐུའི་མཚན་ཉིད། ངེས་པ་ལྔ་ལྡན་གྱི་
གཟུགས་སྐུ་ལོངས་སྐུའི་མཚན་ཉིད། ངེས་པ་ལྔ་དང་མི་ལྡན་པའི་གཟུགས་སྐུ་སྤྲུལ་སྐུའི་མཚན་
ཉིད། རང་རྒྱུ་སངས་རྒྱས་ཀྱི་ཐུགས་རྗེ་ལ་བརྟེན་ནས་བྱུང་བའི་རྣམ་དཀར་གྱི་ཡོན་ཏན་་་་་་
སངས་རྒྱས་ཀྱི་འཕྲིན་ལས་ཀྱི་མཚན་ཉིད་ཡིན། འོ་ན། ལོངས་སྐུའི་མཚན་གཞི་དེ་ཇི་ལྟ་བུ་་
ཡིན་ཞེ་ན། ཁ་ཅིག ལོངས་སྐུའི་ཕུང་པོ་ལྔ་ཚོགས་པ་ལ་བརྟེན་ནས་བཏགས་པའི་ང་དེ་དེའི་
མཚན་གཞི་ཡིན་ཟེར་བ་མི་འཐད་དེ། དེ་ལ་བརྟེན་ནས་བཏགས་པའི་ངའི་མཚན་གཞི་གང་
ཡིན་དྲིས་པ་ན་ལན་མེད་པར་འགྱུར་བའི་ཕྱིར་ཏེ། དེའི་བཏགས་དོན་བཙལ་བའི་ཚེ་ན་རྙེད་
པར་ཁས་ལེན་དགོས་པའི་ཕྱིར། ཡང་ཁ་ཅིག ལོངས་སྐུའི་རྒྱུད་ཀྱི་ཡིད་ཀྱི་རྣམ་པར་ཤེས་་་
པའི་རྒྱུན་དེའི་མཚན་གཞི་ཡིན་ཟེར་བ་མི་འཐད་དེ། བྱང་སེམས་རྒྱུན་མཐའ་བ་ལ་དེ་ཡོད་་་་
པའི་ཕྱིར། རང་གི་ལུགས་ནི། ལོངས་སྐུའི་རྒྱུད་ཀྱི་ཡིད་ཀྱི་རྣམ་པར་ཤེས་པ་དེ་དེའི་མཚན་
གཞི་ཡིན་ཏེ། རྟོག་གེ་འབར་བ་སོགས་སུ་གསལ་ཞིང་། དེ་ནི་ཀུན་གཞི་འགོག་པའི་ཐེག་ཆེན་
གྱི་གྲུབ་མཐའ་སྨྲ་བ་རང་རྒྱུད་པ་མན་ཆད་ཀུན་ལ་འདྲ་བ་ཡིན་པའི་ཕྱིར། དེ་ལ་ཁོ་ན་རེ། །
ལོངས་སྐུའི་རྒྱུད་ཀྱི་ཡིད་ཀྱི་རྣམ་པར་ཤེས་པ་ཆོས་ཅན། ངེས་པ་ལྔ་ལྡན་གྱི་གཟུགས་སྐུར་ཐལ།
ལོངས་སྐུ་ཡིན་པའི་ཕྱིར། རྟགས་ཁས། འདོད་ན། རང་མངོན་སུམ་དུ་རྟོགས་པའི་བྱང་་་
འཕགས་ཡོད་པ་དང་མཚན་དཔེས་སྨྲས་པར་ཐལ། འདོད་པའི་ཕྱིར། ཞེ་ན་མ་ཁྱབ་སྟེ། དེ་
ངེས་པ་ལྔ་ལྡན་ཡིན་པར་ཐལ། དེ་ངེས་ལྔ་ཚང་བ་ཡིན་པའི་ཕྱིར། དེར་ཐལ། དེའི་སྟེང་དུ་
ངེས་པ་ལྔ་ཚོགས་པ་ཡིན་པའི་ཕྱིར་ཏེ། རྣམ་ཤེས་དེའི་རྟེན་ལོངས་སྐུའི་གཟུགས་ཕུང་ཉིད་་་་་
མཚན་དཔེས་སྤྲས་པ་དང༌། འོག་མིན་ཁོ་ནར་བཞུགས་པ་དང་། བྱང་འཕགས་ཀྱི་མངོན་་་
སུམ་གྱི་སྤྱོད་ཡུལ་དུ་འགྱུར་ཞིང་། རྣམ་ཤེས་དེའི་རྟེན་ལོངས་སྐུའི་གསུང་གིས་ཐེག་པ་ཆེན་་་་
པོའི་ཆོས་འདོམས་པར་མཛད་པའི་ཕྱིར། ཁ་ཅིག རྩ་བའི་ཐལ་འགྱུར་ལ་ཁྱབ་མེད་ཀྱི་ལན་་
བྱེད་པ་ནི་ཁས་བླངས་འགལ་བ་ཡིན་ཏེ། ངེས་པ་ལྔ་ལྡན་གྱི་གཟུགས་སྐུའི་ཡིད་ཀྱི་རྣམ་པར་་་་
ཤེས་པ་ངེས་པ་ལྔ་ལྡན་གྱི་གཟུགས་སྐུར་ཁས་ལེན་དགོས་པའི་ཕྱིར། ཡང་ན་ལོངས་སྐུའི་རང་
ལྡོག་མངོན་སུམ་དུ་རྟོགས་པའི་བྱང་འཕགས་ཡོད་པ་དང་། མཚན་དཔེའི་རྒྱུན་གཞི་ཡིན་་་་་
ཡང་། དེའི་གཞི་ལྡོག་ལ་དེ་མི་རུང་བའི་ཁྱད་པར་འབྱེད་པར་ཤེས་པར་བྱའོ། །ཞིབ་ཏུ་་་་་
གཞན་དུ་བཤད་ཡོད་དོ།།
• 12 •



（གཉིས་པ） སྐྱབས་སུ་སོང་ནས་བྱ་བ་ཁྱད་པར་ཅན་ལ་
འཇུག་པའི་དགོས་འབྲེལ་ངག་བཤད་པ།
གཉིས་པ་སྐྱབས་སུ་སོང་ནས་བྱ་བ་ཁྱད་པར་ཅན་ལ་འཇུག་པའི་ཡན་ལག་གམ། བསྟན་
བཅོས་ལ་འཇུག་པའི་ཡན་ལག་དགོས་འབྲེལ་བཤད་པ་ནི། ཁོ་ན་རེ། རྟོག་པ་སྔོན་དུ་གཏོང་
བ་དག་བྱ་བ་འགའ་ཡང་མ་མཐོང་བར་ཡུལ་ཁྱད་པར་ཅན་ལ་ཕྱག་མི་བྱེད་པས། བྱ་བ་གང་་
རྩོམ་པ་ཡིན་ཞེ་ན། བསྟན་བཅོས་རྩོམ་པའི་བྱ་བ་ལ་འཇུག་གོ། །བསྟན་བཅོས་རྩོམ་པ་ལ་་་་
དགོས་པ་ཅི་ཞིག་མཐོང་ཞེ་ན། བཤད་དུ་ཡོད་དེ། དངོས་བསྟན་ཉན་པ་པོའི་སྣོད་ཀྱི་སྐྱོན་་
ངོས་བཟུང་ནས་རང་ལ་ལྟོས་པའི་དགོས་པ་དང་། ཤུགས་བསྟན་སྣོད་ཀྱི་མཚན་ཉིད་ངོས་་་
བཟུང་ནས་གཞན་ལ་ལྟོས་པའི་དགོས་པ་གཉིས་སུ་ཡོད་པའི་ཕྱིར། །དང་པོ་གྲུབ་སྟེ། སྐྱེ་བོ་
ཕལ་ཆེར་ཕལ་ལ་ཆགས་ཤིང་ཤེས་རབ་རྩལ་མེད་་པས་ན་ལེགས་བཤད་རྣམས། །དོན་དུ་མི་་་་
གཉེར་ཁོ་ནར་མ་ཟད་ཕྲག་དོག་དྲི་མ་དག་གིས་སྡང་བ་ཡང་། །ཡོངས་གྱུར་དེས་ན་བདག་ལ་
འདི་ནི་གཞན་ལ་ཕན་པ་ཡིན་ཞེས་བསམ་པའང་མེད། །སེམས་ནི་ཡུན་རིང་ལེགས་བཤད་་་་
གོམས་པ་ལྷུར་ལེན་བསྐྱེད་ཕྱིར་འདི་ལ་དགའ་བ་སྐྱེས། །ཞེས་འབྱུང་བ་ལས། ཉན་པ་པོའི་སྐྱེ་
བོ་ཕལ་ཆེར་བྱ་བ་ཕལ་པ་ལ་ཆགས་པ་དང་། ལེགས་ཉེས་འབྱེད་པའི་ཤེས་རབ་ཀྱི་རྩལ་མེད་་
པ་དང༌། ལེགས་བཤད་ལ་དོན་གཉེར་མེད་པ་དང་། བློ་གཟུ་བོར་མི་གནས་པས་བསྟན་་་་་
བཅོས་འདི་གཞན་ལ་ཕན་པ་རྒྱ་ཆེན་པོ་འབྱུང་སྙམ་དུ་མི་སེམས་ལ། རྒྱུ་དེས་ན་རྩོམ་པ་པོ་རང་
ཉིད་ཀུན་བཏུས་ལ་གོམས་པ་འཕེལ་བའི་ཕྱིར་དུ་རྣམ་འགྲེལ་རྩོམ་པ་ཡིན་ཞེས་བསྟན་པ་ཡིན་
པའི་ཕྱིར་ཏེ། ཤཱར། བསྟན་བཅོས་རྣམ་འགྲེལ་ཞེས་བྱ་བ་ནི། ལེགས་པར་བྱེད་པ་ནི། །
མཁས་པ་དག་ཁོ་ན་ཡིན་མོད་ཀྱི། འོན་ཀྱང་ཉན་པ་པོའི་སྐྱོན་མང་བས་ཕན་པ་ཡོད་བཞིན་དུ་
ཡང་མེད་པ་སྐད་དུ་བྱས་ནས། ལེགས་པར་བཤད་པ་ལ་གོམས་པས་བསྒོམས་པའི་སེམས་ཁོ་
ན་བསྟན་བཅོས་རྩོམ་པའི་རྒྱུ་ཡིན་པར་བསྟན་པར་བྱ་བ་དང༌། དོན་ཆེན་པོ་ཉམས་པར་་་་་
འགྱུར་བའི་རྒྱུའི་ཉེས་པ་འདི་ནི་དོར་བར་རིགས་སོ། །ཞེས་བྱ་བར་འདིར་ཡང་ཚིག་ཟུར་གྱིས་
， 13 •



བསྟན་པའི་ཕྱིར། ཚིགས་སུ་བཅད་པ་གཉིས་པ་སྐྱེ་བོ་ཕལ་ཆེར་ཞེས་བྱ་བ་ལ་སོགས་པ་སྨོས་སོ། །
ཞེས་དང་། བྲམ་ཟེའི་འགྲེལ་པར་ཡང་། དེ་དང་མཐུན་པར་འབྱུང་བའི་ཕྱིར། དོན་བསྡུས་
ན་སློབ་དཔོན་གྱིས་བསྟན་བཅོས་འདི་གཞན་ཁོ་ནའི་ཆེད་དུ་མི་རྩོམ་པར། རང་དོན་དུ་རྩོམ་
པའི་རྒྱུ་མཚན་ཡོད་དེ། སྐྱེ་བོ་ཕལ་ཆེར་ལེགས་བཤད་རྟོགས་པའི་མཐུན་རྐྱེན་དང་བྲལ་ཞིང༌།
འགལ་རྐྱེན་གྱིས་ཟིན་པས་རྩོམ་པ་པོ་རང་ཉིད་ལེགས་བཤད་ལ་གོམས་པ་འཕེལ་བའི་ཆེད་དུ་་
དེ་ལྟར་རྩོམས་པའི་ཕྱིར། །རྩ་རྟགས་གཉིས་པ་གྲུབ་སྟེ། གདུལ་བྱ་རྣམས་སྣོད་ཀྱི་སྐྱོན་གོང་དུ་
སྨོས་པ་བཞི་པོ་སྤོང་ལ། གཟུར་གནས་བློ་ལྡན་དོན་གཉེར་བའི། །ཉན་པོ་སྣོད་ཅེས་བྱ་བར་
བཤད། །ཅེས་གསུངས་པ་ལྟར་གྱི་སྣོད་ཀྱི་མཚན་ཉིད་དེ་དག་དང་ལྡན་པར་གྱིས་ཤིག་ཅེས་
ཤུགས་ལ་འཕངས་ནས་བསྟན་པའི་ཕྱིར། དེས་ན་བདག་ལ་འདི་ནི་ཞེས་པ་ནས། བསམས་་
པའང་ཡིན་ཞེས་དང་། ལེགས་བཤད་གོམས་པ་ལྷུར་ལེན་སྐྱེད་ལ་ཕྲག་དོག་དྲི་མ་དག་གིས་མི་
སྡང་བར་ཡང་། །ཡོངས་གྱུར་ཕྱིར་འདི་ལ་དགའ་བ་སྐྱེས། །ཞེས་སྦྱར་བར་བྱ་སྟེ། ས་བཅད་
ཆེན་མོར། ་ སྙིང་རྗེ་བསྟན་བཅོས་རྩོམ་པའི་རྒྱུར་བསྟན་ནས་གཞན་ལ་ལྟོས་པའི་དགོས་པ།
ཞེས་འབྱུང་བ་དང་། རྣམ་བཤད་འདིར་ཡང་། སྙིང་རྗེ་བསྟན་བཅོས་རྩོམ་པའི་རྒྱུར་བསྟན་
པ་དང་། ཞེས་འབྱུང་བ་ལས། སློབ་དཔོན་ཕྱོགས་གླང་ལ་སྨོད་པའི་སྐྱེ་བོ་རྣམས་ཀྱི་མི་དགེ་
བ་བཟློག་པའི་ཕྱིར་དུ། བྱམས་པ་དང་སྙིང་རྗེས་ཀུན་ནས་བསླངས་ཏེ་བསྟན་བཅོས་རྩོམ། །
ཞེས་བསྟན་པ་ཡིན་པའི་ཕྱིར་ཏེ། ཤཱར། གཞན་དག་ནི་གཞན་དུ་འཆད། སློབ་དཔོན་ཆོས་
ཀྱི་གྲགས་པ་འདི་ཅིའི་ཕྱིར་ཚད་མ་ཀུན་ལས་བཏུས་པའི་རྣམ་འགྲེལ་གྱི་ཚུལ་དུ་འཆད་པར་་་་
བྱེད་ཀྱི་རང་འགའ་ཁོ་ནའི་བསྟན་བཅོས་ནི་མ་ཡིན་ཞེས་འདྲི་བའི་སྐབས་འདིར་སྐྱེ་བོ་ཕལ་་་་
ཆེར་ཞེས་བྱ་བ་ལ་སོགས་པ་སྨོས་ཏེ། ཚིགས་སུ་བཅད་པ་འདིའི་བསྡུས་པའི་དོན་ནི། བདག་
ནི་སེམས་པ་དང་སྙིང་རྗེས་ཚད་མ་ཀུན་ལས་བཏུས་པ་བཤད་པར་སེམས་ལ་འདོད་པ་སྐྱེས་སོ་
ཞེས་བྱ་བ་འདི་ཡིན་ནོ། །སེམས་པ་དང་སྙིང་རྗེ་དག་ནི་སློབ་དཔོན་ཕྱོགས་ཀྱི་གླང་པོས་མཛད་
པའི་བསྟན་བཅོས་ཕན་པ་ཆུང་བ་ཉིད་ཀྱི་ཕྱིར་དང་། ཕན་པ་ཆུང་བ་ཡང་ཉན་པ་པོའི་སྐྱེ་་་
བོའི་ཉེས་པ་ལས་གྱུར་པས་སོ། །ཞེས་གསུངས། ཁོ་ན་རེ། ལེགས་བཤད་གོསས་པ་ལྷུར་ལེན་
བསྐྱེད་ལ་ཕྲག་དོག་དྲི་མ་དག་གིས་མི་སྡང་བར་ཡང་། ཡོངས་འགྱུར་ཕྱིར་འདི་ལ་དགའ་བ་་་
སྐྱེས་ཞེས་པ་མི་འཐད་དེ། ཚིག་སྔ་ཕྱི་རྣམས་ཀྱི་བར་དུ་ཚིག་གཞན་གྱིས་ཆོད་པའི་ཕྱིར་རོ། །
• 14 •



ཞེ་ན། སྐྱོན་མེད་དེ། བར་དུ་ཆོད་ཀྱང་འབྲེལ་ཆགས་སུ་ཡོད་པའི་ཕྱིར། ཤཱར། ཅི་ལྟ་བུ་་་
ཞིག་ལ་ཞེ་ན། ལེགས་བཤད་གོམས་པ་ལྷུར་ལེན་བསྐྱེད་པ་ལའོ། །བར་དུ་ཆོད་ཀྱང་འབྲེལ་བ་
ནི། །རང་ན་འདུག་ཀྱང་དེ་དང་དེར། །ཞེས་འབྱུང་བའི་ཕྱིར། ཞེས་གསུངས། དོན་བསྡུ་
ན། སློབ་དཔོན་གྱིས་བསྟན་བཅོས་རྩོམ་པ་ལ་གཞན་དོན་གྱི་དགོས་པ་ཡོད་དེ། གཞན་གྱི་
སྡུག་བསྔལ་གཞོམ་པའི་ཆེད་ཡིན་པའི་ཕྱིར། འོ་ན། སྐབས་འདིར་བསྟན་པའི་དགོས་སོགས་
ཆོས་བཞི་པོ་གང་ཡིན་ཞེ་ན། བཤད་དུ་ཡོད་དེ། རྟོགས་གེའི་ཚིག་དོན་བརྒྱད་བསྟན་བཅོས་
ཀྱི་བརྗོད་བྱ། བསྟན་བཅོས་ཀྱི་ཆེད་དུ་བྱ་བའི་གདུལ་བྱས་བསྟན་བཅོས་ལ་བརྟེན་ནས་དེ་་་་
བརྒྱད་རྟོགས་པ་དགོས་པ། དེ་ལ་བརྟེན་ནས་གདུལ་བྱས་མི་གནས་པའི་མྱང་འདས་ཐོབ་པ་་
ཉིད་དགོས་དང༌། དེ་དག་ཕྱི་མ་ཕྱི་མ་སྔ་མ་སྔ་མ་ལ་འབྲེལ་བ་དེ་འབྲེལ་པ་ཡིན་པའི་ཕྱིར།།
གཉིས།
བཤད་པ་ཉིད་ཉེ་བར་འགོད་པ་འཆད་པ།
（དང་པོ)
གཏན་ཚིགས་ཡང་དག་གི་མཚན་ཉིད་འཆད་པ།
གཉིས་པ་བཤད་པ་ཉེ་བར་འགོད་པ་ནི། འོ་ན། འདི་ལ་དགའ་བ་སྐྱེས་ཞེས་ཀུན་་་་་
བཏུས་ཀྱི་དགོངས་འགྲེལ་དུ་བསྟན་བཅོས་འདི་རྩོམ་པར་དམ་བཅའ་ན། མདོ་དོན་འཆད་་་་
ཚུལ་དེ་ཇི་ལྟ་བུ་ཞེ་ན། བཤད་དུ་ཡོད་དེ། ལེའུ་དང་པོས་ཚད་མ་མདོའི་དོན་འཆད་བྱེད་ཀྱི་
ཐབས་རང་དོན་རྗེས་དཔག་བསྟན། ལེའུ་ཕྱི་མ་གསུམ་གྱིས་ཐབས་དེ་ལ་བརྟེན་ནས་ཚད་མ་་་
མདོའི་དོན་འཆད་པར་བྱེད་པའི་ཕྱིར། འོ་ན་བསྟན་བཅོས་འདིར། རང་དོན་རྗེས་དཔག་་་
དང་པོར་འཆད་མི་རིགས་པར་འགྱུར་ཏེ། བཤད་བྱ་ཀུན་བཏུས་སུ་མངོན་སུམ་དང་པོར་་་་་
བསྟན་པའི་ཕྱིར་ཞེ་ན། སྐྱོན་མེད་དེ། འདིར་དགོས་པའི་དབང་གིས་རང་དོན་ལེའུ་དང་་་་
པོར་བཤད་པའི་ཕྱིར། དགོས་པ་ནི་དོན་དང་དོན་མ་ཡིན་པ་རྣམ་པར་འབྱེད་པའི་ཕྱིར་དུ་་་་
ཡིན་ལ། དེ་འབྱེད་པ་ཚུར་མཐོང་རྣམས་ཀྱིས་རྗེས་དཔག་ལ་རགས་ལས་པ་ཡིན་ཏེ། རང་་་་
འགྲེལ་ལས། དོན་དང་དོན་མ་ཡིན་པ་རྣམ་པར་འབྱེད་པ་ནི་རྗེས་སུ་དཔག་པ་ལ་བརྟེན་པའི་
ཕྱིར་ལ། ཞེས་དང༌། ཤཱར། གལ་ཏེ་སློབ་དཔོན་ཆོས་ཀྱི་གྲགས་པས་ཚད་མ་ཀུན་ལས་བཏུས་
• 15 •



པ་འཆད་པར་བཞེད་ན། ཅིའི་ཕྱིར་རང་འགར་རྗེས་སུ་དཔག་པ་འདི་རྣམ་པར་འཇོག་སྙམ་་་
པའི་ཐེ་ཚོམ་བསལ་བའི་ཕྱིར། དོན་དང་དོན་མ་ཡིན་པ་ཞེས་བྱ་བ་ལ་སོགས་པ་སྨོས་ཏེ།
ཞེས་དང་། བྲམ་ཟེར་ཡང་། ཚད་མ་ཀུན་ལས་བཏུས་པའི་འགྲེལ་པ་ཡིན་ཡང་། དེའི་རིམ་
པ་དོར་ཏེ་ཕྱོགས་ཆོས་ཞེས་བྱ་བ་ལ་སོགས་པས། དང་པོར་རྗེས་སུ་དཔག་པ་བརྗོད་པ་གང་་་
ཡིན་པ་དེ་མི་རིགས་པར་མི་འགྱུར་བར་བྱ་བའི་ཕྱིར་འགྲེལ་པས་དགོས་པ་བཤད་པ་ནི། དོན་
དང་ཞེས་བྱ་བ་ལ་སོགས་པ་ཡིན་ནོ། །ཞེས་གསུངས་པའི་ཕྱིར། འདིར་བསྟན་དོན་དང་དོན་
མ་ཡིན་པ་དང༌། དེ་འབྱེད་པ་རྗེས་དཔག་ལ་རག་ལས་པའི་དོན་ཀྱང་ཡོད་དེ། ཤཱར། དེ་ལྟ་
བས་ན་གཞན་དུ་རྣམ་པར་བཤད་བྱ་སྟེ། དོན་ནི་སློབ་དཔོན་ཕྱོགས་ཀྱི་གླང་པོས་མཛད་པའི་
ཚད་མའི་མཚན་ཉིད་ལ་སོགས་པ་ཡིན་ཏེ། རིགས་པ་དང་ལྡན་པའི་ཕྱིར་རོ། །དོན་མ་ཡིན་
པ་ནི། མུ་སྟེགས་ཀྱིས་བྱས་པ་ཡིན་ཏེ། རིགས་པ་དང་མི་ལྡན་པའི་ཕྱིར་རོ། །དེ་ཉིད་རྣམ་་
པར་འབྱེད་པ་ནི་རིགས་པ་དང་ལྡན་པ་དང་། རིགས་པ་དང་མི་ལྡན་པ་ཉིད་དུ་རྣམ་པར་་་་་
འཇོག་པའོ། །དེ་ནི་རྗེས་སུ་དཔག་པ་ལ་བརྟེན་པ་ཡིན་པའི་ཕྱིར། རྗེས་སུ་དཔག་པ་ཁོ་ན་ལ་་
བརྟེན་ནས་མཚན་ཉིད་ཀྱི་ཚིག་རྣམས་རིགས་པ་དང་ལྡན་པ་དང་། རིགས་པ་དང་མི་ལྡན་པ་
ཉིད་དུ་རྣམ་པར་བྱ་བ་ཡིན་གྱི། མངོན་སུམ་ལ་བརྟེན་པ་ནི་མ་ཡིན་ཏེ། དེ་ནི་རྣམ་པར་་་་་
དཔྱོད་པར་བྱེད་པ་མ་ཡིན་པའི་ཕྱིར་རོ། །ཞེས་གསུངས་པ་གོ་སླ་བ་ཡིན་པའི་ཕྱིར། བྲམ་ཟེ་
ནི་གཞན་དུ་འཆད་དེ། དེ་ཉིད་ལས། དོན་ནི་དོན་དམ་པར་ཡོད་པའི་ངོ་བོ། དོན་མ་ཡིན་
པ་ནི་དེ་ལས་བཟློག་པ་སྟེ། གཟུགས་ལ་སོགས་པ་ཀུན་རྫོབ་ཏུ་ཡོད་པའམ། གཙོ་བོ་དང་་་་
དབང་ཕྱུག་དང་། རི་བོང་གི་རྭ་ལ་སོགས་པ་མེད་པ་ཉིད་དོ། །ཞེས་གསུངས་པའི་ཕྱིར། འོ་
ན། སྤྱི་ཁྱབ་ནས་བསྟན་བཅོས་འདིར་རང་དོན་རྗེས་དང་ག་འཆད་མི་དགོས་པར་ཐལ། ཀུན་
བཏུས་སུ་བཤད་ཟིན་པས་ཟློས་པར་འགྱུར་བའི་ཕྱིར་ཞེ་ན། སྐྱོན་མེད་དེ། དེ་ལ་ལོག་རྟོག་་
ཡོད་པས་དེ་བསལ་བའི་ཕྱིར་དུ་འདིར་རྗེས་དཔག་བཤད་པའི་ཕྱིར་ཏེ། རང་འགྲེལ་ལས། །
དེ་ལ་ལོག་པར་རྟོག་པས་དེ་རྣམ་པར་བཞག་པའི་ཕྱིར་བཤད་པ། ཞེས་དང་། ཤཱར། གལ་
ཏེ་རྗེས་སུ་དཔག་པའི་མཚན་ཉིད་ནི་བཤད་ཟིན་ཏོ། །ཞེ་ན། དེ་ལ་ལོག་པར་རྟོག་པས་ཞེས་
བྱ་བ་སྨོས་ཏེ། རྗེས་སུ་དཔག་པ་དེ་ལ་རྨོངས་པས། དེ་རྣམ་པར་བཞག་པའི་ཕྱིར། རྗེས་སུ་
དཔག་པ་དེ་ལ་ལོག་པར་རྟོག་པ་བསལ་བོར་རྣམ་པར་བཞག་པའི་ཕྱིར་བསྟན་བཅོས་མཛད་་་
• 16 ，，



པས་བཤད་པའོ། །ཞེས་གསུངས། འོ་ན། རྗེས་དཔག་དང་པོར་བཤད་པ་དེ་ལྟ་ཡིན་མོད།
གཏན་ཚིགས་ཡང་དག་དང་པོར་བཤད་ནས་ཅི་བྱ་ཞེ་ན། དེ་བཤད་པས་རྗེས་དཔག་འབད་་
མེད་དུ་འགྲུབ་པའི་སྒོ་ནས་ཡིན་ཏེ། མདོར། རང་དོན་ནི། །ཚུལ་གསུམ་རྟགས་ལས་དོན་
མཐོང་ཡིན། །ཞེས་གསུངས་པ་ལྟར། རྗེས་སུ་དཔག་པའི་ཚད་མ་རྣམས་རྟེན་གཏན་ཚིགས་་
ཡང་དག་ལ་བརྟེན་ནས་རང་གི་གཞལ་བྱ་རྟོགས་པར་བྱེད་དགོས་པའི་ཕྱིར། ཤཱར། གལ་ཏེ་
རྗེས་སུ་དཔག་པ་རྣམ་པར་བཞག་པ་བྱ་བ་ཡིན་ན། ཅིའི་ཕྱིར་ཕྱོགས་ཆོས་ཞེས་བྱ་བ་ལ་སོགས་
པ་གཏན་ཚིགས་ཁོ་ན་རྣམ་པར་འཇོག་ཅེ་ན། དེ་ནི་ཉེས་པ་མེད་དེ། གཏན་ཚིགས་བྱེ་བྲག་
ཏུ་བཤད་པའི་སྒོ་ཁོ་ན་ནས། དེ་རྣམ་པར་བཞག་པར་བྱ་བ་ཡིན་པའི་ཕྱིར། ཞེས་གསུངས། །
གཏན་ཚིགས་དེ་ཡང་བསྟན་ཚུལ་ཡོད་དེ། རྟགས་ཡང་དག་མཚན་ཉིད་དང་མཚན་་་་་
གཞིའི་སྒོ་ནས་གཏན་ལ་འབེབས་བའི་ཕྱིར་ཏེ། ཕྱོགས་ཆོས་དེ་ཆས་ཁྱབ་པ་ཡི། །གཏན་་་་་
ཚིགས་དེ་ནི་རྣམ་གསུམ་ཉིད། །མེད་ན་མི་འབྱུང་ངེས་ཕྱིར་རོ། །གཏན་ཚིགས་ལྟར་སྣང་དེ་
ལས་གཞན། །ཞེས་པའི་བློ་ཀ་གཅིག་གིས། རྟགས་ཡང་དག་མཚན་ཉིད་མཚན་གཞིའི་སྒོ་་་་
ནས་མདོར་བསྟན། རྒྱུ་ལ་རང་བཞིན་ཞེས་སོགས་ཀྱིས་དེ་ཉིད་རྒྱས་པར་བཤད་པའི་ཕྱིར། །
དང་པོ་གྲུབ་སྟེ། ཤཱར། ཚིགས་སུ་བཅད་པ་འདི་ལས་ནི། རྟགས་ཡང་དག་གི་མཚན་ཉིད་་
དང༌། གྲངས་ངེས་པ་དང་། གྲངས་ངེས་པའི་རྒྱུ་མཚན། མི་མཐུན་པའི་ཕྱོགས་ལས་བཟློག་
པ་བཤད་དེ། ཕྱོགས་ཆོས་དེ་ཆས་ཁྱབ་པ་ཡི། ཞེས་བྱ་བ་ནི་མཚན་ཉིད་དོ། །ཕྱོགས་དེའི་ཆ་
ནི་སྒྲུབ་པར་འདོད་པའི་ཆོས་ཏེ། དེས་ཁྱབ་པ་ཁོ་ན་ཞེས་ངེས་པར་བཟུང་བ་ཡིན་ནོ། །རྣམ་
གསུམ་ཞེས་བྱ་བ་ནི། གྲངས་ངེས་པའོ། །མེད་ན་མི་འབྱུང་ངེས་ཕྱིར་རོ། །ཞེས་བྱ་བ་ནི། །
གྲངས་ངེས་པའི་རྒྱུ་སྟེ། མེད་ན་མི་འབྱུང་བ་ནི་གསུམ་ཁོ་ན་ལ་ངེས་པའི་ཕྱིར་རོ། །ཞེས་བྱ་བ་
ནི་ཐ་ཚིག་གོ། །གཏན་ཚིགས་ལྟར་སྣང་དེ་ལས་གཞན། ཞེས་བྱ་བ་ནི། མི་མཐུན་པའི་་་་
ཕྱོགས་ལས་བཟློག་པ་སྟེ། གཏན་ཚིགས་གསུམ་པོ་དེ་ལས་གཞན་པ་དག་ནི་གཏན་ཚིགས་ལྟར་
སྣང་བ་དག་ཡིན་ནོ། །ཞེས་གསུངས། ངག་དོན་ནི། བྱས་པ་ཆོས་ཅན། སྒྲ་མི་རྟག་པར་་་་
སྒྲུབ་པའི་རྟགས་ཡང་དག་ཡིན་ཏེ། དེ་སྒྲུབ་ཀྱི་ཚུལ་གསུམ་ཡིན་པའི་ཕྱིར། རྟགས་ཡང་དག་
ལ་འབྲས་རང་མ་དམིགས་པའི་རྟགས་ཡང་དག་གསུམ་དུ་གྲངས་ངེས་ཏེ། ཚུལ་གསུམ་ལ་་་་་
འབྲས་རང་མ་དམིགས་པའི་ཚུལ་གསུམ་གསུམ་དུ་གྲངས་ངེས་པའི་ཕྱིར་དང༌། འབྲས་རང་མ་
• 17 •



དམིགས་པའི་རྟགས་ཡང་དག་གང་རུང་མ་ཡིན་པའི་གཏན་ཚིགས་ཡིན་ན། གཏན་ཚིགས་་་་
ལྟར་སྣང་ཡིན་དགོས་པའི་ཕྱིར། ཡང་ན་རྟགས་ཡང་དག་ལ་གསུམ་དུ་གྲངས་ངེས་ཏེ།
རྟགས་ཡང་དག་གི་རྟགས་ཆོས་ཀྱི་འབྲེལ་པ་ལ་བདག་གཅིག་འབྲེལ་དང་། དེ་བྱུང་འབྲེལ་་་་
གཉིས་སུ་ངེས་པའི་ཕྱིར། བྱས་པ་ཆོས་ཅན། སྒྲ་རྟག་པར་སྒྲུབ་པའི་གཏན་ཚིགས་ལྟར་སྣང་
ཡིན་ཏེ། དེ་སྒྲུབ་ཀྱི་རྟགས་སུ་བཀོད་པ་གང་ཞིག དེ་སྒྲུབ་ཀྱི་ཚུལ་གསུམ་མ་ཡིན་པའི་ཕྱིར།
ཞེས་པའོ། །བསྟན་བཅོས་འདིར་རྟགས་ཚུལ་དང་པོ་འཆད་པའི་སྐབས་སུ་ཕྱོགས་ཆོས་ཞེས་་་
གསུངས་པ་ནི། ཀུན་བཏུས་སུ། ཕྱོགས་ཆོས་མཐུན་ཕྱོགས་ཡོད་མེད་དང་། ཞེས་སོགས་་་
འབྱུང་བ་ལ་བརྟེན་པ་ཡིན་ལ། དེ་ལྟར་གསུངས་པ་ལ་ཁོ་ན་རེ། བྱས་རྟགས་ཀྱིས་སྒྲ་ནི་རྟག་
པར་སྒྲུབ་པའི་ ཕྱི་རྒོལ་རྣམ་དག་གིས་སྒྲ་མི་རྟག་པར་སྒྲུབ་པའི་ཕྱོགས་ཚད་མས་གྲུབ་པར་ཐལ།
དེས་བྱས་པ་སྒྲ་མི་རྟག་པར་སྒྲུབ་པའི་ཕྱོགས་ཆོས་སུ་ཚད་མས་གྲུབ་པའི་ཕྱིར། དེར་ཐལ། སྒྲ་
མི་རྟག་པར་སྒྲུབ་པའི་རྟགས་ཚུལ་དང་པོ་འཆད་པའི་སྐབས་སུ། ཕྱོགས་ཆོས་མཐུ་ཕྱོགས་ཡོད་
མེད་དང་། ཞེས་སོགས་འབྱུང་རིགས་པའི་ཕྱིར་རྟགས་ཁས། རྩ་བར་འདོད་ན། དེའི་ངོ་་་
བོར་སྒྲ་མི་རྟག་པར་སྒྲུབ་པའི་རྟགས་ཡང་དག་བཀོད་པ་དོན་མེད་པར་ཐལ་ལོ། །ཞེས་ཟེར། །
ཤཱར། མདོས་ཕྱོགས་ཆོས་ཞེས་བཤད་པ་ཕྱོགས་ནི། ཆོས་དང་ཆོས་ཅན་གྱི་སྤྱི་ལ་བྱ་ལ།
གཏན་ཚིགས་ནི་སྤྱིའི་ཆོས་ཉིད་ཡིན་པ་ཕྱི་རྒོལ་ལ་མ་གྲུབ་བོ། །འོན་ཏེ་གྲུབ་ན་ནི། རྗེས་སུ་་
དཔག་པ་དོན་མེད་དོ། །ཞེ་ན། ཞེས་གསུངས། ལན་ནི། རྩ་བའི་ཐལ་འགྱུར་ལ་མ་ཁྱབ་སྟེ།
རྟགས་ཚུལ་དང་པོ་འཆད་པའི་སྐབས་སུ་ཤེས་འདོད་ཆོས་ཅན་ལ་ཕྱོགས་ཀྱི་སྒྲས་བསྟན་པའི་་་
ཕྱིར་ཏེ། རང་འགྲེལ་ལས། ཕྱོགས་ནི་ཆོས་དང་ཆོས་ཅན་ནོ། །ཞེས་གསུངས། དེ་ལ་ཁོ་ན་
རེ། སྒྲ་མི་རྟག་པར་སྒྲུབ་པའི་རྟགས་ཚུལ་དང་པོ་འཆད་པའི་སྐབས་སུ། སྒྲ་ལ་སྒྲ་མི་རྟག་་་་
པར་སྒྲུབ་པའི་ཕྱོགས་ཞེས་པའི་མིང་གིས་བསྟན་པ་མི་འཐད་པར་ཐལ། དེ་ལྟར་བསྟན་པ་ལ་
དགོས་པ་མེད། རྒྱུ་མཚན་ཡང་མེད་པའི་ཕྱིར། ཞེས་རྩོད་དེ། རང་འགྲེལ་ལས། གལ་ཏེ་་
དགོས་པ་མེད་པའི་ཕྱིར། ཉེ་བར་བཏགས་པར་མི་བྱའོ། །ཞེས་ན། ཞེས་གསུངས། ཐལ་
འགྱུར་དེའི་རྟགས་དང་པོ་མ་གྲུབ་སྟེ། སྒྲ་དེ་སྒྲ་མི་རྟག་པར་སྒྲུབ་པའི་ཕྱོགས་ཀྱི་སྒྲ་མིང་དུ་་་
འཇུག་པའི་གཞི་དང་། དེ་སྒྲུབ་ཀྱི་ཆོས་ཅན་གྱི་གཞི་མཐུན་དུ་གོ་བའི་ཆེད་དུ་ཡིན་པའི་ཕྱིར།
དེ་གོ་བའི་ཕྱིར་དུ་སྔར་ལྟར་བསྟན་པ་ལ་དགོས་པ་ཡོད་དེ། སྒྲ་མི་རྟག་པར་སྒྲུབ་པའི་ཆོས་་་་
• 18 •



ཅན་གྱི་ཆོས་ཡིན་ན། དེ་སྒྲུབ་ཀྱི་རྟགས་ཚུལ་དང་པོ་ཡིན་པས་ཁྱབ་པ་དགག་པའི་ཆེད་དུ་ཡིན་
པའི་ཕྱིར། དེ་ལྟར་བསྟན་པས་དེ་དགག་ནུས་ཏེ། དེ་ལྟར་མ་བསྟན་པར་ཆོས་ཅན་གྱི་ཆོས་
ཞེས་རང་གི་མིང་སྨོས་ན། དེ་སྒྲུབ་ཀྱི་ཆོས་ཅན་གྱི་ཆོས་ཡིན་ན། དེ་སྒྲུབ་ཀྱི་རྟགས་ཚུལ་དང་
པོ་ཡིན་པས་ཁྱབ་པར་འགྱུར་ལ། དེ་ལྟར་ན། མིག་ཤེས་ཀྱི་བཟུང་བྱ་སྒྲ་མི་རྟག་པར་སྒྲུབ་་་་
པའི་རྟགས་ཚུལ་དང་པོ་དང་། སྒྲ་རྟག་པར་སྒྲུབ་པའི་རྟགས་ཚུལ་དང་པོར་ཐལ་བར་འགྱུར་
བའི་ཕྱིར་ཏེ་མིག་ཤེས་ཀྱི་གཟུང་བྱ་སྒྲ་མི་རྟག་པ་སྒྲུབ་པའི་ཆོས་ཅན་གྱི་ཆོས་ཡིན་པ་གང་ཞིག
སྒྲ་རྟག་པར་སྒྲུབ་པའི་ཆོས་ཅན་གྱི་ཆོས་ཀྱང་ཡིན་པའི་ཕྱིར་། དང་པོ་དེར་ཐལ། སྒྲ་མི་རྟག་་་
པར་སྒྲུབ་པའི་མཐུན་དཔེ་ཆོས་ཅན་གྱི་ཆོས་ཡིན་པའི་ཕྱིར་ཏེ། བུམ་པའི་སྟེང་དུ་འགོད་ཚུལ་
དང་མཐུན་པར་གྲུབ་པའི་ཕྱིར། རྟགས་གཉིས་པ་དེར་ཐལ། སྒྲ་རྟག་པར་སྒྲུབ་པའི་མི་་་་་
མཐུན་དཔེ་ཆོས་ཅན་གྱི་ཆོས་ཡིན་པའི་ཕྱིར་ཏེ། བུམ་པའི་སྟེང་དུ་འགོད་ཚུལ་དང་མཐུན་་་་
པར་གྲུབ་པའི་ཕྱིར། མིག་ཤེས་ཀྱི་གཟུང་བྱ་སྒྲ་མི་རྟག་པར་སྒྲུབ་པའི་རྟགས་ཚུལ་དང་པོ་དང་།
སྒྲ་རྟག་པར་སྒྲུབ་པའི་རྟགས་ཚུལ་དང་པོར་ཐལ་བར་འདོད་དོ། ཞེ་ན། འོ་ན། སྐད་ཅིག་
མ་མ་ཡིན་པ་དང་། ཆོས་ཀྱི་གཞི་མཐུན་པ་སྒྲ་མི་རྟག་པར་སྒྲུབ་པའི་རྟགས་ཚུལ་དང་པོ་ཡིན་
པར་ཐལ། མིག་ཤེས་ཀྱི་གཟུང་བྱ་སྒྲ་མི་རྟོག་པར་སྒྲུབ་པའི་རྟགས་ཚུལ་དང་པོ་ཡིན་པ་གང་་་
ཞིག རྒྱུ་མཚན་མཚུངས་པའི་ཕྱིར་འདོད་ན། ཚུལ་གསུམ་ལ་རྟགས་ཡང་དག་གིས་ཁྱབ་པ་་་
རྩུབ་པའི་ནུས་པ་མེད་པར་ཐལ། མིག་ཤེས་ཀྱི་གཟུང་བྱ་སྒྲ་མི་རྟག་པར་སྒྲུབ་པའི་ཚུལ་གསུམ་
དང༌། སྐད་ཅིག་མ་མ་ཡིན་པ་དང་ཆོས་ཀྱི་གཞི་མཐུན་སྒྲ་རྟག་པར་སྒྲུབ་པའི་ཚུལ་གསུམ་ཡིན་
པ་་ གང་ཞིག དེ་གཉིས་སོ་སོར་དེ་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར། རྟགས་དང་པོ་
གིས་སྡོམས་པ་དེར་ཐལ། མིག་ཤེས་ཀྱི་གཟུང་བྱ་སྒྲ་མི་རྟག་པར་སྒྲུབ་པའི་རྟགས་ཚུལ་དང་
པོ་དང་རྗེས་ཁྱབ་ཡིན། སྐད་ཅིག་མ་མ་ཡིན་པ་དང་། ཆོས་ཀྱི་གཞི་མཐུན་སྒྲ་རྟག་པར་སྒྲུབ་
པའི་རྟགས་ཚུལ་དང་པོ་དང་རྗེས་ཁྱབ་ཡིན་པའི་ཕྱིར། སྔ་ཕྱི་གཉིས་ཀའི་རྟགས་ཚུལ་དང་པོ་
ཡིན་པ་ཕྱིས་ལ་སོང་ཞིང་། རྗེས་ཁྱབ་ཡིན་པ་རང་ལུགས་སུ་བྱེད་དགོས་པའོ། །རྩ་བའི་ཐལ་
འགྱུར་གྱི་རྟགས་གཉིས་པ་མ་གྲུབ་སྟེ། སྒྲ་དེ་སྒྲ་མི་རྟག་པར་སྒྲུབ་པའི་ཕྱོགས་མཚན་ཉིད་པ་་་
དེའི་ཕྱོག་་་གཅིག་ཡིན་པའི་སྒོ་ནས་དེ་ལྟར་བསྟན་པའི་ཕྱིར། དཔེན་ན། རས་ཡུག་གི་་་་་
ཕྱོགས་གཅིག་ཚིག་པ་ལ་རས་ཡུག་ཚིག་ཅེས་བརྗོད་པ་བཞིན་ནོ། །དེ་ལྟར་ཡང་རང་འགྲེལ་་་
•
9 •



ལས། ཆོས་ཅན་གྱི་ཆོས་ཐམས་ཅད་ཡིན་པ་དགག་པའི་ཕྱིར་དང༌། དེའི་ཕྱོགས་གཅིག་ཡིན་
པའི་ཕྱིར། དེར་ཉེ་བར་གདགས་སུ་རུང་བའི་ཆོས་ཅན་ཡིན་པར་རྟོགས་པར་བྱ་བའི་ཕྱིར། །
དེ་ལྟ་ཡིན་པ་དང་། མིག་གི་གཟུང་བར་བྱ་བ་ཡིན་པའི་ཕྱིར། ཞེས་བྱ་བ་ལ་སོགས་པ་སྤངས་
པ་ཡིན་ནོ། །ཞེས་གསུངས། ཁ་ཅིག་འགྲེལ་ཚིག་འདིའི་དོན་ལ། རྟགས་ཚུལ་དང་པོ་འཆད་
པའི་སྐབས་སུ་ཤེས་འདོད་ཆོས་ཅན་ལ་ཕྱོགས་སྒྲའི་མིང་གིས་བསྟན་པ་ལ་ཆོས་ཅན། དགོས་་
པ་ཡོད་དེ། གཞི་དེ་དོན་དེར་སྒྲུབ་པའི་རྟགས་ཚུལ་དང་པོ་ཡིན་ན། གཞི་དེའི་ཆོས་ཡིན་པ་
ཅིག་དགོས་སོ། །ཞེས་འགོད་པ་མི་འཐད་དེ། དེ་ལྟར་ན་གང་ཟག་གི་བདག་ཚད་མས་མ་་་་
དམིགས་པ་སྒྲ་མི་རྟག་པར་སྒྲུབ་པར་བྱེད་པའི་བསྒྲུབ་བྱ་གང་ཟག་གི་བདག་མེད་དུ་སྒྲུབ་པའི་
རྟགས་ཚུལ་དང་པོ་ཡིན་པས། དེ་སྒྲ་མི་རྟག་པར་སྒྲུབ་པའི་བསྒྲུབ་བྱའི་ཆོས་སུ་ཐལ་བར་་་་་
འགྱུར་ལ། འདོད་ན། དེ་ཉིད་མི་རྟག་པར་ཐལ་བ་བཟློག་ཏུ་མེད་པའི་ཕྱིར། ཡང་ཁ་ཅིག
སྒྲ་མི་རྟག་པར་སྒྲུབ་པའི་རྟགས་ཚུལ་དང་པོ་འཆད་པའི་སྐབས་སུ། སྒྲ་ལ་སྒྲ་མི་རྟག་པར་སྒྲུབ་
པའི་ཕྱོགས་ཞེས་པའི་མིང་གིས་བསྟན་པ་ཆོས་ཅན། དགོས་པ་ཡོད་དེ། སྒྲ་དེ་སྒྲ་མི་རྟག་པར་
སྒྲུབ་པའི་ཕྱོགས་ཀྱི་མིང་གིས་གདགས་རུང་གི་ཆོས་ཅན་དུ་གོ་བའི་ཆེད་དུ་ཡིན་པའི་ཕྱིར། །
ཞེས་འགོད་པ་མི་འཐད་དེ། དེ་ལྟ་ན་བུམ་པ་སྒྲ་མི་རྟག་པར་སྒྲུབ་པའི་ཆོས་ཅན་མ་ཡིན་པར་
ཐལ་བར་འགྱུར་ལ། འདོད་ན། དེ་དེ་སྒྲུབ་ཀྱི་མཐུན་དཔེ་ཆོས་ཅན་མ་ཡིན་པར་ཐལ་བར་་
འགྱུར་ཞིང་། འདོད་ན། དེ་དེ་སྒྲུབ་ཀྱི་མཐུན་དཔེ་ཡང་དག་མ་ཡིན་པར་འགྱུར་བའི་ཕྱིར། །
ཡང་ཁ་ཅིག ཆོས་ཅན་སྔར་བཞིན་ལ། དགོས་པ་ཡོད་དེ་སྒྲ་མི་རྟག་པར་སྒྲུབ་པའི་ཚུལ་དང་
པོ་འཆད་པའི་སྐབས་ཀྱི་སྒྲ་མི་རྟག་པར་སྒྲུབ་པའི་ཕྱོགས་ཞེས་པའི་སྒྲ་དེ། སྒྲ་མི་རྟག་པར་སྒྲུབ་
པའི་ཤེས་འདོད་ཆོས་ཅན་ནམ་སྒྲ་ཁོ་ན་ལ་འཇུག་པར་གོ་བའི་ཆེད་དུ་ཡིན་པའི་ཕྱིར། ཞེས་་་
འགོད་པ་མི་འཐད་དེ། དེ་འདྲ་བའི་སྒྲ་དེ་དེ་སྒྲུབ་ཀྱི་ཤེས་འདོད་ཆོས་ཅན་ནམ་སྒྲ་ཁོ་ན་ལ་
འཇུག་པ་མ་ཡིན་པའི་ཕྱིར་ཏེ། སྒྲ་མི་རྟག་པར་སྒྲུབ་པའི་རྟགས་ཚུལ་དང་པོ་འཆད་པའི་་་་་
སྐབས་ཀྱི་དེ་སྒྲུབ་ཀྱི་ཕྱོགས་ཞེས་པའི་སྒྲ་འཇུག་པའི་གཞི་ཡིན་ན། སྒྲ་མི་རྟག་པར་སྒྲུབ་པའི་་་
ཤེས་འདོད་ཆོས་ཅན་དང༌། སྒྲ་གང་རུང་ཡིན་མི་དགོས་པའི་ཕྱིར་ན་ཏེ། སྒྲ་དང་མི་རྟག་་་་
པའི་ཚོགས་དོན་གྱིས་མ་ངེས་པའི་ཕྱིར། གཞཡང་། ཁྱོད་ཀྱི་ཁས་ལེན་དེ་མི་འཐད་པར་ཐལ།
སྒྲ་མི་རྟག་པར་སྒྲུབ་པའི་ཚུལ་གསུམ་འཆད་པའི་སྐབས་ཀྱི་དེ་སྒྲུབ་ཀྱི་ཕྱོགས་ཞེས་པའི་སྒྲ་དེ་སྒྲ་
• 20 •



མི་རྟག་པར་སྒྲུབ་པའི་ཤེས་འདོད་ཆོས་ཅན་ནམ། སྒྲ་ཁོ་ན་ལ་མི་འཇུག་པའི་ཕྱིར་ཏེ། དེ་་་་
སྒྲུབ་ཀྱི་གཏན་ཚིགས་ཡང་དག་འཆད་པའི་སྐབས་ཀྱི་དེ་སྒྲུབ་ཀྱི་ཕྱོགས་ཞེས་པའི་སྒྲ་དེ། སྒྲ་མི་
རྟག་པར་སྒྲུབ་པའི་ཤེས་འདོད་ཆོས་ཅན་ནམ་སྒྲ་ཁོ་ན་ལ་མི་འཇུག་པའི་ཕྱིར་ཏེ། དེ་སྒྲ་མི་་་་
རྟག་པ་ལའང་འཇུག་པའི་ཕྱིར། དེར་ཐལ། སྒྲ་མི་རྟག་པ་དེ་དེ་སྒྲུབ་ཀྱི་རྟགས་ཡང་དག་་་༌་
འཆད་པའི་སྐབས་ཀྱི་དེ་སྒྲུབ་ཀྱི་ཕྱོགས་ཞེས་པའི་སྒྲ་འཇུག་པའི་གཞི་ཡིན་པའི་ཕྱིར་ཏེ། སྒྲ་མི་
རྟག་པ་དེ་དེ་འདྲའི་སྒྲ་དངོས་མིང་དུ་འཇུག་པའི་གཞི་ཡིན་པའི་ཕྱིར། འོ་ན། ཕྱོགས་ནི་ཆོས་
ཅན་ནོ། །ཞེས་གསུངས་པ་མི་འཐད་པར་ཐལ་ལོ་ཞེ་ན། སྐྱོན་མེད་དེ། སྒྲ་མི་རྟག་པར་སྒྲུབ་
པའི་ཕྱོགས་ཆོས་ཞེས་པའི་སྒྲ་མི་རྟག་པར་སྒྲུབ་པའི་ཕྱོགས་ཞེས་པའི་སྒྲ་དེ། སྒྲའམ་སྒྲ་མི་རྟག་
པར་སྒྲུབ་པའི་ཤེས་འདོད་ཆོས་ཅན་ཁོ་ན་ལ་འཇུག་པའི་དབང་དུ་མཛད་པའི་ཕྱིར། དེ་ལ་ཁོ་
ན་རེ། དེ་ལྟ་བུའི་སྒྲ་འཇུག་པའི་གཞི་ཡིན་ན། སྒྲ་མི་རྟག་པར་སྒྲུབ་པའི་ཤེས་འདོད་ཆོས་་་
ཅན་ནམ་སྒྲ་ཡིན་དགོས་པར་ཐལ། དེ་ལྟ་བུའི་སྒྲ་དེ་དེ་དག་ཁོ་ན་ལ་འཇུག་པའི་ཕྱིར། །
འདོད་ན་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་ཆོས་ཅན། དེར་ཐལ། དེའི་ཕྱིར་ཞེ་
ན། རང་ལྡོག་ལ་འཁྲིས་པའི་ཆོས་ཅན་སྐྱོན་ཅན་ཡིན་ནོ། །ཡང་ཁོ་ན་རེ། སྒྲ་མི་རྟག་པར་
སྒྲུབ་པའི་ཆོས་ཅན་གྱི་ཆོས་ཞེས་པའི་ཆོས་ཅན་ཞེས་པའི་སྒྲ་དེ། དེ་སྒྲུབ་ཀྱི་མཐུན་དཔེ་བུམ་པ་
ལ་མི་འཇུག་པར་ཐལ། ཆོས་ཞེས་བརྗོད་པ་ཙམ་གྱིས་ཆོས་ཅན་གཅིག་ལ་བརྟེན་པར་གྲུབ། །
ཆོས་ཅན་ཞེས་ལྷག་པོ་སྨོས་པས། ཆོས་ཅན་ཁྱད་པར་ཅན་དུ་གྲུབ་པ་གང་ཞིག སྒྲ་མི་རྟག་་
པར་སྒྲུབ་པའི་ཆོས་ཅན་ཁྱད་པར་ཅན་ཞེས་པའི་སྒྲ་དེ་སྒྲ་དང་བུམ་པ་གཉིས་ཀྱི་ནང་ནས་སྒྲ་ཁོ་
ན་ལ་འཇུག་པའི་ཕྱིར། རྟགས་འདི་གྲུབ་སྟེ། སྒྲ་དེ་སྒྲ་མི་རྟག་པར་སྒྲུབ་པའི་ཆོས་ཅན་ཁྱད་
པར་ཅན་ཡིན་པར་བློས་རྟོགས་པའི་ཕྱིར་ཏེ། དེ་དེ་སྒྲུབ་ཀྱི་བསྒྲུབ་བྱ་སྒྲུབ་པའི་སྐབས་ཀྱི་ཆོས་
ཅན་ཡིན་པའི་ཕྱིར་ཞེས་ཟེར་ཏེ། རང་འགྲེལ་ལས། གལ་ཏེ་ཆོས་ཞེས་བརྗོད་པས་ཀྱང་ཆོས་
ཅན་ཡིན་པར་གཞི་ལྟར་གྲུབ་སྟེ། ཆོས་ཅན་ཞེས་སྨོས་པའི་ཤུགས་ཀྱིས་ཉེ་བའི་ཕྱིར། བསྒྲུབ་
པར་བྱ་བའི་ཆོན་ཅན་ཡིན་པར་གྲུབ་བོ། །ཞེ་ན། ཞེས་གསུངས། དེ་མི་འཐད་དེ། དེ་སྒྲུབ་
ཀྱི་ཆོས་ཅན་ཁྱད་པར་ཅན་ཞེས་པའི་སྒྲ་དེ་བུམ་པ་ལའང་འཇུག་པའི་ཕྱིར་ཏེ། བུམ་པ་དེ་སྒྲུབ་
ཀྱི་ཆོས་ཅན་ཁྱད་པར་ཅན་ཡིན་པར་བློས་རྟོགས་པའི་ཕྱིར་ཏེ། བུམ་པ་དེ་སྒྲུབ་ཀྱི་བསྒྲུབ་་་་་
སྒྲུབ་པའི་སྐབས་ཀྱི་ཆོས་ཅན་ཡིན་པའི་ཕྱིར་ཏེ། དེ་དེ་སྒྲུབ་ཀྱི་མཐུན་དཔེ་ཆོས་ཅན་ཡིན་པའི་
• 21 •



ཕྱིར་ཏེ། དེ་དེ་སྒྲུབ་ཀྱི་མཐུན་དཔེ་ཡང་དག་ཡིན་པའི་ཕྱིར། དེ་ལྟར་ཡང་རང་འགྲེལ་ལས།
མ་ཡིན་ཏེ། དཔེའི་ཆོས་ཅན་ཡང་ཉེ་བའི་ཕྱིར། ཞེས་གསུངས། ཁོ་ན་རེ། སྒྲ་མི་རྟག་པར་
སྒྲུབ་པའི་ཆོས་ཅན་གྱི་ཆོས་ཞེས་པའི་དེ་སྒྲུབ་ཀྱི་ཆོས་ཅན་ཞེས་པའི་སྒྲ་དེ་རྩོད་གཞི་སྒྲ་ཁོ་ན་ལ་
འཇུག་ཅིང་མཐུན་དཔེ་ལ་མི་འཇུག་པར་ཐལ། དེ་སྒྲུབ་ཀྱི་རྟགས་ཚུལ་དང་པོ་འཆད་པའི་་་་
སྐབས་སུ། བྱས་པ་དེ་སྒྲུབ་ཀྱི་མཐུན་དཔེ་ལ་ཡོད་པར་བསྟན་པ་ལ་དགོས་པ་མེད་པའི་ཕྱིར་ཏེ།
དེ་ཆས་ཁྱབ་ཅེས་བྱས་རྟགས་ཀྱི་དེ་སྒྲུབ་ཀྱི་རྗེས་ཁྱབ་སྟོན་པའི་ཚིག་ལས་བྱས་པ་དེ་སྒྲུབ་ཀྱི་་་་་
མཐུན་དཔེ་ལ་ཡོད་པར་རྟོགས་ནུས་པའི་ཕྱིར་ཏེ། དེ་ལས་བྱས་པ་དེ་སྒྲུབ་ཀྱི་མཐུན་ཕྱོགས་ཁོ་
ན་ལ་ཡོད་པར་རྟོགས་ནུས་པ་གང་ཞིག བྱས་པ་དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པར་་་
ཚད་མས་གྲུབ་པའི་གང་ཟག་ཡིན་ན། བྱས་པ་དེ་སྒྲུབ་ཀྱི་མཐུན་དཔེ་ལ་ཡོད་པར་གྲུབ་པའི་་་
གང་ཟག་ཡིན་དགོས་པའི་ཕྱིར་ཞེས་ཟེར་ཏེ། རང་འགྲེལ་ལས། དེ་ཆས་ཁྱབ་ཅེས་བྱ་བས་་་
དཔེ་ཆོས་ཅན་ལ་ཡོད་པར་གྲུབ་པས། ཆོས་ཅན་གྱི་ཆོས་ཞེས་སྨོས་པའི་ཕྱིར། བསྒྲུབ་པར་བྱ་
བའི་ཆོས་ཅན་ཡིན་པར་བཟུང་ངོ༌། །ཞེ་ན། ཞེས་གསུངས། འདིའི་ལན་ལ་གཉིས་ཏེ།
གྲུབ་ཟིན་མི་འཐད་པ་དང་། གྲུབ་ཟིན་ཡང་ཟློས་སྐྱོན་དུ་མི་འཐད་པའོ། །དང་པོ་ནི། བྱས་
པ་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་ཡོད་པར་གྲུབ་པའི་གང་ཟག་ཡིན་ན། བྱས་
པ་བུམ་པ་ལ་ཡོད་པར་གྲུབ་པའི་གང་ཟག་ཡིན་པས་ཁྱབ་པ་མི་འཐད་པར་ཐལ། བྱས་པ་མི་་
རྟོག་ཁོ་ན་ལ་ཡོད་པར་གྲུབ་པའི་གང་ཟག་ཡིན་ན། བུམ་པ་བྱས་པར་གྲུབ་པའི་གང་ཟག་ཡིན་
མི་དགོས་པའི་ཕྱིར། བསལ་བ་ཁས་བླངས། རྟགས་དེར་ཐལ། བྱས་པ་མི་རྟག་པ་ཁོ་ན་ལ་
ཡོད་པར་གྲུབ་པའི་གང་ཟག་ཡིན་ན། བུམ་པ་མི་རྟག་པར་གྲུབ་པའི་གང་ཟག་ཡིན་མི་དགོས་
པ་གང་ཞིག རྒྱུ་མཚན་མཚུངས་པའི་ཕྱིར། དང་པོ་དེར་ཐལ། བྱས་རྟགས་ཀྱིས་བུམ་པ་མི་
རྟག་པར་སྒྲུབ་པའི་རྗེས་ཁྱབ་གྲུབ་པའི་གང་ཟག་ཡིན་ན། དེ་སྐོར་གྱི་བསྒྲུབ་བྱ་གྲུབ་པའི་གང་
ཟག་ཡིན་མི་དགོས་པའི་ཕྱིར། གཉིས་པ་ནི། འོ་ན། ཚུལ་གསུམ་པ་སྟོན་པའི་སྒྲ་ཟློས་པའི་
སྐྱོན་ཅན་དུ་ཐལ། ཚུལ་གཉིས་པ་སྟོན་པ་ན། བྱས་པ་སྒྲ་མི་རྟག་པར་སྒྲུབ་པའི་མཐུན་ཕྱོགས་
ཁོ་ན་ལ་ཡོད་པར་བསྟན་པས། དེ་སྒྲུབ་ཀྱི་མི་མཐུན་ཕྱོགས་ལ་མེད་པར་གྲུབ་ཟིན་པའི་ཕྱིར།
ཁྱས་པ་ཁས། ཁོ་ན་རེ། སྐྱོན་མེད་དེ། དེ་གྲུབ་ཟིན་ཀྱང་། རྗེས་སུ་འགྲོ་ལྡོག་གི་ཁྱབ་པ་་་
གང་རུང་གཅིག་དངོས་སུ་བརྗོད་པས་ཀྱང་གཉིས་པ་འཕེན་པའི་སྦྱོར་བའི་དབྱེ་བ་བསྟན་པའི་
• 22 •



དོན་དུ་ཡིན་པའི་ཕྱིར་ཞེ་ན། འོ་ན། ཆོས་ཅན་གྱི་ཆོས་ཞེས་པའི་ཆོས་ཅན་གྱི་སྒྲས་མཐུན་་་་
དཔེ་བཟུང་ན། དེ་ཆས་ཁྱབ་ཅེས་རྗེས་ཁྱབ་སྟོན་པའི་སྒྲ་ལས་མཐུན་ཕྱོགས་ཁོ་ན་ལ་རྟགས་་་་
ཡོད་པར་གྲུབ་ཟིན་པ་དང་ཟློས་པའི་སྐྱོན་དུ་མི་འགྱུར་བར་ཐལ། མཐུན་དཔེ་ལ་ཡོད་པར་་་
གྲུབ་ཟིན་ཡང་། དེ་ཉིད་ཡང་བསྣན་ནས་ངེས་པའི་ཕྱིར་དུ་བསྟན་ནམ་སྙམ་པའི་དོགས་པ་མི་
ཆོད་པའི་ཕྱིར། དེ་ལྟར་ཡང་། རང་འགྲེལ་ལས། གྲུབ་བཞིན་དུ་བསྣན་པའི་ཕྱིར་ཡང་སྨོས་
པར་འགྱུར་ཏེ། མཐུན་པ་ཁོ་ན་ལ་ཡོད་པ་ཞེས་པས་མི་མཐུན་པ་ལས་ལྡོག་པར་གྲུབ་མོད་ཀྱི།
གྲུབ་པར་བྱ་བ་མེད་པ་ལ་མེད་པ་སྨོས་པ་བཞིན་ནོ། །ཞེས་གསུངས། དེས་ན་ཚུལ་དང་པོ་་་
སྟོན་པའི་སྐབས་སུ། རྩོད་གཞི་ལ་ཕྱོགས་ཀྱི་སྒྲས་སྟོན་རིགས་ཀྱི་ཆོས་ཅན་རང་མིང་གིས་སྨོས་
མི་རིགས་པར་ཐལ། ཆོས་ཅན་རང་མིང་གིས་སྨོས་ན། སྐྱོན་དེ་དག་རིམ་པར་སྤངས་དགོས་
པས་རྟོགས་པར་དཀའ་ལ། ཕྱོགས་ཀྱི་སྒྲས་སྨོས་ན་དེ་དག་འབད་མེད་དུ་སྤངས་ནས་རྩོད་པ་
གཞི་བདེ་བླག་ཏུ་གོ་བའི་ཕྱིར་ཏེ། རང་འགྲེལ་ལས། ཤུགས་ཀྱི་དོན་གོ་ན་རྟོགས་པར་དཀའ་
བ་ཡོངས་སུ་སྤངས་པའི་ཕྱིར་ཡང་ཕྱོགས་ཞེས་སྨོས་པ་ཡིན་ནོ། །ཞེས་གསུངས། ཡང་ཁ་ཅིག
སྒྲས་མ་བཤད་པ་བསྡུ་བའི་དབང་དུ་བྱས་ན། ཁོ་ན་རེ། ཚུལ་དང་པོ་འཆད་པའི་སྐབས་སུ།
རྩོད་གཞི་ལ་ཕྱོགས་སྒྲས་གདགས་པ་དང་ཆོས་ཅན་རང་མིང་གིས་སྨོས་པ་གཉིས་ཀ་མི་འཐད་་
ཀྱང་། དེའི་སྐབས་སུ་ཤེས་འདོད་ཆོས་ཅན་གྱི་ཆོས་ཞེས་དངོས་མིང་གིས་སྨོས་རིགས་སོ། །
ཞེས་ཟེར་ན། དེ་མི་འཐད་དེ། དེ་ལྟར་ན་སྐབས་འདིའི་གཞུང་ཚིག་མང་བོར་འགྱུར་བ་དང་།
སྡེབ་སྦྱོར་ཉམས་པའི་སྐྱོན་དུ་འགྱུར་བའི་ཕྱིར། ཤཱ་ཀྱར། དེ་ལྟ་བས་ན་ཕྱོགས་གཞན་ལ་་་་
འཆེལ་ན་གཞུང་མང་བ་དང་། ཚིག་ལེའུར་བྱས་པ་ཉམས་པར་འགྱུར་བས་ཡང་ཞེས་མ་་་་
བཤད་པ་བསྡུ་བར་བྱ་བ་ཡིན་ནོ། །ཞེས་གསུངས། ཇི་སྐད་དྲངས་པའི་འགྲེལ་པ་དང་མཐུན་
པར། རིགས་གཏེར་དུའང༌། ཆོས་ཅན་སྨོས་ན་འཁྲུལ་གཞི་ཡོད། །མཐའ་རྣམས་བཀོག་ན་
ཡུན་རིང་འགོར། །དངོས་མིང་བརྗོད་ན་སྡེབ་སྦྱོར་ཉམས། །བདེ་བླག་རྟོགས་ཕྱིར་ཕྱོགས་་་
ཞེས་སྨོས། །ཞེས་འབྱུང་། གོང་དུ་བརྗོད་པ་རྣམས་ལ་པཎྜི་ཏ་སུར་ཐེང་པོ་ན་རེ། ཆོས་ཚན་
རང་མིང་གིས་སྨོས་པ་ལ་བརྗོད་པའི་ཉེས་པ་ཁྱེར་རང་ལའང་འཇུག་སྟེ། ཚུལ་དང་པོ་འཆད་
པའི་སྐབས་སུ་ཕྱོགས་ཆོས་ཞེས་བརྗོད་མི་རིགས་པར་ཐལ། དེ་བརྗོད་པས་ཚུལ་དང་པོ་བདེ་་
བླག་ཏུ་རྟོགས་མི་ནུས་པའི་ཕྱིར་ཏེ། དེ་བརྗོད་པས་སྒྲའི་ཆོས་དང་། མི་རྟག་པའི་ཆོས་དང༌།
• 23 •



དེ་གཉིས་ཀྱི་ཚོགས་དོན་གྱི་ཆོས་གསུམ་རེ་རེ་ནས་སྒྲ་མི་རྟག་པར་སྒྲུབ་པའི་རྟགས་ཚུལ་དང་པོ་
ཡིན་ནམ་སྙམ་དུ་དོགས་པར་འགྱུར་བའི་ཕྱིར་ཏེ། སྒྲ་སོགས་རེ་རེ་ལའང་། སྒྲ་མི་རྟག་པར་
སྒྲུབ་པའི་ཕྱོགས་ཞེས་པའི་སྒྲ་འཇུག་པའི་ཕྱིར། འཁོར་གསུམ་ཞེས་ཟེར། ཐལ་འགྱུར་ཕྱི་མ་་
འདི་ལ་མ་ཁྱབ་སྟེ། དེ་གསུམ་རེ་རེ་ནས་དེ་སྒྲུབ་ཀྱི་རྟགས་ཚུལ་དང་པོ་ཡིན་ནམ་སྙམ་པའི་་་་
དོགས་པ་དེ་སྒྲ་ལ་སྒྲ་མི་རྟག་པར་སྒྲུབ་པའི་ཕྱོགས་ཆོས་ཞེས་པའི་སྒྲ་མི་རྟག་པར་སྒྲུབ་པའི་་་་་
ཕྱོགས་ཞེས་པའི་སྒྲས་བསྟན་པ་ལ་བརྟེན་ནས་སེལ་ནུས་པའི་ཕྱིར་ཏེ། དེར་ཉེ་བར་གདགས་་
སུ་རུང་བའི་ཆོས་ཅན་ཡིན་པར་རྟོགས་པར་བྱ་བའི་ཕྱིར། ཞེས་བྱ་བ་འདིས། སྒྲ་མི་རྟག་པར་
སྒྲུབ་པའི་ཕྱོགས་ཆོས་ཞེས་པའི་སྒྲ་མི་རྟག་པར་སྒྲུབ་པའི་ཕྱོགས་ཞེས་པའི་སྒྲ་འཇུག་པའི་གཞི་
ཡིན་ན། སྒྲ་མི་རྟག་པར་སྒྲུབ་པའི་ཕྱོགས་ཆོས་ཞེས་པའི་སྒྲ་མི་རྟག་པར་སྒྲུབ་པའི་ཕྱོགས་ཞེས་
པའི་སྒྲ་བཏགས་ནས་འཇུག་པའི་སྒྲ་མི་རྟག་པར་སྒྲུབ་པའི་ཆོས་ཅན་གཅིག་ཡིན་དགོས་པར་
བསྟན་པ་གང་ཞིག མི་རྟག་པ་དང་སྒྲ་དང་མི་རྟག་པའི་ཚོགས་དོན་གཉིས་རེ་རེ་ནས། དེ་་
འདྲའི་སྒྲ་བཏགས་ནས་འཇུག་པའི་དེ་སྒྲུབ་ཀྱི་ཆོས་ཅན་མ་ཡིན་པའི་ཕྱིར། གཞན་ཡང་། །
པཎྜི་ཏ་སུརྱས་གནོད་བྱེད་བརྗོད་པ་མི་མཚུངས་ཏེ། སྒྲ་མི་རྟག་པར་སྒྲུབ་པའི་ཕྱོགས་ཆོས་་་་
ཞེས་པའི་སྒྲ་མི་རྟག་པར་སྒྲུབ་པའི་ཕྱོགས་ཞེས་པའི་སྒྲ་ལས་དེ་སྒྲུབ་ཀྱི་རྩོད་གཞི་ཆོས་ཅན་ཐུན་
མོང་མ་ཡིན་པར་གོ་ནུས། སྒྲ་མི་རྟག་པར་སྒྲུབ་པའི་ཆོས་ཅན་གྱི་ཆོས་ཞེས་པའི་ཆོས་ཅན་ཞེས་
པའི་སྒྲ་ལས་དེ་སྒྲུབ་ཀྱི་རྩོད་གཞི་ཆོས་ཅན་ཐུན་མོང་མ་ཡིན་པར་གོ་མི་ནུས་པའི་ཕྱིར། རྟགས་
གཉིས་ཀ་གྲུབ་སྟེ། སྒྲ་མི་རྟག་པར་སྒྲུབ་པའི་ཕྱོགས་ཆོས་ཞེས་པའི་སྒྲ་མི་རྟག་པར་སྒྲུབ་པའི་་་
ཕྱོགས་ཞེས་པའི་སྒྲ་དེ་སྒྲ་ཁོ་ན་ལ་འཇུག་པར་མཁས་པ་ལ་གྲགས། སྒྲ་མི་རྟག་པར་སྒྲུབ་པའི་་
ཆོས་ཅན་གྱི་ཆོས་ཞེས་པའི་ཆོས་ཅན་ཞེས་པའི་སྒྲ་དེ། སྒྲར་མ་ཟད་གཞན་གཉིས་ཀ་ལའང་་་
འཇུག་པར་མཁས་པ་ལ་གྲགས་པའི་ཕྱིར་ཏེ། དཔེར་ན། ལག་ལྡན་ཞེས་པའི་སྒྲ་གླང་པོ་ཆེ་ཁོ་
ན་དང་མགོ་ལྡན་ཞེས་པའི་སྒྲ་མགོ་དང་ལྡན་ཚད་ལ་འཇུག་པར་འཇིག་རྟེན་ན་གྲགས་པ་ལྟ་བུ་
ཡིན་པའི་ཕྱིར། འདི་ནི་རིགས་གཏེར་ལས་ཀྱང་། ཕྱོགས་དང་ཆོས་ཅན་མཚུངས་ཞེ་ན། །
གྲགས་པའི་སྒོ་ནས་ཁྱད་པར་ཡོད། །ཆོས་དང་འབྲེལ་བའི་ཕྱོགས་ཀྱི་སྒྲས། །རྩོད་གཞི་ཉིད་་
ཡིན་ལག་ལྡན་བཞིན། །ཆོས་དང་འབྲེལ་བའི་ཆོས་ཅན་སྒྲས། །ངེས་པར་མི་འགྱུར་མགོ་ལྡན་
བཞིན། །ཞེས་ཤིན་ཏུ་གསལ་བ་འབྱུང་ངོ༌། །ཁོ་ན་རེ། འོ་ན། ཁྱོད་བྱས་པ་སྒྲ་མི་རྟག་པར་
• 24 •



སྒྲུབ་པའི་ཕྱོགས་ཆོས་སུ་འདོད་ན། བྱས་པ་སྒྲས་ཁྱད་པར་དུ་བྱས་པར་འགྱུར་ལ། དེ་ལྟར་
བྱས་ན་བྱས་པ་སྒྲའི་ཐུན་མོང་མ་ཡིན་པའི་ཆོས་སུ་ཐལ་ཞིང་། འདོད་ན། བྱས་པ་བུམ་པ་ལ་
རྗེས་སུ་མི་འགྲོ་བར་ཐལ་ལོ། །ཞེས་ཟེར་ཏེ། རང་འགྲེལ་ལས། གལ་ཏེ་ཕྱོགས་ཀྱི་ཆོས་ཉིད་
ཡིན་ན། དེའི་ཁྱད་པར་ལ་ལྟོས་པ་གཞན་ལ་མི་འགྱུར་བའི་ཕྱིར། ཐུན་མོང་མ་ཡིན་པ་ཉིད་
ཡིན་ནོ། །ཞེ་ན། ཞེས་གསུངས། སྐྱོན་དེ་ནི་མེད་དེ། ནག་པ་འཕོངས་སྐྱེན་ཞེས་པ་ལྟ་བུར།
བྱས་པ་སྒྲས་མི་ལྡན་རྣམ་གཅོད་ཀྱི་ཁྱད་པར་དུ་བྱས་ཀྱི། སྲིད་བསྒྲུབ་འཕོངས་སྐྱེན་ཞེས་པ་ལྟ་
བུར་བྱས་པ་སྒྲས་གཞན་ལྡན་རྣམ་གཅོད་ཀྱི་ཁྱད་པར་དུ་མ་བྱས་པའི་ཕྱིར་ཏེ། རང་འགྲེལ་་་
ལས། མ་ཡིན་ཏེ། དཔེར་ན་ནག་པ་འཕོངས་སྐྱེན་ནོ་ཞེས་བྱ་བ་ལྟ་བུར་མི་ལྡན་པ་རྣམ་པར་
བཅད་པས་ཁྱད་པར་དུ་བྱས་པ་ཡིན་གྱི། དཔེར་ན། སྲིད་བསྒྲུབ་འཕོངས་སྐྱེན་ནོ་ཞེས་བྱ་བ་
ལྟ་བུར། གཞན་ལ་ལྡན་པ་རྣམ་པར་བཅད་པས་ནི་མ་ཡིན་ཏེ། བཤད་པར་བྱའོ། །ཞེས་
གསུངས་པའི་ཕྱིར། ཁ་ཅིག་དེ་ཆས་ཁྱབ་ཅེས་པའི་དེའི་ཆ་དེ་ཕྱོགས་ཆོས་ཞེས་པའི་ཕྱོགས་་་་
དེའི་ཕྱོགས་གཅིག་ལ་བྱེད་པ་ཡིན་ཟེར་ན། དེ་མི་འཐད་དེ། ཕྱོགས་ཆོས་ཞེས་པའི་ཕྱོགས་དེ་
ཕྱོགས་མཚན་ཉིད་པ་ལ་བྱེད་ན་དེ་ཡིན་ཀྱང་། དེ་ཕྱོགས་མཚན་ཉིད་པ་ལ་མི་བྱེད་པའི་ཕྱིར།
རང་འགྲེལ་ལས། དེའི་ཆ་ནི་སྨྲ་བ་པོའི་བསམ་པའི་དབང་གིས་དེའི་ཆོས་ཡིན་གྱི། དེའི ་་་་་
ཕྱོགས་གཅིག་ནི་མ་ཡིན་ཏེ། ཕྱོགས་ཞེས་བྱ་བའི་སྒྲ་སྤྱི་ལ་མི་བྱ་བའི་ཕྱིར་རོ། །ཞེས་གསུངས།།
མཐའ་ཅུང་ཟད་དཔྱད་ན། ཁ་ཅིག དེ་སྒྲུབ་ཀྱི་ཚུལ་གསུམ་ཚད་མའི་སྟོབས་ཀྱིས་ངེས་
པ། དེ་སྒྲུབ་ཀྱི་རྟགས་ཡང་དག་གི་མཚན་ཉིད་ཡིན་ཟེར། ཁ་ཅིག དེ་སྒྲུབ་ཀྱི་ཚུལ་གསུམ་་
ཚད་མའི་སྟོབས་ཀྱིས་ངེས་པའི་གཏན་ཚིགས་ཞེས་ཟེར། ཁ་ཅིག དེ་སྒྲུབ་ཀྱི་ཚུལ་གསུམ་ཞེས་
ཟེར། དང་པོ་མི་འཐད་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་རྣམ་དག་གིས་
མ་ངེས་པའི་ཕྱིར། དེ་སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མའི་སྟོབས་ཀྱིས་ངེས་པའི་་་
གང་ཟག་ཡིན་པའི་ཕྱིར། གཉིས་པ་མི་འཐད་དེ། སྒྲ་མི་རྟག་པར་སྒྲུབ་པའི་ཚུལ་གསུམ་ཚད་
མའི་སྟོབས་ཀྱིས་ངེས་པར་སྒྲུབ་པ་ལ་ཚད་མའི་སྟོབས་ཀྱིས་གཞལ་བ་རྟགས་སུ་བཀོད་པའི་ཚེ།
ཚད་མའི་སྟོབས་ཀྱིས་གཞལ་བས་མ་ངེས་པའི་ཕྱིར། སྒྲ་མི་རྟག་པར་སྒྲུབ་པའི་ཚུལ་གསུམ་་་་་
ཚད་མའི་སྟོབས་ཀྱིས་ངེས་པའི་རྒྱུ་མཚན་ཡང་དག་ཡིན་པའི་ཕྱིར། དེ་དེའི་སྟོབས་ཀྱིས་ངེས་་
པར་སྒྲུབ་པའི་རྟགས་ཡང་དག་ཡིན་པའི་ཕྱིར། གསུམ་པ་མི་འཐད་དེ། དེ་སྒྲུབ་ཀྱི་ཚུལ་་་་་
• 25 •



གསུམ་ཡོད་ན། དེ་སྒྲུབ་ཀྱི་རྟགས་ཡང་དག་ཡོད་པས་མ་ཁྱབ་པའི་ཕྱིར། མ་གྲུབ་ན་དེར་ཐལ།
སྒྲ་རྟག་པར་སྒྲུབ་པའི་རྗེས་ཁྱབ་ཡོད་པའི་ཕྱིར། སྐད་ཅིག་མ་མ་ཡིན་པ་དང་ཆོས་ཀྱི་གཞི་་་་
མཐུན་དེ་དེ་ཡིན་པའི་ཕྱིར་ཏེ། དེ་རྟག་པའི་མཚན་ཉིད་ཡིན་པའི་ཕྱིར་ཏེ། དེའི་མཚན་ཉིད་
ཡོད། མི་འཇིག་པའི་ཆོས་རྟག་པའི་མཚན་ཉིད་མ་ཡིན་པའི་ཕྱིར་ཏེ། འཇིག་པ་མི་རྟག་པའི་
མཚན་ཉིད་མ་ཡིན་པའི་ཕྱིར་ཏེ། སྒྲ་འཇིག་པར་ཚད་མས་གྲུབ་པའི་གང་ཟག་ཡིན་ན། དེ་མི་
རྟག་པར་ཚད་མས་གྲུབ་པའི་གང་ཟག་ཡིན་དགོས་པའི་ཕྱིར་ཏེ། དེ་ཡིན་ན། སྒྲ་རང་གྲུབ་་
དུས་ཀྱི་སྐད་ཅིག་གཉིས་པར་ཞིག་པར་ཚད་མས་གྲུབ་པའི་གང་ཟག་ཡིན་དགོས། དེ་ཡིན་ན།
སྒྲ་མི་རྟག་པར་ཚད་མས་གྲུབ་པའི་གང་ཟག་ཡིན་དགོས་པའི་ཕྱིར། ཁོ་ན་རེ། དེ་མི་འཐད་དེ།
སྒྲ་རྟག་པར་སྒྲུབ་པའི་མཐུན་དཔེ་ཡང་དག་མེད་པའི་ཕྱིར་ཏེ། དཔེ་མེད་ཅན་ཡིན་དངོས་་་་་
རྣམས་ནི། སྐད་ཅིག་གིས་ནི་འཇིག་ཕྱིར་རོ། །ཞེས་གསུངས་པའི་ཕྱིར། ཟེར་བ་མི་འཐད་དེ།
དེ་ལྟར་ན་དེ་སྒྲུབ་མཐུན་ཕྱོགས་ཀྱང་མེད་པར་འགྱུར་ཞིང་། གཞུང་གི་དོན། དངོས་པོའི་་་
རྟོགས་ཀྱིས་སྒྲ་རྟག་པར་སྒྲུབ་པའི་མཐུན་དཔེ་ཡང་དག་མེད་པ་ལ་དགོངས་པའི་ཕྱིར། ཡང་་
ཁ་ཅིག དེ་སྒྲུབ་ཀྱི་ཚུལ་གསུམ་ཚང་བ་དེ་སྒྲུབ་ཀྱི་རྟགས་ཡང་དག་གི་མཚན་ཉིད་དང་། བྱས་
པ་སྒྲ་མི་རྟག་པར་སྒྲུབ་པའི་ཚུལ་གསུམ་ཚང་བ་ཡིན་ཞིང་ཚུལ་གསུམ་མ་ཡིན་ཞེས་ཟེར་བ་མི་་་
འཐད་དེ། ཚུལ་གསུམ་ཚང་བའི་དོན་ཚུལ་གསུམ་ཡོད་པ་དང་། ཡིན་པ་གང་རུང་ལས་མ་་
འདས་ལ། དང་པོ་ལྟར་ན་རི་བོང་རྭས་མ་ངེས་ཤིང་། ཕྱི་མ་ལྟར་ན་བྱས་པ་སྒྲ་མི་རྟག་པར་
སྒྲུབ་པའི་ཚུལ་གསུམ་ཡིན་པ་མི་ཁེགས་པའི་ཕྱིར།། །
རང་ལུགས་ནི། དེ་སྒྲུབ་ཀྱི་ཚུལ་གསུམ་ཡིན་པ་དེ་སྒྲུབ་ཀྱི་རྟགས་ཡང་དག་གི་མཚན་ཉིད།
དེ་ལ་ཁོ་ན་རེ། དེ་སྒྲུབ་ཀྱི་རྟགས་ཡང་དག་ཆོས་ཅན། ཤེས་བྱ་དང་གཅིག་ཡིན་ན། ཁྱོད་་་
ཡོད་དགོས་པར་ཐལ། ཁྱོད་ཡོད་པའི་ཕྱིར་ཏེ། ཁྱོད་འཇོག་རིགས་པའི་ཕྱིར། རྟགས་ཁས།
འདོད་ན། ཤེས་བྱ་ཆོས་ཅན་དུ་བཟུང་ནས་སྒྲ་རྟག་པར་སྒྲུབ་པ་ལ་སྦྱར་ཏེ་གཤོགས་པར་བྱེད།
ཡང་ཁ་ཅིག ཤེས་བྱ་དང་གཅིག་ཡིན་ན། དེ་སྒྲུབ་ཀྱི་རྟགས་ཡང་དག་ཡོད་དགོས་པར་ཐལ།
དེ་ཡོད་པའི་ཕྱིར་ཞེས་ཟེར། དང་པོ་མི་འཐད་དེ། དེ་ལྟར་ན། དེ་སྒྲུབ་ཀྱི་རྟགས་ཡང་དག་
མེད་པར་རྟོགས་པའི་ཚད་མ་ཁས་ལེན་དགོས་པས། དེ་ཉིད་རྩ་ཁྱབ་ལ་གནོད་བྱེད་དུ་འཇུག་
པའི་ཕྱིར། གཉིས་པ་མི་འཐད་དེ། བུམ་པ་ཆོས་དེར་སྒྲུབ་པའི་རྟགས་ཡང་དག་ཡོད་པ་གང་
• 26 •



ཞིག དེ་ཡོད་ན་ཁྱོད་ཀྱི་རྩ་ཁྱབ་འཇིག་པའི་ཕྱིར། དང་པོ་མ་གྲུབ་ན། ཆོས་ཆོས་ཅན།
བུམ་པ་ཁྱོད་དེར་སྒྲུབ་པའི་རྟགས་ཡང་དག་ཡོད་པར་ཐལ། དེ་ཁྱོད་དུ་སྒྲུབ་པའི་རྟགས་ཡང་
དག་ཡོད་པའི་ཕྱིར། དོན་བསྡུ་ན། དེ་སྒྲུབ་ཀྱི་རྟགས་ཡང་དག་ཆོས་ཅན། ཁྱོད་ཡོད་པར་
ཐལ། ཆོས་དེ་རྟག་པར་སྒྲུབ་པའི་རྟགས་ཡང་དག་དང་གཅིག་ཡིན་ན། ཁྱོད་ཀྱི་ལྡོག་པ་མ་་
ཡིན་པས་མ་ཁྱབ། ཆོས་དེ་མི་རྟག་པར་སྒྲུབ་པའི་རྟགས་ཡང་དག་དང་གཅིག་ཡིན་ན། ཁྱོད་
ཀྱི་ལྡོག་པ་མ་ཡིན་པས་མ་ཁྱབ། ཆོས་དེ་གཞི་དེར་སྒྲུབ་པ་དང་ཆོས་དེ་གཞི་དེ་མ་ཡིན་པར་་་་
སྒྲུབ་པ་ལའང་སྦྱར་བས་རྟགས་དེའི་ཕྱིར། རྟགས་རྣམས་མ་གྲུབ་ན་གཤོགས་སླའོ། །དེ་ལ་ཁོ་
ན་རེ། དེ་སྒྲུབ་ཀྱི་འགལ་རྟགས་ཆོས་ཅན། ཁྱོད་ཡོད་པར་ཐལ། ཆོས་དེ་རྟག་པར་སྒྲུབ་པའི་
འགལ་རྟགས་དང་གཅིག་ཡིན་ན། ཁྱོད་ཀྱི་ལྡོག་པ་ཞེས་སོགས་རྟགས་བཞི་སྔ་མར་དཔག་ནས་
ཡིན་པའི་ཕྱིར། ཁྱབ་པ་ཁས། འདོད་ན། དེ་སྒྲུབ་ཀྱི་འགལ་རྟགས་མེད་པར་ཐལ། དེ་་་་
སྒྲུབ་ཀྱི་རྟགས་ཡང་དག་ཡོད་པའི་ཕྱིར་ཞེས་ཟེར། འདོད་ན། མིག་སོགས་གཞན་དོན་བྱེད་་
པར་སྒྲུབ་པའི་འགལ་རྟགས་མེད་པར་ཐལ། མིག་སོགས་དེར་སྒྲུབ་པའི་རྟགས་ཡང་དག་ཡོད་
པའི་ཕྱིར་ཏེ། དེ་དངོས་པོར་སྒྲུབ་པའི་རྟགས་ཡང་དག་ཡོད་པའི་ཕྱིར། འདོད་ན་འོག་ཏུ་་་
འགོག ཡང་ཁོ་ན་རེ། དེ་སྒྲུབ་ཀྱི་སྒྲུབ་རྟགས་ཡང་དག་ཡོད་པར་ཐལ། དེ་སྒྲུབ་ཀྱི་རྟགས་་
ཡང་དག་ཡོད། དེ་སྒྲུབ་ཀྱི་དགག་རྟགས་ཡང་དག་མེད་པའི་ཕྱིར། ཕྱི་མ་མ་གྲུབ་ན། དེ་་་
སྒྲུབ་ཀྱི་དངོས་ཀྱི་སྒྲུབ་བྱའི་ཆོས་སུ་བཟུང་བྱ་ཡིན་ན། དགག་པ་ཡིན་དགོས་པར་ཐལ། མ་་
གྲུབ་པ་དེའི་ཕྱིར། རྩ་བར་འདོད་ན། དེ་སྒྲུབ་ཀྱི་དངོས་ཀྱི་གྲུབ་བྱའི་ཆོས་སུ་བཟུང་བྱ་ཡིན་ན།
སྒྲུབ་པ་ཡིན་དགོས་པར་ཐལ། འདོད་པ་དེའི་ཕྱིར། ཐལ་བ་སྔ་ཕྱི་ལ་འདོད་ན་གཤོགས་་
ལུགས་བྱེད། ཞེས་ཟེར། དེ་ལ་ཁོ་ན་རེ། སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་་་
ཆོས་སུ་བཟུང་བྱ་ཡིན་ན། དགག་པ་ཡིན་དགོས་པར་ཐལ། སྒྲ་མི་རྟག་པར་སྒྲུབ་པའི་དགག་
རྟགས་ཡང་དག་ཡོད་པའི་ཕྱིར། ཁྱབ་པ་ཁས། རྟགས་དེར་ཐལ། ཞེ་འདོད་ལ་སྒྲ་རྟག་སྟོང་
དུ་སྒྲུབ་འདོད་ནས། ངག་ཏུ་སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ་ན། བྱས་པ་
སྒྲ་མི་རྟག་པར་སྒྲུབ་པའི་དགག་རྟགས་ཡང་དག་ཡིན་པའི་ཕྱིར་ཏེ། དེ་ལྟར་བཀོད་པའི་ཚེ་ན།
སྒྲ་རྟག་པ་མ་ཡིན་པ་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱ་ཡང་དག་
ཡིན་པའི་ཕྱིར། དེར་ཐལ། དེ་དེའི་རྟགས་ཀྱིས་དེ་སྒྲུབ་ཀྱི་ཞེ་འདོད་ཀྱི་དངོས་ཀྱི་བསྒྲུབ་བྱ་་
• ༡7 •



ཡང་དག་ཡིན་པའི་ཕྱིར་ཏེ། དེའི་ཚེ་སྦྱོར་བ་སྐོར་གཅིག་པོ་དེའི་ཞེ་འདོད་ཀྱི་དངོས་ཀྱི་བསྒྲུབ་
བྱ་ཡང་དག་ཡོད་པའི་ཕྱིར་ཟེར་ན། མ་ཁྱབ་སྟེ། དེའི་ཚེ་སྒྲ་མི་རྟག་པ་དེ། དེའི་རྟགས་ཀྱིས་
དེ་སྒྲུབ་ཀྱི་ཞེ་འདོད་ཀྱི་དངོས་ཀྱི་བསྒྲུབ་བྱ་ཡང་དག་ཡིན་པའི་ཕྱིར་ཏེ། དེའི་ཚེ་བྱས་པ་སྦྱོར་་་
བ་སྐོར་གཅིག་པོ་དེའི་རྟགས་ཡང་དག་ཡིན་པ་གང་ཞིག དེ་ལྟར་བཀོད་པའི་ཚེ། བྱས་་་་་་
རྟགས་ཀྱིས་སྒྲ་མི་རྟག་པར་སྒྲུབ་པའི་གཏན་ཚིགས་འགོད་པ་པོའི་གང་ཟག་དེ། ཞེ་འདོད་ལ་
སྒྲ་མི་རྟག་པར་སྒྲུབ་འདོད་པའི་གང་ཟག་ཡིན་པའི་ཕྱིར་ཏེ། གང་ཟག་དེ་ཞེ་འདོད་ལ་སྒྲ་རྟག་
སྟོང་དུ་སྒྲུབ་འདོད་པའི་གང་ཟག་གང་ཞིག དེས་རྟག་མི་རྟག་དངོས་འགལ་དུ་ཁས་ལེན་པའི་
ཕྱིར། ཁ་ཅིག བྱས་པ་སྒྲ་མི་རྟག་པར་སྒྲུབ་པའི་རྟགས་སུ་མ་བཀོད་ཀྱི། སྒྲ་མི་རྟག་སྒྲུབ་ལ་
བྱས་པ་རྟགས་སུ་བཀོད་པའི་ཚེ། བྱས་པ་དེ་སྒྲུབ་ཀྱི་རྟགས་སུ་བཀོད་ཅེས་ཟེར། ཡང་ཁ་ཅིག་
དེ་གཉིས་ཀ་མ་བཀོད་ཀྱི། བྱས་རྟགས་ཀྱི་སྒྲ་མི་རྟག་པར་སྒྲུབ་པའི་སྔ་རྒོལ་རྣམ་དག་གིས། །
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གི་ངོ་བོར་སྔར་ལྟར་བཀོད་པའི་ཚེ།
དེ་དེ་སྒྲུབ་ཀྱི་རྟགས་སུ་བཀོད་ཅེས་ཟེར། ཡང་ཁ་ཅིག དེ་གསུམ་ཀ་མ་བཀོད་ཀྱི་དེ་འདྲ་བའི་
སྔ་རྒོལ་རྣམ་དག་གིས། དེ་འདྲ་བའི་ཕྱི་རྒོལ་རྣམ་དག་གི་ངོ་བོར་གང་བྱས་ན་མི་རྟག་པས་ཁྱབ།
དཔེར་ན། བུམ་པ་བཞིན་སྒྲ་ཡང་བྱས་ཞེས་བཀོད་པའི་ཚེ་ན། བྱས་པ་དེ་སྒྲུབ་ཀྱི་རྟགས་སུ་
བཀོད། ཅེས་ཟེར། བྱས་པ་སྒྲ་མི་རྟག་པར་སྒྲུབ་པའི་རྟགས་སུ་མ་བཀོད་པ་མི་འཐད་དེ། །
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་རྣམ་དག་གིས་བྱས་པ་དེ་སྒྲུབ་ཀྱི་རྟགས་སུ་་་
བཀོད་པའི་ཕྱིར་ཏེ། དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོ་རྣམ་དག་གི་ངོ་བོར་་
བྱས་པ་དེ་སྒྲུབ་ཀྱི་རྟགས་སུ་བཀོད་པའི་ཕྱིར། མ་གྲུབ་ན། བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་སྔ་རྒོལ་རྣམ་དག་གིས་དེ་འདྲ་བའི་ཕྱི་རྒོལ་རྣམ་དག་གི་ངོ་བོར། སྒྲ་མི་རྟག་སྒྲུབ་ལ་
བྱས་པ་རྟགས་སུ་བཀོད་པའི་ཚེ། བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་མ་ཡིན་་་
པར་ཐལ། མ་གྲུབ་པ་དེའི་ཕྱིར། དེ་ལ་ཁོ་ན་རེ། བྱས་པ་ཆོས་ཅན། སྒྲུབ་རྟགས་ཡང་དག་
ཡིན་པར་ཐལ། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པའི་ཕྱིར། རྟགས་ཁས། །
འདོད་ན། དགགོ་རྟགས་ཡང་དག་ཡིན་པར་ཐལ། སྒྲ་རྟག་པ་མ་ཡིན་པར་སྒྲུབ་པའི་རྟགས་
ཡང་དག་ཡིན་པའི་ཕྱིར། རྟགས་ཁས། འདོད་ན། སྔ་ཕྱི་འགལ་ཏེ། དགག་པའི་རྗེས་་་་་
དཔག་དང་། སྒྲུབ་པའི་རྗེས་དཔག་འགལ་ཞིང་། དགག་རྟོག་དང་སྒྲུབ་རྟོག་འགལ་བའི་་་
• 28 •



ཕྱིར་ཟེར་ན། མ་ཁྱབ་བོ། ཡང་ཁོ་ན་རེ། བྱས་པ་ཆོས་ཅན། ཁྱོད་དང་གཅིག་ཡིན་ན།
སྒྲ་མི་རྟག་པར་སྒྲུབ་པའི་རྟགས་སུ་བཀོད་པས་ཁྱབ་པར་ཐལ། ཁྱོད་དེ་ལྟར་བཀོད་པའི་ཕྱིར།
འདོད་ན། སྒྲ་མི་རྟག་སྒྲུབ་ལ་བྱས་པ་རྟགས་སུ་མ་བཀོད་པའི་ཚེ། བྱས་པ་ཆོས་ཅན། དེར་
ཐལ། དེའི་ཕྱིར། དེར་ཐལ། དེའི་ཚེ་བྱས་པ་དང་གཅིག་ཡོད་པའི་ཕྱིར་ཞེ་ན། འདིར་མ་་་
ཁྱབ། འདོད་ན། དེ་ལྟར་མ་བཀོད་པའི་ཚེ་བྱས་པ་ཆོས་ཅན་བྱས་པ་དང་གཅིག་ཡིན་ན།
ཁྱོད་དང་གཅིག་ཡིན་དགོས་པར་ཐལ། ཁྱོད་དེ་དང་གཅིག་ཡིན་པའི་ཕྱིར། རྟགས་ཁས།
འདོད་མི་ནུས་ཏེ། སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ། བྱས་པས་མ་ངེས་་་་
པའི་ཕྱིར། རྟགས་ཁས། ཡང་ན། སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ། །
བྱས་པ་བྱས་པ་དང་གཅིག་དང་། དེ་ལྟར་མ་བཀོད་པའི་ཚེ་ཡང་བྱས་པ་བྱས་པ་དང་གཅིག་
ཏུ་ཁས་བླངས་ནས། དེ་དག་སྔ་ཕྱིར་ཆོས་ཅན་དུ་བཟུང་ནས་བྱས་པ་དང་གཅིག་ཡིན་ན། །
ཁྱོད་དང་གཅིག་ཡིན་དགོས་པར་ཐལ། ཞེས་པ་དང༌། བྱས་པ་ཁྱོད་དང་གཅིག་ཡིན་དགོས་
པར་ཐལ། ཞེས་འཕེན་པ་ནི། རྟགས་བསལ་ལ་ལྟོས་པའི་ཆོས་ཅན་སྐྱོན་ཅན་ཡིན་ཏེ། འོ་ན།
སྔོ་འཛིན་མངོན་སུམ་རྒྱུད་ལྡན་གྱི་དཔལ་ལྡན་ཆོས་གྲགས་ཆོས་ཅན། ཁྱོད་ཀྱི་ངོ་བོར་བྱས་པ་
བྱས་པ་དང་གཅིག་ཡིན་པར་ཐལ། ཁྱོད་དེ་ཡིན་པར་བཞེད་པའི་དཔལ་ལྡན་ཆོས་གྲགས་ཡིན་
པའི་ཕྱིར། འདོད་ན། དེའི་ངོ་བོར་སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ།
བྱས་པ་དེ་ལྟར་བཀོད་པའི་བྱས་པ་དང་གཅིག་ཡིན་པར་ཐལ། འདོད་པ་དེའི་ཕྱིར། མ་ཁྱབ་
ན་གོ་བ་མེད་པར་ཟད་དོ། འདོད་ན། དེའི་ངོར་དེ་ལྟར་བཀོད་པའི་ཚེ། བྱས་པ་ཆོས་ཅན་
བྱས་པ་དང་གཅིག་ཡིན་ན། ཁྱོད་དང་གཅིག་ཡིན་དགོས་པར་ཐལ། ཁྱོད་བྱས་པ་དང་་་་
གཅིག་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། དེ་ལྟར་བཀོད་པའི་ཚེ་བྱས་པས་མ་
ངེས་ཤིང་། འདོད་ན། དགག་གཞི་མས་གནོད་པར་འགྱུར་བའི་ཕྱིར། དེ་སྒྲུབ་ཀྱི་རྟགས་སུ་
བཀོད་པ་དང་ཚུལ་གསུམ་མ་ཡིན་པའི་གཞི་མཐུན། དེ་སྒྲུབ་ཀྱི་གཏན་ཚིགས་ལྟར་སྣང་གི་་་་
མཚན་ཉིད་ཡིན། དཔེར་ན་སྒྲ་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ་བྱས་པ་ལྟ་བུ་ཡིན་
ཏེ། སྒྲ་རྟག་སྒྲུབ་ལ་བྱས་པ་གཏན་ཚིགས་ལྟར་སྣང་ཡིན་པའི་ཕྱིར་ཏེ། སྒྲ་རྟག་སྒྲུབ་ལ་བྱས་
པ་རྟགས་སུ་བཀོད་པ་གང་ཞིག སྒྲ་རྟག་སྒྲུབ་ལ་བྱས་པ་གཏན་ཚིགས་ཡང་དག་མ་ཡིན་པའི་
ཕྱིར། ཕྱི་མ་མ་གྲུབ་ན། སྒྲ་ཆོས་ཅན། རྟག་པ་ཡིན་པར་ཐལ། བྱས་པ་ཡིན་པའི་ཕྱིར་
。2) •



ཁྱབ་པ་དངོས། འོ་ན། རྒྱུ་ལ་རང་བཞིན་ཞེས་སོགས་ཀྱིས་ཕྱོགས་ཆོས་ཞེས་སོགས་རྐང་པ་
དང་པོ་བཞི་རྒྱས་པར་འཆད་ཚུལ་ཇི་ལྟར་ཡིན་ཞེ་ན། དེའི་འཆད་ཚུལ་ཡོད་དེ། ཕྱོགས་ཆོས་
དེ་ཆས་ཁྱབ་པ་ཡི། །གཏན་ཚིགས་ཞེས་པ། རྒྱུ་ལ་རང་བཞིན་ཞེས་པ་ནས། ལེའུ་དང་པོའི་
གཞུང་ལྷག་མ་ཀུན་གྱིས་རྒྱས་པར་འཆད། དེ་ནི་རྣམ་གསུམ་ཞེས་པ། རྒྱུ་ལ་ཞེས་པ་ནས།
དེ་ནི་འབྲས་བུའི་རྟགས་ལས་སྐྱེས། ཞེས་པའི་བར་གྱིས་རྒྱས་པར་འཆད། གཏན་ཚིགས་ལྟར་
སྣང་དེ་ལས་གཞན། ཞེས་པ། རྒྱུ་མ་ཚོགས་པས་འབྲས་བུ་ནི། ཞེས་པ་ནས། དེ་ལ་ལྷག་མ་
ལྡན་ཞེས་བརྗོད་ཅེས་པའི་བར་གྱིས་རྒྱས་པར་འཆད། མེད་ན་མི་འབྱུང་ངེས་ཕྱིར་རོ། །ཞེས་
པ། གཏན་ཚིགས་ཀྱི་ནི་ཚུལ་གསུམ་ལའང་ཞེས་སོགས་ཀྱིས་རྒྱས་པར་འཆད་པའི་ཕྱིར། འོ་
ན་རྐང་པ་གཉིས་པའི་རྒྱས་བཤད་ཀྱི་གཞུང་དེ་ཙམ་ལ་བརྟེན་ནས་རྟགས་ཡང་དག་གི་གྲངས་་
ངེས་འགྲུབ་བམ་མི་འགྲུབ། མི་འགྲུབ་ན། རྒྱུ་ལ་ཞེས་པ་ནས། འབྲས་བུའི་རྟགས་ལས་སྐྱེས་
ཞེས་པའི་བར་གྱི་གཞུང་། དེ་ནི་རྣམ་གསུམ་ཉིད་ཅེས་པའི་རྒྱས་བཤད་ཡིན་པ་མི་འཐད་ལ།
འགྲུབ་ན། རྐང་པ་གསུམ་པའི་རྒྱས་བཤད་ཀྱི་གཞུང་དགོས་པ་མེད་པར་འགྱུར་བར་ཐལ།
དམ་བཅའ་དེ་གང་ཞིག རྟགས་ཡང་དག་གི་གྲངས་ངེས་འགྲུབ་པ་ལ། རྟགས་ཆོས་ཀྱི་འབྲེལ་
པ་ངེས་པ་སྔོན་དུ་འགྲོ་དགོས་པའི་ཕྱིར་ཏེ། ཁྱོད་ཀྱིས་མེད་ན་མི་འབྱུང་ངེས་ཕྱིར་རོ། །ཞེས་
པའི་མེད་ན་མི་འབྱུང་བ་རྗེས་སུ་འགྲོ་ལྡོག་གི་ཁྱབ་པ་ལ་བྱས་ནས། གཞུང་སྦྱོར་དང་པོ་བཀོད་
པར་མ་ཟད། མེད་ན་མི་འབྱུང་བ་རྟགས་ཆོས་ཀྱི་འབྲེལ་པ་ལ་བྱས་ནས་གཞུང་སྦྱོར་གཉིས་པ་
བཀོད་པས་གྲུབ་པའི་ཕྱིར་ཞེ་ན། སྐྱོན་མེད་དེ། གཞུང་སྦྱོར་འགོད་ཚུལ་གཉིས་པ་ཚད་མས་
ངེས་པའི་རིམ་པའི་དབང་དུ་བྱས་པ་ཡིན་པས། རྒྱུ་ལ་ཞེས་སོགས་ལ་བརྟེན་ནས་ཀྱང་རྟགས་
ཆོས་ཀྱི་འབྲེལ་པ་ངེས་ནུས་ལ་སྦྱོར་བ་འགོད་ཚུལ་དང་པོ་གྲངས་ངེས་དང་འབྲེལ་པ་རྒྱས་པར་
བཤད་པ་དང་མཐུན་པར་སྦྱར་བས་གཏན་ཚིགས་ཀྱི་ནི་ཚུལ་གསུམ་ལའང། ཞེས་སོགས་སྨོས་
པ་དོན་ཡོད་པའི་ཕྱིར། འོ་ན། དེ་གཉིས་རྒྱས་བཤད་ཀྱི་གཞུང་སོ་སོར་འཆད་པ་མི་འཐད་དོ། །
ཞེ་ན། སྐྱོན་མེད་དེ། དང་པོར་མཚན་གཞི་འབྲས་རང་མ་དམིགས་པའི་གཏན་ཚིགས་གསུམ་
ངོས་བཟུང་ནས། དེ་ལ་མཚན་ཉིད་ཚུལ་གསུམ་ངེས་བྱེད་ཀྱི་ཚད་མ་རྒྱུས་པར་གཏན་ལ་་་་
འབེབས་པའི་དབང་དུ་བྱས་པའི་ཕྱིར་རོ། །ཁོ་ན་རེ། རྐང་པ་སྔ་མ་གསུམ་གྱི་རྗེས་སུ། རྐང་
པ་བཞི་པ་སྨོས་པ་དོན་མེད་པར་ཐལ། ཚུལ་གསུམ་གྱི་རྟགས་ཀྱིས་བྱས་པ་རྟགས་ཡང་དག་ཏུ་
• 30 •



སྒྲུབ་པའི་རྗེས་ཁྱབ་ཚད་མས་གྲུབ་པའི་གང་ཟག་ཡིན་ན། རྟགས་ལྟར་སྣང་ཚུལ་གསུམ་དང་་་
མི་ལྡན་པར་ཚད་མས་ངེས་པའི་གང་ཟག་ཡིན་དགོས་པའི་ཕྱིར་ཞེ་ན། སྐྱོན་མེད་དེ། རྟགས་
ཡང་དག་དང་ལྟར་སྣང་སོ་སོར་ཤེས་པའི་དོན་དང་། སྡེབ་སྦྱོར་གྱི་དབང་ལས། གཏན་་་་་
ཚིགས་ལྟར་སྣང་དེ་ལས་གཞན། ཞེས་ཐ་མར་བསྟན་པ་ཡིན་གྱི། ཚད་མས་ངེས་པའི་རིམ་་་
པའི་དབང་དུ་བྱས་ནས་དེ་ལྟར་བསྟན་པ་མ་ཡིན་པའི་ཕྱིར་ཏེ། རྟག་པ་བྱས་སྟོང་དུ་མ་ངེས་་
པར་བྱས་རྟགས་ཀྱི་སྒྲ་མི་རྟག་པར་སྒྲུབ་པའི་རྗེས་ཁྱབ་མི་ངེས་པ་ལྟར། འདིར་ཡང་ཁྱོད་རང་
གིས་བཀོད་པ་བཞིན་ངེས་ཚུལ་གྱི་རིམ་པ་འཐད་པའི་ཕྱིར། དེ་སྐད་བཤད་པ་བྱ་ཡི། ཁ་ཅིག
རྣམ་བཤད་ཀྱི་གསུང་ཟིན་ལྟར། ཚུལ་གསུམ་རྟགས་ཡང་དག་ཁོ་ན་ལ་ཡོད་པར་ངེས་པ་ལ། །
རྟགས་ལྟར་སྣང་ཚུལ་གསུམ་དང་མི་ལྡན་པར་ངེས་པ་སྔོན་དུ་འགྲོ་དགོས་པར་འདོད་པ་མི་་་་
འཐད་དེ། འོག་ཏུ་འགོག་པའི་ཕྱིར། བྲམ་ཟེ་ཆེན་པོ་ནི་སྔ་མ་ལས་གཞན་དུ་འཆད་དེ། རྒྱུ་
ལ་རང་བཞིན་ཞེས་པ་ནས། སྒྲུབ་པ་ལ་ནི་ཐལ་བ་བཞིན་ཞེས་པའི་བར་གྱིས་མཚན་གཞི་་་་་
འབྲས་རང་མ་དམིགས་པའི་རྟགས་ཀྱི་ངོ་བོ་བསྟན་པའི་སྒོ་ནས། དེ་ནི་རྣམ་གསུམ་ཞེས་པའི་
བར་གྱི་དོན་རྒྱས་པར་འཆད། རྒྱུ་ཚོགས་པ་ལས་ཞེས་པ་ནས། འབྲས་བུའི་རྟགས་ལས་སྐྱེས་
ཞེས་པའི་བར་གྱིས་རྟགས་གཞན་བཞི་པ་བཀག་པའི་སྒོ་ནས། དེ་ནི་རྣམ་གསུམ་ཉིད་ཅེས་་་་
པའི་ངེས་བཟུང་རྒྱས་པར་འཆད། རྒྱུ་མ་ཚོགས་པས་འབྲས་བུ་ནི། །ཞེས་པ་ནས་འབྲས་བུ་ན་
ཡང་ག་ལ་ངེས། །ཞེས་པའི་བར་གྱིས་འབྲས་རང་མ་དམིགས་པའི་གཏན་ཚིགས་ཡང་དག་་་་
གསུམ་པོ་གང་རུང་མ་ཡིན་པའི་གཏན་ཚིགས་ལྟར་སྣང་དུ་བསྟན་པའི་སྒོ་ནས། གཏན་ཚིགས་
ལྟར་སྣང་དེ་ལས་གཞན། །ཞེས་པ་རྒྱས་པར་འཆད་པའི་ཕྱིར།།
•3། ,



(གཉིས་པ) གཏན་ཚིགས་ཡང་དག་གི་དབྱེ་བ་བཤད་པ།
༡ གཏན་ཚིགས་ཡང་དག་གསུམ་དུ་དབྱེ་བ།
༡. འབྲས་བུའི་རྟགས་ཡང་དག་བཤད་པ།
འོ་ན། རྒྱུ་ལ་ཞེས་པ་ནས་རྟགས་ལས་སྐྱེས་ཞེས་པའི་བར་གྱིས། དེ་ནི་རྣམ་གསུམ་ཉིད་
ཅེས་པ་རྒྱས་པར་འཆད་ཚུལ་ཇི་ལྟར་ཡིན་ཞེ་ན། དེའི་འཆད་ཚུལ་ཡོད་དེ། གསུམ་དུ་དབྱེ་བ་
དང༌། གསུམ་ཉིད་དུ་ངེས་པར་སྒྲུབ་པ་གཉིས་ཀྱི་སྒོ་ནས་འཆད་པའི་ཕྱིར། དང་པོ་ཡོད་དེ།
འབྲས་བུའི་རྟགས་ཡང་དག་དང༌། རང་བཞིན་གྱི་རྟགས་ཡང་དག་དང་། མ་དམིགས་པའི་
རྟགས་ཡང་དག་གསུམ་བསྟན་པའི་སྒོ་ནས་འཆད་པའི་ཕྱིར། དང་པོ་ཡོད་དེ། རྒྱུ་ལ་རང་་་་
བཞིན་ཇི་སྙེད་ཅིག །མེད་ན་མི་འབྱུང་འབྲས་བུ་ནི། །གཏན་ཚིགས་ཞེས་འབྱུང་བས་བསྟན་
པའི་ཕྱིར། དེ་ཡང་གཞུང་འདི་གང་ལས་འཕྲོས་ན། དེ་ནི་རྣམ་གསུམ་ཉིད་ཅེས་པའི་སྐབས་
སུ། དུ་བ་དུ་ལྡན་ལ་མེད་ཡོད་པར་སྒྲུབ་པའི་འབྲས་རྟགས་ཡང་དག་ཏུ་བསྟན་པ་ལས་འཕྲོས།
ཚུལ་ཇི་ལྟར་དུ་འཕྲོས་པའི་དབང་དུ་བྱས་ན། ཁོ་ན་རེ། དུ་ལྡན་ལ་ལ་མེ་ཡོད་པར་སྒྲུབ་པའི་
ཕྱོགས་ཆོས་གང་ཞིག མེའི་འབྲས་བུ་ཡིན་ན། དེ་སྒྲུབ་ཀྱི་འབྲས་རྟགས་ཡང་དག་ཡིན་དགོས་
པར་ཐལ། དེ་དེ་སྒྲུབ་ཀྱི་འབྲས་རྟགས་ཡང་དག་ཡིན་པའི་ཕྱིར། འདོད་ན། སྐུ་རྫས་ཆོས་་
ཅན། དེར་ཐལ། དེའི་ཕྱིར། ཞེས་ཟེར་ཏེ། རང་འགྲེལ་ལས། གལ་ཏེ་དེ་ལས་སྐྱེས་པའི་
ཕྱིར། འབྲས་བུ་གོ་བར་བྱེད་པ་ཡིན་ན། རྣམ་པ་ཐམས་ཅད་དུ་གོ་བར་བྱ་བ་དང་། གོ་་་་
བར་བྱེད་པའི་ངོ་བོ་ཡིན་ཏེ། རྣམ་པ་ཐམས་ཅད་དུ་བསྐྱེད་པར་བྱ་བ་དང་བསྐྱེད་པར་བྱེད་་་་
པའི་ངོ་བོ་ཡིན་པའི་ཕྱིར་རོ། །ཞེ་ན། ཞེས་གསུངས། དོན་ནི། དུ་བ་དུ་ལྡན་ལ་ལ་མེ་ཡོང་
པར་སྒྲུབ་པའི་འབྲས་རྟགས་ཡང་དག་ཏུ་ཁས་བླངས་པ་ལ། སྐྱ་རྫས་ཆོས་ཅན། དུ་ལྡན་ལ་ལ་
མེ་ཡོད་པར་སྒྲུབ་པའི་འབྲས་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་ཕྱོགས་ཆོས་གང་ཞིག
མེའི་འབྲས་བུ་ཡིན་པའི་ཕྱིར། ཞེས་པའི་ཐལ་འགྱུར་གནོད་བྱེད་ཡང་དག་ཏུ་མི་འཇུག་པར་་
• 32 •



ཐལ། དུ་བ་དེ་སྒྲུབ་ཀྱི་འབྲས་རྟགས་ཡང་དག་ཡིན་ཀྱང༌། སྐྱ་རྫས་མེ་ལས་སྐྱེ་བར་མ་ངེས་་་
པའི་ཕྱིར། མེ་ཕན་འདོགས་བྱེད་དུ་མེད་པར་ཡང་སྐུ་རྫས་འབྱུང་བའི་ཕྱིར་ཏེ། སྤྲིན་གྱི་སྟེང་
གི་སྐུ་རྫས་ཡོད་པའི་ཕྱིར། དང་པོ་སྒྲུབ་པ་ནི། དུ་བ་ཆོས་ཅན། དུ་ལྡན་ལ་ལ་མེ་ཡོད་པར་
སྒྲུབ་པའི་འབྲས་རྟགས་ཡང་དག་ཡིན་ཏེ། དེ་སྒྲུབ་ཀྱི་སྒྲུབ་རྟགས་ཡང་དག་གང་ཞིག མེའི་་
འབྲས་བུ་ཡིན་པའི་ཕྱིར། ཞེས་པ་སྟེ། རང་འགྲེལ་ལས། མ་ཡིན་ཏེ། དེ་མེད་པར་འབྱུང་
བ་ནི་དེ་ལས་སྐྱེ་བར་ངེས་པ་མེད་པའི་ཕྱིར། དེ་ལྟ་བས་ན། རྒྱུ་ལ་རང་བཞིན་ཇི་སྙེད་ཅིག
མེད་ན་མི་འབྱུང་འབྲས་བུ་ནི། །དེ་དག་གི་གཏན་ཚིགས་ཡིན་ཏེ། དེ་དག་གི་འབྲས་བུ་ཉིད་
དུ་ངེས་པའི་ཕྱིར། ཞེས་དང་། ཤཱ་ཀྱར། རྣམ་པ་ཐམས་ཅད་དུ་སྐྱེད་པར་བྱ་བ་དང་།
སྐྱེད་པར་བྱེད་པ་ནི་ཡོད་པ་མིན་ནོ། །ཅིའི་ཕྱིར་ཞེ་ན། དེ་མེད་པར་རྫས་ཉིད་ལ་སོགས་པ་་
འབྱུང་བ་སྟེ། འདི་ལྟར་རྫས་ཉིད་ལ་སོགས་པ་ནི། དུ་བ་མ་ཡིན་པ་གཞན་ལ་ཡང་ཡོད་པས་
ཁྱད་པར་མེད་པའི་རྫས་ཉིད་ལ་སོགས་པ་དེ་ལས་མེ་རྗེས་སུ་ངེས་པར་མི་རུང་ངོ་ཞེས་དང་། །
རྒྱུ་ལ་ཡོད་པའི་ཆོས་སྤྱིར་གྱུར་པ་ཇི་སྙེད་ཅིག་མེད་ན་མི་འབྱུང་བའི་དུ་བ་ལ་སོགས་པ་ནི་དེ་་
དག་གི་གོ་བར་བྱེད་པའི་གཏན་ཚིགས་ཡིན་ནོ་ཞེས་བྱ་བའི་ཐ་ཚིག་གོ། །ཞེས་གསུངས། ཁ་
ཅིག གཞུང་སྦྱོར་ལ། དུ་བ་ཆོས་ཅན། དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་ཡང་དག་
ཡིན་ཏེ། དེ་སྒྲུབ་ཀྱི་འབྲས་རྟགས་ཡང་དག་ཡིན་པའི་ཕྱིར། ཞེས་འགོད། ཁ་ཅིག དེ་ཆོས་
ཅན། དེ་སྒྲུབ་ཀྱི་རྟགས་ཡང་དག་ཡིན་ཏེ། དེ་སྒྲུབ་ཀྱི་ཚུལ་གསུམ་ཡིན་པའི་ཕྱིར། ཞེས་་་་་
འགོད། གཉིས་ཀ་མི་འཐད་དེ། སྦྱོར་བ་དང་པོའི་ཕྱོགས་ཆོས་ངེས་པའི་གང་ཟག་ཡིན་ན།
དེའི་བསྒྲུབ་བྱ་ངེས་པའི་གང་ཟག་ཡིན་དགོས་པའི་ཕྱིར་དང་། ཕྱི་མ་ལྟར་ན། འབྲེལ་པ་ཅན་
གྱི་ངོ་བོ་ཡང་། །ཞེས་པའི་ཡང་སྒྲས་དུ་བ་དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་ཡང་དག་
ཡིན་པར་མ་ཟད། བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་ཞེས་བསྟན་པར་་་
ཐལ་བའི་སྐྱོན་ཡོད་ཅིང༌། དེ་ལ་འདོད་ན་གོ་བ་མེད་པའི་ཆོས་སྐད་དུ་འགྲོ་བའི་ཕྱིར་རོ།།
སྐབས་འདིར་མཐའ་ཅུང་ཟད་དཔྱད་ན། ཁ་ཅིག དུ་ལྡན་ལ་ལ་མེ་ཡོད་པར་སྒྲུབ་པའི་
འབྲས་རྟགས་ཡང་དག་གི་མཚན་ཉིད་ཀྱི་ཟུར་དུ། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་་་
བཟུང་བྱའི་འབྲས་བུ་ཡིན་པ། ཞེས་དང་། ཁ་ཅིག དུ་ལྡན་ལ་ལ་མེ་ཡོད་པར་སྒྲུབ་པའི་་་་
དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན། ཁྱོད་ཀྱི་རྒྱུ་ཡིན་དགོས་པ། ཞེས་དང༌། ཁ་
• 33 •



ཅིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན། ཁྱོད་ཀྱི་
རྒྱུ་ཡིན་དགོས་པ། ཞེས་འཇོག་པ་སོགས་མི་འཐད་དེ། དུ་བ་དུ་ལྡན་ལ་ལ་མེ་ཡོད་པར་སྒྲུབ་
པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱའི་རང་ལྡོག་དངོས་མེད་ཡིན་ཞིང་། མེ་ཡོད་པ་དེ་
སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་དང༌། དུ་བའི་རྟགས་ཀྱིས་དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་ཡང་ཡིན་པའི་ཕྱིར། ཕྱི་མ་གྲུབ་སྟེ། མེ་མེད་པ་དེའི་རྟགས་ཀྱིས་
དེ་སྒྲུབ་ཀྱི་དངོས་ཀྱི་དགག་བྱའི་ཆོས་སུ་བཟུང་བྱ་ཡིན་པའི་ཕྱིར། དུ་ལྡན་ལ་དང་མེ་མེད་ཀྱི་་
ཚོགས་དོན་དེ། དེའི་རྟགས་ཀྱིས་དེ་སྒྲུབ་ཀྱི་དངོས་ཀྱི་དགག་བྱ་ཡིན་པའི་ཕྱིར་ཏེ། དུ་བ་དེ་
སྒྲུབ་ཀྱི་རྟགས་ཡང་དག་ཡིན་པའི་ཕྱིར། གཞན་ཡང་། རྟགས་ཕྱི་མ་དེར་ཐལ། དུ་བའི་་་་
རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་དང་།
དུ་བ་ཡོད་པའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་མི་འགལ་བའི་་་
ཕྱིར་ཏེ། དེ་གཉིས་ཀྱི་དངོས་ཀྱི་བསྒྲུབ་བྱ་ཡང་དག་གཉིས་མི་འགལ་བའི་ཕྱིར་ཏེ། དེ་གཉིས་
ཀྱི་སྒྲུབ་ངག་ཡང་དག་གཉིས་མི་འགལ་བའི་ཕྱིར་ཏེ། གང་དུ་དུ་བ་ཡོད་ན་མེ་ཡོད་པས་ཁྱབ།
དཔེར་ན་ཚང་མང་བཞིན། དུ་ལྡན་ལ་ལ་ཡང་དུ་བ་ཡོད་དོ་ཞེས་པའི་སྒྲུབ་ངག་དེ། དེ་
གཉིས་ཀའི་སྒྲུབ་ངག་ཡང་དག་ཡིན་པའི་ཕྱིར། རྟགས་སླ། ཁ་ཅིག མེ་ཡོད་པ་དུ་བའི་་་་་
རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ཀྱང་། དེ་དེ་སྒྲུབ་ཀྱི་འབྲས་
རྟགས་ཡང་དག་གི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་མ་ཡིན། ཞེས་ཁྱད་པར་འབྱེད་པ་
མི་འཐད་དེ། དེ་གཉིས་དོན་གཅིག་ཏུ་འདོད་པའི་ཕྱིར། ཡང་ཁ་ཅིག མེ་དེ་དུ་བའི་རྟགས་
ཀྱིས་དེ་སྒྲུབ་ཀྱི་ངོས་ཀྱི་བསྒྲུབ་པའི་ཆོས་སུ་བཟུང་བྱ་ཡིན་ཀྱང་། དེ་སྒྲུབ་ཀྱི་དངོས་ཀྱི་བསྒྲུབ་་
བྱའི་ཆོས་སུ་བཟུང་བྱ་མ་ཡིན་ཏེ། དུ་ལྡན་ལའི་མེ་དེ། དེ་སྒྲུབ་ཀྱི་དངོས་ཀྱི་བསྒྲུབ་བྱ་མ་ཡིན་
པའི་ཕྱིར་ཏེ། དེ་ཚད་མས་གྲུབ་པའི་གང་ཟག་ཡིན་ན། དེ་སྒྲུབ་ཀྱི་བསྒྲུབ་བྱ་ཚད་མས་གྲུབ་
པའི་གང་ཟག་ཡིན་མི་དགོས་པའི་ཕྱིར་ན། འདིར་མ་ཁྱབ་སྟེ། ཚད་མས་དམིགས་པའི་་་་་
རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་ཕྱི་རྒོལ་རྣམ་དག་ཁས་ལེན་དགོས་པའི་གནད་
ཀྱིས་ཡིན་པའི་ཕྱིར་དང༌། ཁྱེད་རང་ལའང་དུ་ལྡན་ལའི་མེ་ཚད་མས་གྲུབ་པའི་གང་ཟག་ཡིན་
ན། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་བསྒྲུབ་བྱ་ཚད་མས་གྲུབ་པའི་གང་
ཟག་ཡིན་དགོས་པར་ཐལ་བ་འཕངས་ན་ལན་གདབ་པར་དཀའ་བའི་ཕྱིར། གཞན་ཡང་། །
• 34 •



མེ་དེ་དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པར་ཐལ།
དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་དང༌། རྫས་སུ་གྲུབ་པའི་གཞི་མཐུན་ཡོད་་་
པའི་ཕྱིར་ཏེ། དེ་སྒྲུབ་ཀྱི་འབྲས་རྟགས་ཡང་དག་ཡོད་པའི་ཕྱིར་ཏེ། དུ་བ་དེ་དེ་ཡིན་པའི་ཕྱིར།
དུ་བ་ཡོད། བྱས་པ་སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་ཡིན་པའི་ཕྱིར། །
ཡང་ཁ་ཅིག མེའི་འབྲས་བུ་དེ། དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་
ཡིན་ཟེར་བ་མི་ལེགས་ཏེ་དུ་ལྡན་ལ་ལ་མེའི་འབྲས་བུ་ཡོད་པར་ཚད་མས་གྲུབ་པའི་གང་ཟག་་་
ཡིན་ན། དེ་ལ་མེ་ཡོད་པར་ཚད་མས་གྲུབ་པའི་གང་ཟག་ཡིན་དགོས་པའི་ཕྱིར། སྔ་མ་ཁ་ཅིག
དུ་ལྡན་ལའི་དུ་བ་དེ་དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་ཡང་དག་ཡིན་ཟེར། འདི་་་
འགོག་པ་ལ་རྣམ་བཤད་དུ། ལའི་དུ་བ་ཡང་རྟགས་སུ་ཁོ་བོ་མི་འདོད་དེ། དེ་ལྟར་ན། ལའི་
མེ་ཉིད་ཀྱང་བསྒྲུབ་བྱའི་ཆོས་སུ་འགྱུར་བ་དང་། ལའི་དུ་བ་ཚང་མང་ལ་རྗེས་སུ་མི་འགྲོ་བས་
རྗེས་ཁྱབ་ངེས་པ་ན་བསྒྲུབ་བྱ་གྲུབ་པར་ཐལ་བ་དང༌། ཡང་དག་འགལ་རྟགས་སུ་ཐལ་བ་དང་།
ཐུན་མོང་མ་ཡིན་པའི་རྟགས་ཡང་དག་ཏུ་ཐལ་བའི་ཉེས་པ་གསུམ་མོ། །ཞེས་གསུངས། དོན་
ནི། དུ་ལྡན་ལའི་མེ་དེ། དེ་སྒྲུབ་ཀྱི་བསྒྲུབ་བྱའི་ཆོས་སུ་ཐལ། དམ་བཅའ་དེའི་ཕྱིར།
འདོད་ན། དུ་བའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་ངེས་པའི་གང་ཟག་ཡིན་ན།
དེའི་རྟགས་ཀྱིས་དེ་སྒྲུབ་ཀྱི་བསྒྲུབ་བྱ་ཚད་མས་ངེས་པའི་གང་ཟག་ཡིན་དགོས་པར་ཐལ། །
དེའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་ངེས་པའི་གང་ཟག་ཡིན་ན། དུ་ལྡན་ལ་ལ་མེ་་
ཡོད་པར་ཚད་མས་ངེས་པའི་གང་ཟག་ཡིན་དགོས་པའི་ཕྱིར། དེར་ཐལ། དེ་ཡིན་ན། དུ་་
ལྡན་ལའི་མེ་ཡོད་པར་ཚད་མས་གྲུབ་པའི་གང་ཟག་ཡིན་དགོས་པའི་ཕྱིར། དེར་ཐལ། དུ་་་
ལྡན་ལའི་མེ་དེ་དེ་སྒྲུབ་ཀྱི་བསྒྲུབ་བྱའི་ཆོས་ཡིན་པའི་ཕྱིར། རྟགས་ཁས། གཞན་ཡང་། དུ་
བའི་རྟགས་ཀྱིས་དེ་སྒྲུབ་ཀྱི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་མེད་པར་ཐལ།
དེ་ཡོད་ན་ཚང་མང་དེ་ཡིན་དགོས་པ་ལ་དེ་མ་ཡིན་པའི་ཕྱིར་ཏེ། ཁྱོད་ཀྱི་རྩ་བའི་ཁས་ལེན་
གང་ཞིག དུ་ལྡན་ལའི་དུ་བ་ཚང་མང་ལ་རྗེས་སུ་མི་འགྲོ་བའི་ཕྱིར། གཞན་ཡང་། དུ་ལྡན་
ལའི་དུ་བ་དེ་སྒྲུབ་ཀྱི་འགལ་རྟགས་ཡིན་པར་ཐལ། དུ་ལྡན་ལའི་དུ་བ་དེ་སྒྲུབ་ལ་ཕྱོགས་ཆོས་་
ཅན་དུ་སོང་བའི་གང་ཟག་དེས། དུ་ལྡན་ལའི་དུ་བ་དེ་སྒྲུབ་ཀྱི་མི་མཐུན་ཕྱོགས་ཁོ་ན་ལ་ཡོད་
པར་ངེས་པའི་ཕྱིར། མ་གྲུབ་ན་སོང། དེར་ཐལ་དེ་ལྟར་ངེས་པའམ། དུ་ལྡན་ལའི་དུ་བ་དེ་
• 35，



v•
སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས། དུ་ལྡན་ལའི་དུ་བ་དེ་སྒྲུབ་ཀྱི་མཐུན་་་་
ཕྱོགས་ཁོ་ན་ལ་ཡོད་པར་ངེས་པ་གང་རུང་གང་ཞིག ཕྱི་མ་མ་ཡིན་པའི་ཕྱིར། དང་པོ་མ་་་
གྲུབ་ན། དུ་ལྡན་ལའི་དུ་བ་ཆོས་ཅན། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་་་
ཟག་གིས་ཁྱོད་དེ་སྒྲུབ་ཀྱི་མི་མཐུན་ཕྱོགས་ཁོ་ན་ལ་ཡོད་པར་ངེས་པའམ། ཁྱོད་དེ་སྒྲུབ་ཀྱི་་་་
མཐུན་ཕྱོགས་ཁོ་ན་ལ་ཡོད་པར་ངེས་པ་གང་རུང་ཡིན་པར་ཐལ། ཁྱོད་དེ་སྒྲུབ་ཀྱི་རྟགས་ཡང་
དག་ཡིན་པའི་ཕྱིར། རྟགས་ཁས། གཞན་ཡང་། དུ་ལྡན་ལའི་དུ་བ་དེ་སྒྲུབ་ཀྱི་རྟགས་ཡང་
དག་མ་ཡིན་པར་ཐལ། དུ་ལྡན་ལའི་དུ་བ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་་་
དེས་དུ་ལྡན་ལའི་དུ་བ་དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པར་མ་ངེས་པའི་ཕྱིར། མ་ཁྱབ་
ན། མཉན་བྱ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་ཐལ་བའི་ཉེས་པར་འགྱུར། མ་
གྲུབ་ན། དེར་ཐལ། དུ་ལྡན་ལའི་མེ་དེ་སྒྲུབ་ཀྱི་བསྒྲུབ་བྱའི་ཆོས་སུ་ཁྱོད་ཀྱིས་ཁས་བླངས་པ་
གང་ཞིག དུ་ལྡན་ལའི་དུ་བ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ངེས། དུ་ལྡན་
ལའི་དུ་བ་དུ་ལྡན་ལའི་མེ་ཡོད་དུ་མ་ངེས་པའི་ཕྱིར་ཏེ། དེས་དུ་ལྡན་ལ་ལ་མེ་ཡོད་པར་མ་ངེས་
པའི་ཕྱིར་ཞེས་པའོ། །ཁ་ཅིག མངོན་སུམ་གྱིས་ལ་ལ་དམིགས་པའི་དུ་བ། དེ་སྒྲུབ་ཀྱི་རྟགས་
སུ་བཀོད་པ་ཡང་ལའི་དུ་བ་དེ་སྒྲུབ་ཀྱི་རྟགས་སུ་འདོད་པ་དང་ཁྱབ་ཆེ་ཆུང་མེད་པས་ཉེས་པ་་
སྔ་མར་འགྱུར་ལ། རྟགས་འགོད་པའི་ཚེ་དུ་བ་ཙམ་བཀོད་ལ། སོང་བ་ནི་ལའི་དུ་བ་དེ་སྒྲུབ་
ཀྱི་རྟགས་སུ་སོང་བར་འདོད་པ་དེ་ལ་ཡང་སྔར་བཤད་པའི་སྐྱོན་གསུམ་འཕེན། ཁྱད་པར་ཕྱི་
མ་འདི་ལ། ཤེས་བྱ་ཆོས་ཅན། ཁྱོད་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་སུ་འདི་
སོང་ཞེས་སྨྲས་པ་དོན་མེད་པར་ཐལ། དེ་སྒྲུབ་ཀྱི་རྟགས་སུ་གང་སྨྲས་པ་དེ་དེ་སྒྲུབ་ཀྱི་རྟགས་་
སུ་མ་སོང་། གང་སོང་བ་དེ་སྨྲ་མི་ནུས་པའི་ཕྱིར། རྟགས་བསལ་ཁས་བླངས། ཡང་འགོད་
པའི་ཚེ་ལའི་དུ་བ་རང་མཚན་བཀོད་ལ། རྟགས་སུ་ལའི་དུ་བ་སྤྱི་མཚན་སོང་བ་ཡིན་ཞེས་ཟེར་
བ་ལ་ཡང་སྔར་བཤད་པའི་སྐྱོན་གསུམ་དང༌། བཤད་མ་ཐག་པའི་གནོད་བྱེད་འཕེན། ཡང་
ཁ་ཅིག མེ་དུ་བསྐྱེད་བྱ་སྐྱེད་བྱེད་ཡིན་ཀྱང་། གོ་བྱ་གོ་བྱེད་དུ་རྟོག་པ་ཕྱིན་ཅི་ལོག་གིས་སྒྲོ་
བཏགས་པ་ཙམ་ཡིན་ཏེ། དུ་བ་ཡོད་ན་མེ་ཡོད་པར་འགལ་བའི་ཕྱིར་ཏེ། མེ་གྲུབ་དུས་ན་དུ་
བ་མ་སྐྱེས། དུ་བ་སྐྱེས་དུས་ན་མེ་འགགས་པའི་ཕྱིར། ཞེས་ཟེར། འོ་ན་དུ་བ་ཆོས་ཅན།
འབྲས་བུ་ཡིན་པར་ཐལ། ཕན་གདགས་བྱ་ཡིན་པའི་ཕྱིར། ཞེས་བརྗོད་པའི་ཚེ་ན། ཕན་་་་
• 36 •



གདགས་བྱ་དེ་སྒྲུབ་ཀྱི་རྟགས་ཡང་དག་མ་ཡིན་པར་ཐལ། དུ་བ་གྲུབ་ན་ཕན་གདགས་བྱའི་་་་
རྟགས་ཀྱིས་དེ་སྒྲུབ་ཀྱི་ཕྱོགས་ཆོས་མ་གྲུབ་དགོས། དུ་བ་མ་གྲུབ་ནའང་དེ་མ་གྲུབ་དགོས་པའི་
ཕྱིར། དང་པོ་གྲུབ་སྟེ། དེ་གྲུབ་ན། དུ་བ་ཕན་གདགས་བྱ་མ་ཡིན་དགོས། དེ་མ་ཡིན་ན་་
ཕན་གདགས་བྱའི་རྟགས་ཀྱིས་དུ་བ་འབྲས་བུར་སྒྲུབ་པའི་ཕྱོགས་ཆོས་མ་གྲུབ་དགོས་པའི་ཕྱིར།
རྟགས་དང་པོ་མ་གྲུབ་ན་སོང་། དེར་ཐལ། དུ་བ་གྲུབ་ན་དུ་བ་མེའི་ཕན་གདགས་བྱ་མ་ཡིན་
དགོས། དེ་མ་ཡིན་ན་དུ་བ་ཕན་གདགས་བྱ་མ་ཡིན་དགོས་པའི་ཕྱིར། དང་པོ་དེར་ཐལ།
དུ་བ་ཡོད་ན་མེ་མེད་དགོས་པའི་ཕྱིར། མ་གྲུབ་ན་སོང་། དེར་ཐལ། མེ་གྲུབ་དུས་ན་དུ་བ་
མ་སྐྱེས། དུ་བ་སྐྱེས་དུས་ན་མེ་འགགས་པའི་ཕྱིར། འཁོར་གསུམ། གཉིས་པ་དེར་ཐལ། །
དུ་བ་མ་གྲུབ་ན་ཕན་གདགས་བྱ་དུ་བའི་སྟེང་དུ་འགོད་ཚུལ་དང་མཐུན་པར་མ་གྲུབ་དགོས།
དེ་མ་གྲུབ་ན། དེའི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་མ་གྲུབ་དགོས་པའི་ཕྱིར། གཞན་ཡང་།
རྫས་ཐ་དད་མི་སྲིད་པ་དང་། ཁས་བླངས་ཀྱི་བསལ་བ་བསྟན་ནུས་པ་མི་སྲིད་པར་ཐལ། དུ་
ལྡན་ལ་ལ་མེ་ཡོད་པར་སྒྲུབ་པའི་རྟགས་ཡང་དག་ཡོད་པ་གང་ཞིག དེ་སྒྲུབ་ཀྱི་རྟགས་ཡང་་་་
དག་ཡིན་ན། མེ་དང་རྫས་ཐ་དད་མ་ཡིན་དགོས་པའི་ཕྱིར། ཕྱི་མ་འདི་དེར་ཐལ། ལའི་དུ་
བ་རང་མཚན་རྟགས་སུ་བཀོད་ཀྱང་། ལའི་དུ་བ་སྤྱི་མཚན་དེ་སྒྲུབ་ཀྱི་རྟགས་སུ་སོང་བའི་ཕྱིར།
རྟ་ གས་དངོས། དེས་ན། ཕ་གི་ན་དུ་བ་འདུག་པས་མེ་འདུག་སྙམ་ཡང་དུ་བ་ཉིད་དེ་སྒྲུབ་ཀྱི་
ཙ ཀས་སུ་སོང་བ་སྡེ་བདུན་གྱི་དགོངས་པ་རྨ་མེད་པ་ཡིན་ནོ། །
རང་ལུགས་ཀྱི་མཚན་ཉིད་ནི། སྤྱིར་འབྲས་བུའི་ཚུལ་གསུམ་ཡིན་པ་འབྲས་བུའི་རྟགས་
ཡང་་ད་ག་གི་མཚན་ཉིད་གཞི་ལ་བཀར་ན། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་
པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན། དུ་བའི་རྒྱུ་ཡང་ཡིན་པའི་གཞི་མཐུན་
སྲིད་པ་གང་ཞིག དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་ཚུལ་གསུམ་ཡིན་པ་
དེ། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་གི་མཚན་
ཉིད་ཡིན། དབྱེ་ན། རྒྱུ་དངོས་སྒྲུབ་ཀྱི་འབྲས་རྟགས་ཡང་དག རྒྱུ་སྔོན་སོང་སྒྲུབ་ཀྱི་འབྲས་
རྟགས་ཡང་དག རྒྱུ་ཁྱད་པར་སྒྲུབ་ཀྱི་འབྲས་རྟགས་ཡང་དག རྒྱུ་རང་ལྡོག་སྒྲུབ་ཀྱི་འབྲས་་་
རྟགས་ཡང་དག རྒྱུ་ཆོས་རྗེས་དཔོག་གི་འབྲས་རྟགས་ཡང་དག་དང་ལྔ། དང་པོ་ནི།
དཔེར་ན། དུ་ལྡན་གྱི་ལ་ལ་ཆོས་ཅན། མེ་ཡོད་དེ། དུ་བ་ཡོད་པའི་ཕྱིར། ཞེས་བཀོད་པའི་
• 37 •



ཚེ་ན་དུ་བ་ལྟ་བུ། གཉིས་པ་ལ། ཁ་ཅིག ནམ་མཁའི་དུ་བ་སྔོ་ལོང་པོ་ཆོས་ཅན། རང་རྒྱུ་
མེ་སྔོན་དུ་སོང་སྟེ། དུ་བ་ཡིན་པའི་ཕྱིར། ཞེས་བཀོད་པའི་ཚེ་ན། དུ་བ་ལྟ་བུ། ཞེས་ཟེར་
བ་མི་འཐད་དེ། ནམ་མཁའི་དུ་བ་མེད་པའི་ཕྱིར་ཏེ། ནམ་མཁའི་པདྨོ་མེད་པའི་ཕྱིར། རང་
ལུགས་ནི། བར་སྣང་གི་དུ་བ་ཆོས་ཅན་དུ་བཟུང་ནས་སྔར་བཞིན་སྦྱོར། གསུམ་པ་ནི།
དཔེར་ན། གཟུགས་འཛིན་དབང་མངོན་ཆོས་ཅན། རང་གི་བདག་རྐྱེན་དང་དེ་མ་ཐག་རྐྱེན་
ལས་གཞན་པའི་རང་གི་རྐྱེན་ཡོད་དེ། རང་གི་བདག་རྐྱེན་དང་རང་གི་དེ་མ་ཐག་རྐྱེན་ཚང་བ་
ཙམ་གྱིས་མི་སྐྱེ་ཞིང་། རེས་འགའ་སྐྱེ་བའི་ཕྱིར། ཞེས་བཀོད་པའི་ཚེ་ན་དེ་ལྟ་བུ། བཞི་པ་ནི།
ཉེར་ལེན་གྱི་ཕུང་པོ་ཆོས་ཅན། རང་རྒྱུ་དང་བཅས་ཏེ། རེས་འགའ་སྐྱེ་བའི་ཕྱིར། ཞེས་་་་་
བཀོད་པའི་ཚེ་ན་དེ་ལྟ་བུ། ཁ་ཅིག རེས་འགའ་བ་ཡིན་པའི་ཕྱིར། ཞེས་བཀོད་པ་མི་འཐད་
དེ། བུམ་པའི་ལྡོག་པ་རེས་འགའ་བ་ཡིན་པའི་ཕྱིར་ཏེ། བུམ་པ་རེས་འགའ་སྐྱེས་པའི་ཕྱིར།
འོ་ན། རེས་འགའ་སྐྱེ་བའི་རྟགས་ཀྱིས་ཉེར་ལེན་གྱི་ཕུང་པོ་རང་རྒྱུ་དང་བཅས་པར་སྒྲུབ་པའི་
དངོས་ཀྱི་བསྒྲུབ་བྱའི་ཆོས་སུ་བཟུང་བྱ་དེ་གང་ཡིན་ཞེ་ན། ཁ་ཅིག རེས་འགའ་སྐྱེ་བའི་རྒྱུ་དེ་
ཡིན་ཞེས་ཟེར། དེ་མི་འཐད་དེ། རེས་འགའ་སྐྱེ་བ་ཡིན་ན། རེས་འགའ་སྐྱེས་བའི་རྒྱུ་ལས་
སྐྱེས་པས་མ་ཁྱབ་པའི་ཕྱིར། རང་ལུགས། རང་རྒྱུ་དེ་དེའི་རྟགས་ཀྱིས་དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་བཟུང་བྱ་ཡིན་ནོ། །ལྔ་པ་ནི། ཁ་ནང་བུར་མ་གོང་བུའི་སྟེང་ན་ཆོས་ཅན། །
བུ་རོ་སྔ་མས་བུར་གཟུགས་ད་ལྟར་བ་བསྐྱེད་པའི་ནུས་པ་ཡོད་དེ། བུ་རོ་ད་ལྟ་བ་ཡོད་པའི་་་་
ཕྱིར། ཞེས་བཀོད་པའི་ཚེ་ན། བུ་རོ་ད་ལྟ་བ་ལྟ་བུ།
༢. རང་བཞིན་གྱི་རྟགས་ཡང་དག་བཤད་པ།
གཉིས་པ་རང་བཞིན་གྱི་རྟགས་ཡང་དག་ཡོད་དེ། རང་བཞིན་ཡོད་ཙམ་དང་། །
འབྲེལ་པ་ཅན་གྱི་ངོ་བོ་ཡང་། །ཞེས་འབྱུང་བས་བསྟན་ཞིང་། དོན་ནི་བྱས་པ་ཆོས་ཅན།
རང་བཞིན་ཡོད་ཙམ་དང་རང་ཆས་སུ་འབྲེལ་པ་ཅན་གྱི་ངོ་བོ་མི་རྟག་པ་སྒྲ་ལ་གོ་བར་བྱེད་་་་
པའི་རང་བཞིན་གྱི་རྟགས་ཡང་དག་ཡིན་ཏེ། དེ་སྒྲུབ་ཀྱི་སྒྲུབ་རྟགས་ཡང་དག་གང་ཞིག མི་
རྟག་པ་དང་བདག་གཅིག་ཏུ་འབྲེལ་བའི་ཕྱིར། ཞེས་འགོད་པར་བྱ་བ་ཡིན་པའི་ཕྱིར། ཡང་
• 38 •



ན་བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་ཡིན་ཏེ། དེ་
སྒྲུབ་ཀྱི་སྒྲུབ་རྟགས་ཡང་དག་གང་ཞིག མི་རྟག་པ་དང་བདག་གཅིག་ཏུ་འབྲེལ་བའི་ཕྱིར།
ཞེས་སྦྱར། ཡང་ནི་འབྲས་རྟགས་ཡང་དག་ཏུ་མ་ཟད་ཅེས་པའོ། །དེ་ལྟར་ཡང་རང་འགྲེལ་་
ལས། རང་བཞིན་ཡོད་ཙམ་དང་འབྲེལ་པ་ཅན་གྱི་ངོ་བོ་ཡང་གཏན་ཚིགས་ཡིན། ཞེས་བྱ་
བར་སྦྱར་ཏེ་ཞེས་དང་། ཤཱ་ཀྱར། རང་བཞིན་གྱི་གཏན་ཚིགས་ཀྱི་དབང་དུ་བྱས་ནས། རང་
བཞིན་ཡོད་ཙམ་དང་། ཞེས་བྱ་བ་ལ་སོགས་པ་སྨོས་ཏེ། གཏན་ཚིགས་ཡིན་ཞེས་བྱ་བར་སྦྱར་
ཏེ་ཞེས་བྱ་བ་ནི་དེ་དག་གི་གཏན་ཚིགས་ཡིན་ཞེས་བྱ་བ་དེ་ལྟར་རོ། །དེ་བས་ན་སྒྲུབ་པར་བྱ་
བའི་རང་བཞིན་གྱིས་ཏེ། ཇི་ལྟ་བུ་ཞིག་གིས་ཞེ་ན། ཡོད་ཙམ་དང་འབྲེལ་པ་ཅན་གྱི་གཏན་
ཚིགས་ཡོད་པ་ཙམ་དང་། འབྲེལ་པ་ཅན་གྱི་ངོ་བོ་ནི་གཏན་ཚིགས་དེ་རང་བཞིན་གྱི་གཏན་་་
ཚིགས་ཡིན་ནོ། །ཞེས་གསུངས།། །
སྐབས་འདིར་མཐའ་ཅུང་ཟད་དཔྱད་ན། ཁ་ཅིག དེ་སྒྲུབ་ཀྱི་སྒྲུབ་རྟགས་ཡང་དག་་་་
གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་དང་བདག་གཅིག་ཏུ་འབྲེལ་བ་དེ།
དེ་སྒྲུབ་ཀྱི་རང་བཞིན་གྱི་རྟགས་ཡང་དག་གི་མཚན་ཉིད་ཡིན་ཟེར། ཁ་ཅིག དེ་གང་ཞིག །
ཁྱོད་གྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན། ཁྱོད་དང་་་་
བདག་ཉིད་གཅིག་ཀྱང་ཡིན་པའི་གཞི་མཐུན་སྲིད་པ་དེ། ཁྱོད་དེ་སྒྲུབ་ཀྱི་རང་བཞིན་གྱི་་་་་
རྟགས་ཡང་དག་གི་མཚན་ཉིད་ཡིན། ཡང་ཁ་ཅིག ཁྱོད་དེ་གང་ཞིག ཁྱོད་ཀྱི་རྟགས་ཀྱིས་
དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན། ཁྱོད་དང་བདག་གཅིག་ཏུ་འབྲེལ་
བས་ཁྱབ་པ་དེ། ཁྱོད་དེ་སྒྲུབ་ཀྱི་རང་བཞིན་གྱི་རྟགས་ཡང་དག་གི་མཚན་ཉིད་ཡིན་ཟེར་ན། །
དང་པོ་མི་འཐད་དེ། དུ་བ་དུ་ལྡན་ལ་ལ་མེ་ཡོད་པར་སྒྲུབ་པའི་རང་བཞིན་གྱི་རྟགས་ཡང་་་
དག་ཏུ་ཐལ་བའི་ཉེས་པ་ཡོད་པའི་ཕྱིར་ཏེ། དུ་བ་མེ་ཡོད་པ་དང་བདག་གཅིག་ཏུ་འབྲེལ་བའི་
ཕྱིར། གཉིས་པ་མི་འཐད་དེ། སྔ་མ་བཞིན་དུ་དུ་བ་དུ་ལྡན་ལ་ལ་མེ་ཡོད་པར་སྒྲུབ་པའི་རང་
བཞིན་གྱི་རྟགས་ཡང་དག་ཏུ་ཐལ་བའི་ཉེས་པ་ཡོད་པའི་ཕྱིར་ཏེ། དུ་བའི་རྟགས་ཀྱིས་དེ་སྒྲུབ་
ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན། དུ་བ་དང་བདག་ཉིད་གཅིག་ཀྱང་ཡིན་
པའི་གཞི་མཐུན་སྲིད་པར་གོང་དུ་བཤད་ཟིན་པ་ལྟར་ཡིན་པའི་ཕྱིར། གསུམ་པ་ཡང་མི་་་་་
འཐད་དེ། དུ་བ་ཙན་དན་གྱི་དུ་བ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་གང་
• 39 •



ཞིག མི་རྟག་པ་དུ་བ་དང་བདག་ཅིག་ཏུ་མ་འབྲེལ་བའི་ཕྱིར་ཏེ། དུ་བ་ཁེགས་ན་མི་རྟག་པ་
ཁེགས་པས་མ་ཁྱབ་པའི་ཕྱིར། ཡང་ཁ་ཅིག དེ་སྒྲུབ་ཀྱི་སྒྲུབ་རྟགས་ཡང་དག་གང་ཞིག །
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན། ཁྱོད་དང་་་་་་
བདག་ཉིད་གཅིག་ཡིན་པས་ཁྱབ་པ་དེ། ཁྱོད་དེ་སྒྲུབ་ཀྱི་རང་བཞིན་གྱི་རྟགས་ཡང་དག་གི་་་
མཚན་ཉིད་ཡིན། ཞེས་ཟེར། དེ་ལ་ཚིག་སྐྱོན་འཕེན་པ་ཁ་ཅིག དུ་བ་སྐྱེས་པ་ཆོས་ཅན། །
ཁྱོད་དུ་ལྡན་ལ་ལ་མེ་ཡོད་པར་སྒྲུབ་པའི་མཚོན་བྱ་དེར་ཐལ་མཚན་ཉིད་དེའི་ཕྱིར། རྟགས་ཕྱི་
མ་མ་གྲུབ་ན་འབུད་ཟེར་ན། འོ་ན་མེ་ཆོས་ཅན། དེར་ཐལ། དེའི་ཕྱིར། འདོད་ན། ཤེས་
བྱ་ཆོས་ཅན། གཞི་གྲུབ་ན། དུ་བ་སྐྱེས་པ་དང་གཅིག་མ་ཡིན་དགོས་པར་ཐལ། ཐལ་འགྱུར་
སྔ་མ་ལ་འདོད་ལན་འདེབས་རིགས་པའི་ཕྱིར། རྟགས་ཁས། འདོད་ན། གཞི་གྲུབ་ན། །
རང་རིག་མངོན་སུམ་དང་གཅིག་མ་ཡིན་དགོས་པ་དང་། རང་སངས་རྒྱས་དང་གཅིག་མ་་་་
ཡིན་དགོས་པ་སོགས་སུ་ཐལ་བར་འགྱུར་རོ། །རང་ལུགས་ནི། སྤྱིར་རང་བཞིན་གྱི་ཚུལ་
གསུམ་ཡིན་པ་རང་བཞིན་གྱི་རྟགས་ཡང་དག་གི་མཚན་ཉིད། གཞི་ལ་བཀར་ན། བྱས་པའི་
རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན། བྱས་པ་
དང་བདག་ཉིད་གཅིག་ཡིན་པས་ཁྱབ་པ་གང་ཞིག བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
ཚུལ་གསུམ་ཡིན་པ་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་
དག་གི་མཚན་ཉིད།།
༣ མ་དམིགས་པའི་རྟགས་ཡང་དག་བཤད་པ།
གསུམ་པ་མ་དམིགས་པའི་རྟགས་ཡང་དག་བཤད་དུ་ཡོད་དེ། མི་སྣང་བ་མ་དམིགས་་
པའི་རྟགས་ཡང་དག་དང་། སྣང་རུང་མ་དམིགས་པའི་རྟགས་ཡང་དག་བཤད་པ་གཉིས་སུ་་
ཡོད་པའི་ཕྱིར། དང་པོ་ཡོད་དེ། ཚད་མ་རྣམས་ནི་མི་འཇུག་པ། །མེད་ལ་འཇུག་འབྲས་བུ་
ཅན། །ཞེས་འབྱུང་བས་བསྟན་ཞིང་། དོན་ནི། ཤ་ཟ་ཤ་ཟ་བསྐལ་དོན་དུ་སོང་བའི་གང་་་་
ཟག་གིས་ཚད་མས་མ་དམིགས་པ་ཆོས་ཅན། མདུན་གྱི་གཞི་འདིར་ཤ་ཟ་ལ་ཤ་ཟ་བསྐལ་དོན་
དུ་སོང་བའི་གང་ཟག་གིས། ཤ་ཟ་ཡོད་ངེས་ཀྱི་བཅད་ཤེས་དོན་མཐུན་མི་འཇུག་པར་སྒྲུབ་་་
• 4) •



པའི་མི་སྣང་བ་མ་དམིགས་པའི་རྟགས་ཡང་དག་ཡིན་ཏེ། དེ་ལྟར་སྒྲུབ་པའི་མི་སྣང་བ་མ་་་་
དམིགས་པའི་ཚུལ་གསུམ་ཡིན་པའི་ཕྱིར། ཞེས་འགོད་པར་བྱ་བ་ཡིན་པའི་ཕྱིར་ཏེ། རང་་་
འགྲེལ་ལས། ཚད་མ་རྣམས་ནི་མི་འཇུག་པ་མི་དམིགས་པ་ཡིན་ནོ། །མེད་ལ་མི་འཇུག་འབྲས་
བུ་ཅན་ཡོད་པའི་ཤེས་པ་དང་། སྒྲ་དང་ཐ་སྙད་གདགས་པའི་འབྲས་བུ་ཅན་ཡིན་ནོ། །དེ་་་
དག་ནི་དམིགས་པ་སྔོན་དུ་འགྲོ་བ་ཅན་ཡིན་པའི་ཕྱིར་རོ། །ཞེས་དང་། ཤཱར། མི་དམིགས་
པའི་དབང་དུ་བྱས་ན། ཚད་མ་རྣམས་ནི་མི་འཇུག་པ། ཞེས་བྱ་བ་ལ་སོགས་པ་སྨྲས་ཏེ།།
ཞེས་གསུངས། ཁ་ཅིག ཤ་ཟ་ཚད་མས་མ་དམིགས་པ་དེ། མདུན་གྱི་གཞི་འདིར་ཤ་ཟ་ཡོད་
པ་མ་ཡིན་པར་སྒྲུབ་པ་དང་ཡོད་ངེས་མ་ཡིན་པར་སྒྲུབ་པ་དང་། ཡོད་ངེས་ཀྱི་བཅད་ཤེས་་་་
དོན་མཐུན་མི་འཇུག་པར་སྒྲུབ་པའི་མི་སྣང་བ་མ་དམིགས་པའི་རྟགས་ཡང་དག་ཡིན། ཞེས་་
ཟེར། འོ་ན་མདུན་གྱི་གཞི་འདིར་ཤ་ཟ་མེད་ངེས་ཡིན་པར་ཐལ། མདུན་གྱི་གཞི་འདིར་ཤ་ཟ་
ཡོད་ན། མདུན་གྱི་གཞི་འདིར་ཤ་ཟ་ཚད་མས་དམིགས་དགོས་པ་གང་ཞིག མདུན་གྱི་གཞི་
འདིར་ཤ་ཟ་ཚད་མས་མ་ངེས་པའི་ཕྱིར། སྔ་མ་མ་གྲུབ་ན། འོ་ན་མདུན་གྱི་གཞི་འདིར་ཤ་ཟ་
ཡོད་ན། མདུན་གྱི་གཞི་འདིར་ཤ་ཟ་ཀུན་མཁྱེན་གྱི་དམིགས་པས་མ་ཁྱབ་པར་ཐལ། མ་གྲུབ་
པ་དེའི་ཕྱིར། འདོད་ན། ཀུན་མཁྱེན་གྱིས་ཤེས་བྱ་ཐམས་ཅད་མངོན་སུམ་དུ་མ་གཟིགས་་་
པར་ཐལ། མདུན་གྱི་གཞི་འདིར་ཤ་ཟ་ཡོད་ན་མདུན་གྱི་གཞི་འདིར་ཤ་ཟ་ཀུན་མཁྱེན་གྱིས་་་
གཟིགས་པས་མ་ཁྱབ། མདུན་གྱི་གཞི་འདིར་ཤ་ཟ་ཀུན་མཁྱེན་གྱིས་མ་གཟིགས་ན། མདུན་
གྱི་གཞི་འདིར་ཤ་ཟ་མེད་པས་མ་ཁྱབ་པའི་ཕྱིར། རྟགས་གཉིས་པ་དངོས། གཞན་ཡང་།
མདུན་གྱི་གཞི་འདིར་ཤ་ཟ་ཡོད་ན། མདུན་གྱི་གཞི་འདིར་ཤ་ཟ་ཀུན་མཁྱེན་གྱིས་དམིགས་་་་
པས་ཁྱབ་པར་ཐལ། སྤྱིར་ཤ་ཟ་ཡོད། ཀུན་མཁྱེན་གྱིས་ཡོད་པ་ཐམས་ཅད་མངོན་སུམ་དུ་་་
གཟིགས་པའི་ཕྱིར། འདོད་ན། དངོས། གཞན་ཡང་། མདུན་གྱི་གཞི་འདིར་ཤ་ཟ་ཀུན་་་་
མཁྱེན་གྱིས་དམིགས་པ་ཁེགས་པར་ཐལ། མདུན་གྱི་གཞི་འདིར་ཤ་ཟ་ཚད་མས་དམིགས་པ་་་
ཁེགས་པའི་ཕྱིར། དེར་ཐལ། མདུན་གྱི་གཞི་འདིར་ཤ་ཟ་ཚད་མས་མ་དམིགས་པའི་ཕྱིར།
རྟགས་ཁས། དེ་ལ་ཁོ་ན་རེ། མདུན་གྱི་གཞི་འདིར་ཤ་ཟ་མེད་ངེས་ཡིན་པར་ཐལ། མདུན་
གྱི་གཞི་འདིར་ཤ་ཟ་ཡོད་ན། མདུན་གྱི་གཞི་འདིར་ཤ་ཟ་ཚད་མས་དམིགས་དགོས་པ་གང་་་
ཞིག གཞི་འདིར་དེ་ཚད་མས་མ་དམིགས་པའི་ཕྱིར་ཟེར་ན། རྟགས་ཕྱི་མ་ལ་ཐེ་ཚོམ་ཟ།



མདུན་གྱི་གཞི་འདིར་ཤ་ཟ་ཡོད་མེད་ཐེ་ཚོམ་ཟ་བ་བཞིན་དུ་ཚད་མས་དམིགས་མ་དམིགས་་་་
ཡོད་ངེས་ཡིན་མ་ཡིན། མེད་ངེས་ཡིན་མ་ཡིན་ཡང་ཐེ་ཚོམ་ཟ་ཞིང་། གཞི་འདིར་ཀུན་མཁྱེན་
གྱིས་གཟིགས་མ་གཟིགས་ཀྱང་ཐེ་ཚོམ་ཟ་བའི་ཕྱིར། ཁོ་ན་རེ། མདུན་གྱི་གཞི་འདིར་ཤ་ཟ་་
ཚད་མས་མ་དམིགས་པ་མ་གྲུབ་ན། ཚད་མས་དམིགས་པར་འགྱུར་ལ། དེ་ལྟ་ན། མདུན་གྱི་
གཞི་འདིར་ཤ་ཟ་ཡོད་ངེས་སུ་འགྱུར་རོ། །ཞེ་ན། མདུན་གྱི་གཞི་འདིར་ཤ་ཟ་ཡོད་པར་ཐལ།
མདུན་གྱི་གཞི་འདིར་ཤ་ཟ་ཡོད་པའི་ཕྱིར། ཞེས་བརྗོད་ན་ལན་ཅི་ཡོད། མ་གྲུབ་བོ། ཞེ་ན།
འོ་ན་མདུན་གྱི་གཞི་འདིར་ཤ་ཟ་ཚད་མས་མ་གྲུབ་པར་ཐལ། གཞི་འདིར་ཤ་ཟ་མེད་པའི་ཕྱིར།
རྟགས་ཁས་སོ། །ཁ་ཅིག ཤ་ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་ཚད་མས་མ་་་་
དམིགས་པ་དེ། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་
ཡོད་ངེས་ཀྱི་བཅད་ཤེས་དོན་མཐུན་མི་འཇུག་པར་སྒྲུབ་པའི་མི་སྣང་བ་མ་དམིགས་པའི་རྟགས་
ཡང་དག་ཡིན་ཞེས་ཟེར། དེ་ལ་ཁོ་ན་རེ། ཤེས་བྱ་ཆོས་ཅན། མདུན་གྱི་གཞི་འདིར་ཤ་ཟ་་་
བསྐལ་དོན་དུ་སོང་བའི་གང་ཟག་ཤ་ཟ་བསྐལ་དོན་དུ་སོང་བའི་གང་ཟག་ཡིན་པར་ཐལ།
དམ་བཅའ་དེའི་ཕྱིར། འདོད་ན། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་་་་
ཟག་ཡིན་ན། སྤྱིར་ཤ་ཟ་བསྐལ་དོན་དུ་སོང་བའི་གང་ཟག་ཡིན་པས་ཁྱབ་པར་ཐལ། འདོད་
པ་དེའི་ཕྱིར། འདོད་ན། མདུན་གྱི་སྐྱེས་བུ་ལན་འདེབས་པ་པོ་ཆོས་ཅན། དེར་ཐལ།
དེའི་ཕྱིར། གཞི་འདིར་ཤ་ཟ་ཡོད་མེད་ཐེ་ཚོམ་ཟ་བའི་གང་ཟག་ཡིན་པའི་ཕྱིར། འདོད་ན།
དེ་མ་ཡིན་པར་ཐལ། ཤ་ཟ་ཡོད་པར་ངེས་པའི་གང་ཟག་ཡིན་པའི་ཕྱིར་ཞེ་ན། ཐལ་འགྱུར་
གཉིས་པ་ལ་མ་ཁྱབ་སྟེ། འོ་ན། མདུན་གྱི་གཞི་འདིར་ཆོས་ཅན། བྱས་པ་བྱས་པ་དང་་་་
གཅིག་ཡིན་པར་ཐལ། བྱས་པ་དང་གཅིག་ཡོད་པའི་ཕྱིར། འདོད་ན། ཤེས་བྱ་ཆོས་ཅན།
མདུན་གྱི་གཞི་འདིར་བྱས་པ་དང་གཅིག་ཡིན་ན་སྤྱིར་བྱས་པ་དང་གཅིག་ཡིན་དགོས་པར་ཐལ།
འདོད་པ་དེའི་ཕྱིར། ཁྱབ་པ་ཁས། ཁོ་ན་རེ། ཁྱབ་པ་མི་མཚུངས་ཏེ། མདུན་གྱི་གཞི་་་་་
འདིར་ཆོས་ཅན་དུ་བཟུང་ནས་བྱས་པ་བྱས་པ་དང་གཅིག་ཏུ་ཐལ་བ་ལ་འདོད་ལན་བཏབ་པས།
མདུན་གྱི་གཞི་འདིར་བྱས་པ་དང་གཅིག་ཏུ་ཁས་བླངས་སོང་བའི་ཕྱིར་ཞེ་ན། ཁྱེད་རང་ལ་་་
ཡང་མཚུངས་ཏེ། མདུན་གྱི་གཞི་འདིར་ཆོས་ཅན་དུ་བཟུང་ནས་ཤ་ཟ་བསྐལ་དོན་དུ་སོང་་་་
བའི་གང་ཟག ཤ་ཟ་བསྐལ་དོན་དུ་སོང་བའི་གང་ཟག་ཡིན་པར་ཐལ་བ་ལ་འདོད་ལན་་་་
，42 •



བཏབ་པས། གཞི་འདིར་ཤ་ཟ་བསྐལ་དོན་སུ་སོང་བའི་གང་ཟག གཞི་འདིར་ཤ་ཟ་བསྐལ་་
དོན་དུ་སོང་བའི་གང་ཟག་ཏུ་ཁས་བླངས་པར་སོང་བའི་ཕྱིར། ལན་མེད་དོ། །ཁ་ཅིག འདི་
རིགས་ལ། མདུན་གྱི་གཞི་འདིར་ཆོས་ཅན་དུ་བཟུང་ན། ཆོས་ཅན་སྐྱོན་ཅན་དུ་འགྲོ་སྟེ།
འདི་ལྟར། རྒྱ་གར་རྡོ་རྗེ་གདན་ཡོད་ན། རྒྱ་གར་རྡོ་རྗེ་གདན་ཡོད་པས་ཁྱབ་ན། རྒྱ་གར་རྡོ་
རྗེ་གདན་མེད་ན། རྒྱ་གར་རྡོ་རྗེ་གདན་མེད་པས་ཁྱབ་པ་ཡོད་པར་ཐལ། ཡོད་པའི་ཕྱིར།
འདོད་ན། མདུན་གྱི་གཞི་འདིར་ཆོས་ཅན། དེར་ཐལ། དེའི་ཕྱིར། འདོད་ན། ཤེས་བྱ་་
ཆོས་ཅན། རྒྱ་གར་རྡོ་རྗེ་གདན་མེད་པར་ཐལ། མདུན་གྱི་གཞི་འདིར་རྒྱ་གར་རྡོ་རྗེ་གདན་་
མེད་པའི་ཕྱིར། ཞེ་ན། གཤོགས་ལུགས་སྐྱོན་ཅན་ཡིན་ཏེ། སྔ་མ་ལ་འདོད་ལན་བཏབ་པས།
མདུན་གྱི་གཞི་འདིར་རྒྱ་གར་རྡོ་རྗེ་གདན་མེད་ན། གཞི་འདིར་དེ་མེད་པས་ཁྱབ་པར་ཁས་་་
བླངས་པར་སོང་བའི་ཕྱིར། དོན་ལ་རྣམ་པར་དཔྱོད་ཅིག །འོ་ན། མདུན་གྱི་གཞི་འདིར་ཤ་
ཟ་ཡོད་མེད་ཐེ་ཚོམ་ཟ་ན། གཞི་འདིར་ཤ་ཟ་ཡོད་པས་ཁྱབ་པའམ། མེད་པའི་ཁྱབ་ཅེ་ན།
ཁ་ཅིག ཡོད་པས་ཀྱང་མ་ཁྱབ་མེད་པས་ཀྱང་མ་ཁྱབ་ཅེས་ཟེར། གཉིས་ཀ་མི་ལེགས་ཏེ།
མདུན་གྱི་གཞི་འདིར་ཤ་ཟ་མེད་ན། མདུན་གྱི་གཞི་འདིར་ཤ་ཟ་ཡོད་མེད་ཐེ་ཚོམ་མི་ཟ་བས་་
ཁྱབ། མདུན་གྱི་གཞི་འདིར་ཤ་ཟ་ཡོད་ནའང༌། གཞི་འདིར་ཤ་ཟ་ཡོད་མེད་ཐེ་ཚོམ་མི་ཟ་་་
བས་ཁྱབ་པའི་ཕྱིར། དང་པོ་དེར་ཐལ། མདུན་གྱི་གཞི་འདིར་ཤ་ཟ་མེད་ན། གཞི་འདིར་ཤ་
ཟ་མེད་ངེས་ཡིན་པས་ཁྱབ། དེ་ཡིན་ན། གཞི་འདིར་ཤ་ཟ་ཡོད་མེད་ཐེ་ཚོམ་མི་ཟ་བས་ཁྱབ་
པའི་ཕྱིར། རྩ་རྟགས་གཉིས་པ་དེར་ཐལ། མདུན་གྱི་གཞི་འདིར་ཤ་ཟ་ཡོད་ན། གཞི་འདིར་
ཤ་ཟ་ཡོད་ངེས་ཡིན་དགོས། དེ་ཡིན་ན། གཞི་འདིར་ཤ་ཟ་ཡོད་མེད་ཐེ་ཚོམ་མི་ཟ་བས་ཁྱབ་
པའི་ཕྱིར། རྩ་བའི་ཐལ་འགྱུར་དང་པོ་ལ་མ་ཁྱབ་བོ། ཞེ་ན། རྗེས་སུ་འགྲོ་ལྡོག་གི་ཁྱབ་པ་
མ་ངེས་པས་ནོངས་སོ། །ཡང་ཁ་ཅིག མདུན་གྱི་གཞི་འདིར་ཤ་ཟ་ཡོད་མེད་ཐེ་ཚོམ་ཟ་ན།
གཞི་འདིར་ཤ་ཟ་ཡོད་པས་ཀྱང་ཁྱབ། མེད་པས་ཀྱང་ཁྱབ་ཅེས་ཟེར། གཉིས་ཀ་མི་ལེགས་ཏེ།
དེ་ལྟར་ན་མདུན་གྱི་གཞི་འདིར་ཤ་ཟ་ཡོད་མེད་ཐེ་ཚོམ་ཟ་ན། མདུན་གྱི་གཞི་འདིར་ཤ་ཟ་་་་
ཡོད་མེད་ཐེ་ཚོམ་མི་ཟ་བས་ཁྱབ་པར་ཐལ་བའི་སྐྱོན་ཡོད་པའི་ཕྱིར་ཏེ། མདུན་གྱི་གཞི་འདིར་
ཤ་ཟ་ཡོད་ན། གཞི་འདིར་ཤ་ཟ་ཐེ་ཚོམ་མི་ཟ་བས་ཁྱབ་པ་དང་། གཞི་འདིར་ཤ་ཟ་མེད་ན་
ཡང་། གཞི་འདིར་ཤ་ཟ་ཡོད་མེད་ཐེ་ཚོམ་མི་ཟ་བས་ཁྱབ་པར་བསྒྲུབས་ཟིན་ལྟར་ཡིན་པའི་
43 •



ཕྱིར། རང་ལུགས་ནི། མདུན་གྱི་གཞི་འདིར་ཤ་ཟ་ཡོད་མེད་ཐེ་ཚོམ་ཟ་ན། གཞི་འདིར་ཤ་
ཟ་ཡོད་པས་ཁྱབ་པ་ལའང་ཐེ་ཚོམ་ཟ། མེད་པས་ཁྱབ་པ་ལའང་ཐེ་ཚོམ་ཟ་ཞིང་། དེ་བཞིན་
དུ་གཞི་འདིར་ཤ་ཟ་ཡོད་ན། གཞི་འདིར་ཤ་ཟ་ཡོད་མེད་ཐེ་ཚོམ་མི་ཟ་བས་ཁྱབ་པ་དང་།
གཞི་འདི་ཤ་ཟ་མེད་ན། གཞི་འདིར་ཤ་ཟ་ཡོད་མེད་ཐེ་ཚོམ་མི་ཟ་བས་ཁྱབ་པ་ལ་ཐེ་ཚོམ་ཟའོ།།
མཚན་ཉིད་ལ། ཁ་ཅིག ཁྱོད་དེ་སྒྲུབ་ཀྱི་མ་དམིགས་པའི་རྟགས་ཡང་དག་གང་ཞིག ཁྱོད་
ཀྱི་རྟགས་ཀྱིས་དེ་སྒྲུབ་ཀྱི་དགག་བྱའི་ཆོས་ཀྱི་ཡུལ་ཡོད་ཀྱང་། ཁྱོད་དེ་སྒྲུབ་ལ་ཕྱོགས་ཆོས་ཅན་
དུ་སོང་བའི་གང་ཟག་གི་ཚད་མ་ལ་ལྟར་མི་རུང་བ་དེ། ཁྱོད་དེ་སྒྲུབ་ཀྱི་མི་སྣང་བ་མ་དམིགས་
པའི་རྟགས་ཡང་དག་གི་མཚན་ཉིད་ཟེར་བ་མི་རིགས་ཏེ། ཤ་ཟ་ཤ་ཟ་བསྐལ་དོན་དུ་སོང་བའི་
གང་ཟག་གི་ཚད་མས་མ་དམིགས་པ་དེ། མདུན་གྱི་གཞི་འདིར་ཤ་ཟ་ལ་ཤ་ཟ་བསྐལ་དོན་དུ་་
སོང་བའི་གང་ཟག་གི་ཤ་ཟ་ཡོད་ངེས་ཀྱི་བཅད་ཤེས་དོན་མཐུན་མི་འཇུག་པར་སྒྲུབ་པའི་མི་་་་
སྣང་བ་མ་དམིགས་པའི་རྟགས་ཡང་དག་གང་ཞིག དེའི་རྟགས་ཀྱིས་དེ་སྒྲུབ་ཀྱི་དགག་བྱའི་་་
ཆོས་ཀྱི་ཡུལ་མེད་པའི་ཕྱིར། དང་པོ་དེར་ཐལ། དེ་སྒྲུབ་ཀྱི་མ་དམིགས་པའི་རྟགས་ཡང་དག་
གང་ཞིག ཤ་ཟ་དེ་དེའི་རྟགས་ཀྱིས་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་ཡིན། །
ཤ་ཟ་ཤ་ཟ་བསྐལ་དོན་དུ་སོང་བའི་གང་ཟག་གིས་ཚད་མས་མ་དམིགས་པ་མདུན་གྱི་གཞི་་་་་་
འདིར་ཤ་ཟ་ལ་ཤ་ཟ་བསྐལ་དོན་དུ་སོང་བའི་གང་ཟག་གི་ཤ་ཟ་ཡོད་ངེས་ཀྱི་བཅད་ཤེས་དོན་་
མཐུན་མི་འཇུག་པར་སྒྲུབ་པའི་ཤེས་འདོད་ཆོས་ཅན་གྱི་སྟེང་དུ་རང་ཉིད་དེ་སྒྲུབ་པ་ལ་ཕྱོགས་
ཆོས་ཅད་དུ་སོང་བའི་གང་ཟག་གི་ཚད་མ་ལ་ལྟར་མི་རུང་བའི་ཕྱིར། ཕྱི་མ་དེར་ཐལ། དེ་་་
འདྲ་བའི་དགག་བྱའི་ཆོས་མེད་པའི་ཕྱིར། རྟགས་སླ། ཁོ་ན་རེ། དེ་འདྲ་བའི་དགག་བྱའི་་
ཆོས་སུ་བཏགས་པའི་དོན་ཡོད་པས། དགག་བྱའི་ཆོས་ཀྱང་ཡོད་དོ། །ཞེ་ན། མི་འདྲ་སྟེ།
སྒྲ་རྟག་པ་མེད་ཀྱང་། དེར་བཏགས་པའི་དོན་ཡོད་པའི་ཕྱིར། སྒྲ་རྟག་པར་བཏེགས་པའི་་་
གཞི་ཡོད་པའི་ཕྱིར། སྒྲ་རྟག་པར་བཏགས་པའི་ཤེས་འདོད་ཆོས་ཅན་ཡོད་པའི་ཕྱིར། ཡང་
ཁ་ཅིག ཁྱོད་དེ་སྒྲུབ་ཀྱི་དེ་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དགག་བྱའི་ཆོས་སུ་་་་་
བཏགས་པའི་དོན་ཡོད། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་
དེ། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གི་ཚད་མ་ལ་ལྟར་མི་རུང་བ་དེ། །
ཁྱོད་དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་གི་མཚན་ཉིད་ཟེར་བ་མི་འཐད་དེ།
44



ཤ་ཟ་དེ་ཤ་ཟ་ཤ་ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་ཚད་མས་མ་དམིགས་པ་་་་་་
མདུན་གྱི་གཞི་འདིར་ཤ་ཟ་ལ་ཤ་ཟ་བསྐལ་དོན་སོང་བའི་གང་ཟག་གིས་ཤ་ཟ་ཡོད་ངེས་ཀྱི་་་་་
དཔྱད་ཤེས་དོན་མཐུན་མི་འཇུག་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་གི་་་་
ཚད་མ་ལ་ལྟར་རུང་བའི་ཕྱིར་ཏེ། དེ་དེའི་ཚད་མས་གྲུབ་པའི་ཕྱིར་ཏེ། རྟག་པ་དེ་བྱས་པ་སྒྲ་
མི་རྟག་སྒྲུབ་ལ་རྟགས་ཡང་དག་ཏུ་སོང་བའི་གང་ཟག་གི་ཚད་མས་གྲུབ་པའི་ཕྱིར།།
རང་ལུགས་ནི། རང་ཉིད་མདུན་གྱི་གཞི་འདིར་སྔར་ལྟར་སྒྲུབ་པའི་མ་དམིགས་པའི་་་
རྟགས་ཡང་དག་གང་ཞིག རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་དགག་བྱའི་ཆོས་སུ་བཏགས་་་
པའི་དོན་ཡོད། རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན།
རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་རང་ཉིད་དེ་སྒྲུབ་ལ་ཕྱོགས་
ཆོས་ཅན་དུ་སོང་བའི་གང་ཟག་གི་ཚད་མ་ལ་ལྟར་མི་རུང་བ་དེ། རང་ཉིད་དེ་སྒྲུབ་ཀྱི་མི་སྣང་
བ་མ་དམིགས་པའི་རྟགས་ཡང་དག་གི་མཚན་ཉིད་ཡིན། དེ་ལ་དབྱེ་ན། རྒྱུ་མི་སྣང་བ་མ་་་་
དམིགས་པའི་རྟགས་ཡང་དག་དང་། ཁྱབ་བྱེད་མི་སྣང་བ་མ་དམིགས་པའི་རྟགས་ཡང་དག་་
དང་གཉིས། དང་པོ་ནི། སྔར་བཤད་པ་ལྟ་བུ་དང༌། གཉིས་པ་ནི་དཔེར་ན་མདུན་གྱི་གཞི་
འདིར་ཆོས་ཅན། ཤ་ཟ་ཤ་ཟ་བསྐལ་དོན་སོང་བའི་གང་ཟག་གིས་ཤ་ཟ་ཡོད་ཅེས་དམ་བཅའ་
མི་རིགས་ཏེ། དེ་དེ་བསྐལ་དོན་དུ་སོང་བའི་གང་ཟག་གི་ཚད་མས་མ་དམིགས་པའི་ཕྱིར།
ཞེས་བརྗོད་པའི་ཚེ་ན་དེ་ལྟ་བུའོ། །དེ་ཡང་མི་སྣང་བ་མ་དམིགས་པའི་རྟགས་ཡང་དག་བཀོད་
པའི་དགོས་པ་ནི། རྒྱང་འཕེན་གྱིས་ཐར་པ་དང་ཐམས་ཅད་མཁྱེན་པ་མེད་པའི་སྒྲུབ་བྱེད་་་་་
དགག་པའི་ཆེད་དུ་ཡིན་ཏེ། རྒྱང་འཕེན་གྱིས་དེ་དག་མེད་དེ། དེ་དག་རྒྱང་འཕེན་གྱིས་ཚད་
མས་མ་དམིགས་པའི་ཕྱིར། ཞེས་འགོད་པ་དགག་པའི་ཆེད་དུ་ཡིན་པའི་ཕྱིར་ཏེ། དེ་དག་་་་
མེད་པར་རྒྱང་འཕེན་གྱིས་དམ་བཅའ་མི་རིགས་ཏེ། དེ་དག་མེད་པར་རྒྱང་འཕེན་གྱིས་ཚད་་
མས་མ་དམིགས་པའི་ཕྱིར། ཞེས་བཀོད་པས་འགོག་ནུས་པའི་ཕྱིར། མི་སྣང་བ་མ་དམིགས་་
པའི་རྟགས་ཡང་དག་ངེས་པར་ཁས་བླངས་དགོས་པ་ནི། ལུང་གི་དབང་དུ་བྱས་ན། མདོ་་་
ལས། ང་འམ་ང་འདྲ་བས་གང་ཟག་གི་ཚོད་བཟུང་གི། གང་ཟག་གིས་གང་ཟག་གི་ཚོད་མི་
བཟུང་སྟེ། ཉམས་པར་གྱུར་ཏ་རེ། ཞེས་གསུངས་པས་གྲུབ་ཅིང་། རིགས་པའི་དབང་དུ་་་
བྱས་ན། སྐྱེ་བོ་རང་འགའ་བ་དག་གིས་ཤེས་བྱ་ཐམས་ཅད་ཀྱི་གནས་ལུགས་འདི་ཡིན་ནོ། །
，15 •



ཞེས་དམ་བཅའ་རིགས་ན་ཧ་ཅང་ཐལ་བ་ལ། མི་རིགས་ན་དེའི་རྒྱུ་མཚན་ཡང་དག་གཅིག་ཏུ་
ཁས་བླངས་དགོས་སོ།།
གཉིས་པ་སྣང་རུང་མ་དམིགས་པའི་རྟགས་ཡང་དག་བཤད་དུ་ཡོད་དེ། མཚན་ཉིད།
དབྱེ་བ། འགལ་འབྲས་མ་དམིགས་པའི་རྟགས་ལ་རྩོད་པ་སྤོང་བ་གསུམ་གྱི་སྒོ་ནས་བཤད་་་་
པར་བྱ་བ་ཡིན་པའི་ཕྱིར། དང་པོ་ཡོད་དེ། གཏན་ཚིགས་བྱེ་བྲག་ལ་ལྟོས་ནས། །འགའ་་་་
ཞིག་མེད་ཤེས་འབྲས་བུ་ཅན། །ཞེས་འབྱུ་བས་བསྟན་ཞིང་། དོན་ནི། བུམ་པ་ཚད་མས་མ་
དམིགས་པ་ཆོས་ཅན། བུམ་པ་ཚད་མས་མ་དམིགས་པའི་ས་ཕྱོགས་སུ་བུམ་པ་མེད་པར་སྒྲུབ་
པའི་སྣང་རུང་མ་དམིགས་པའི་རྟགས་ཡང་དག་ཡིན་ཏེ། དེ་སྒྲུབ་ཀྱི་སྣང་རུང་མ་དམིགས་་་་
པའི་ཚུལ་གསུམ་ཡིན་པའི་ཕྱིར། ཞེས་འགོད་པར་བྱ་བ་ཡིན་པའི་ཕྱིར། ཁ་ཅིག ཁྱོད་དེ་་་
སྒྲུབ་ཀྱི་མ་དམིགས་པའི་རྟགས་ཡང་དག་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དགག་བྱའི་
ཆོས་སུ་བཏགས་པའི་དོན་ཡོད་ན། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གི་
ཚད་མ་ལ་སྣང་དུ་རུང་བས་ཁྱབ་པ་དེ། ཁྱོད་དེ་སྒྲུབ་ཀྱི་སྣང་རུང་མ་དམིགས་པའི་རྟགས་ཡང་
དག་གི་མཚན་ཉིད་ཟེར་བ་མི་འཐད་དེ། བྱས་པ་སྒྲ་རྟག་པ་མ་ཡིན་པར་སྒྲུབ་པའི་སྣང་རུང་
མ་དམིགས་པའི་རྟགས་ཡང་དག་ཡིན་པས་མཚན་ཉིད་དེར་ཐལ་བའི་སྐྱོན་ཡོད་པའི་ཕྱིར།
རང་ལུགས་གོ་དོན་ལ་སྦྱར་ན། ཁྱོད་སྒྲ་རྟག་པ་མ་ཡིན་པར་སྒྲུབ་པའི་མ་དམིགས་པའི་རྟགས་
ཡང་དག་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་ཡོད་
ན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན། ཁྱོད་དེ་སྒྲུབ་ལ་་
ཕྱོགས་ཆོས་ཅན་དུ་སོང་བའི་གང་ཟག་གི་ཚད་མ་ལ་སྣང་དུ་རུང་བས་ཁྱབ་པ་དེ། ཁྱོད་དེ་་་་
སྒྲུབ་ཀྱི་སྣང་རུང་མ་དམིགས་པའི་རྟགས་ཡང་དག་གི་མཚན་ཉིད་ཡིན།།
གཉིས་པ་དབྱེ་བ་ཡོད་དེ། འགལ་དང་འབྲས་བུ་དག་གྲུབ་དང་། །རྒྱུ་དང་ངོ་བོ་ལྟར་
རུང་བའི། །བདག་ཉིད་དག་ནི་མ་གྲུབ་པ། །མེད་དོན་ཅན་མི་དམིགས་རྣམ་བཞི། །ཞེས་་་
འབྱུང་བ་ལས། རང་བཞིན་འགལ་དམིགས་ཀྱི་རྟགས་ཡང་དག འགལ་འབྲས་དམིགས་པའི་
རྟགས་ཡང་དག རྒྱུ་མ་དམིགས་པའི་རྟགས་ཡང་དག རང་བཞིན་མ་དམིགས་པའི་རྟགས་
ཡང་དག་དང་བཞི་རྣམས་སུ་ཡོད་པའི་ཕྱིར། དང་པོ་ནི། དཔེར་ན། ཤར་ཕྱོགས་ཀྱི་མེ་ཆོས་
ཅན། གྲང་རེག་དང་གནོད་མེད་དུ་ལྷན་གཅིག་ཏུ་མི་གནས་ཏེ། མེ་ཡིན་པའི་ཕྱིར། ཞེས་་
• 46 •



བརྗོད་པའི་ཚེ་ན་མེ་ལྟ་བུ་དང་། གཉིས་པ་ནི། དཔེར་ན། ཤར་ཕྱོགས་ཀྱི་དུ་བ་དྲུག་འཕྱུར་
བ་ཆོས་ཅན། སྒྲུབ་ཆོས་སྔར་བཞིན་ལ། དུ་བ་དྲག་འཕྱུར་བ་ཡིན་པའི་ཕྱིར། ཞེས་བརྗོད་་་
པའི་ཚེ་ན་དེ་ལྟ་བུ་དང༌། གསུམ་པ་ནི། དཔེར་ན། མེ་མེད་མཚན་མོའི་རྒྱ་མཚོ་ན་ཆོས་ཅན།
དུ་བ་མེད་དེ། མེ་མེད་པའི་ཕྱིར། ཞེས་བརྗོད་པའི་ཚེ་ན་དེ་ལྟ་བུ་དང༌། བཞི་པ་ནི།
དཔེར་ན། བུམ་པ་ཚད་མས་མ་དམིགས་པའི་ས་ཕྱོགས་ན་ཆོས་ཅན། བུམ་པ་མེད་དེ། བུམ་
པ་ཚད་མས་མ་དམིགས་པའི་ཕྱིར། ཞེས་བརྗོད་པའི་ཚེ་ན་དེ་ལྟ་བུ་ཡིན་ཏེ། རང་འགྲེལ་ལས།
འགལ་བར་སྒྲུབ་པ་ནི། དཔེར་ན། འདི་ན་གྲང་བའི་རེག་པ་མེད་དེ། མེ་ཡོད་པའི་ཕྱིར།
ཞེས་བྱ་བ་ལྟ་བུའོ། །འགལ་བའི་འབྲས་བུ་སྒྲུབ་པ་ནི། དཔེར་ན། འདི་ལ་གྲང་བའི་རེག་པ་
མེད་དེ། དུ་བ་ཡོད་པའི་ཕྱིར། ཞེས་བྱ་བ་ལྟ་བུའོ། །རྒྱུ་མ་གྲུབ་པ་ནི། དཔེར་ན། འདི་ན་
དུ་བ་མེད་དེ། མེ་མེད་པའི་ཕྱིར། ཞེས་བྱ་བ་ལྟ་བུའོ། །རང་བཞིན་མ་གྲུབ་པ་ནི། དཔེར་
ན། འདི་ན་དུ་བ་མེད་དེ། མི་དམིགས་པའི་ཕྱིར་རོ། །ཞེས་བྱ་བ་ལྟ་བུའོ། །ཞེས་གསུངས་
པའི་ཕྱིར། རྩ་བའི་སྒོ་ནས་བཞི་ཡིན་ཡང་ཡན་ལག་གི་སྒོ་ནས་བརྒྱད་ཡིན་ལ་གཞུང་གིས་་་་་
བསྟན་ཚུལ་ནི། འགལ་དང་ཞེས་པས། རང་བཞིན་འགལ་དམིགས་ཀྱི་རྟགས་ཡང་དག་་་་
དངོས་སུ་བསྟན་ནས། ཁྱབ་བྱེད་འགལ་དམིགས་ཀྱི་རྟགས་ཡང་དག་ཤུགས་ལ་དང་། ངོ་བོ་
ལྟར་རུང་བའི། བདག་ཉིད་དག་ནི་མ་གྲུབ་པ། །ཞེས་པས་རང་བཞིན་མ་དམིགས་པའི་་་་་
རྟགས་ཡང་དག་དངོས་སུ་བསྟན་ནས། ཁྱབ་བྱེད་མ་དམིགས་པའི་རྟགས་ཡང་དག་ཤུགས་ལ་
དང༌། རྒྱུ་ལྟར་རུང་བའི། བདག་ཉིད་དག་ནི་མ་གྲུབ་པ་ཞེས་པས། རྒྱུ་མ་དམིགས་པའི་
རྟགས་ཡང་དག་དངོས་སུ་བསྟན་ནས། རྒྱུ་འགལ་དམིགས་དང་། རྒྱུ་དང་འགལ་བའི་འབྲས་
བུ་དམིགས་པའི་རྟགས་ཡང་དག་གཉིས་ཤུགས་ལ་དང་། འབྲས་བུ་དག་གྲུབ་དང་ཞེས་པས་་
འགལ་འབྲས་དམིགས་པའི་རྟགས་དངོས་སུ་བསྟན་པ་ཡིན་ཏེ། རང་འགྲེལ་ལས། དེ་ལྟར་ན་
མི་དམིགས་པ་འདི་ནི་སྦྱོར་བའི་བྱེ་བྲག་གི་རྣམ་པ་བརྒྱད་དོ། །ཞེས་དང་། ཤཱར། དེ་ལྟར་་
ན་མི་དམིགས་པ་འདི་ནི་ཞེས་བྱ་བ་ལ་སོགས་པ་ནི། རྩ་བའི་རབ་ཏུ་དབྱེ་བས་རྣམ་པ་བཞི་་་
ཡིན་ཡང་། བར་སྐབས་ཀྱི་སྦྱོར་བའི་རབ་ཏུ་དབྱེ་བས་རྣམ་པ་བརྒྱད་དུ་འགྱུར་ཏེ། འདི་ལྟར་
རང་བཞིན་འགལ་བ་དམིགས་པའི་རབ་ཏུ་དབྱེ་བས་ནི་ཁྱབ་པར་བྱེད་པ་འགལ་བ་དམིགས་པ་
ཡིན་པར་བཤད་དོ། །རང་བཞིན་མི་དམིགས་པའི་ནི། ཁྱབ་པར་བྱེད་པ་མི་དམིགས་པའོ། །
• 47 •



རྒྱུ་མི་དམིགས་པའི་ནི། རྒྱུ་འགལ་བ་དམིགས་པ་དང་། རྒྱུ་འགལ་བའི་འབྲས་བུ་དམིགས་་་
པའོ། །འགལ་བའི་འབྲས་བུ་དམིགས་པ་ནི་རྣམ་པ་གཅིག་སྟེ། དེ་ལྟར་ན་རྣམ་པ་བརྒྱད་ཡིན་
ནོ། །ཞེས་གསུངས་པའི་ཕྱིར། འོ་ན། རྣམ་ངེས་ལས། དེ་ལྟར་ན་མི་དམིགས་པ་འདི་ནི་་་
སྦྱོར་བའི་བྱེ་བྲག་གིས་རྣམ་པ་བཅུ་ཡིན་ནོ། །ཞེས་གསུངས་པ་ཇི་ལྟར་ཡིན་ཞེ་ན། དེ་ནི་རྒྱུ་
ཁྱབ་བྱེད་རང་བཞིན་མ་དམིགས་པ། དངོས་འབྲས་མ་དམིགས་པའི་རྟགས་ཡང་དག་སྟེ། །
འབྲེལ་ཡུལ་མ་དམིགས་པའི་རྟགས་ཡང་དག་བཞི་དང༌། ལྷན་ཅིག་མི་གནས་འགལ་ལ་བརྟེན་
པའི་འགལ་དམིགས་ཀྱི་རྟགས་ཡང་དག་དྲུག་སྟེ་བཅུའི་དབང་དུ་མཛད་པ་ཡིན་ཏེ། འཐད་་་་
ལྡན་ཆེ་བ་ལས། འདི་སྐད་བརྗོད་པ་ཡིན་ཏེ། རྒྱུ་ལ་སོགས་པ་མི་དམིགས་པའི་སྦྱོར་བ་འཐད་
པ་ཡིན་ཏེ། རང་བཞིན་མི་དམིགས་པ་དང༌། ཁྱབ་བྱེད་མི་དམིགས་པ་དང་། རྒྱུ་མི་་་་་
དམིགས་པ་དང༌། འབྲས་བུ་མི་དམིགས་པའོ། །དེ་བཞིན་དུ་དེ་དང་འགལ་བ་དམིགས་པའི་
སྦྱོར་བ་ཡང་འཐད་དེ། རང་བཞིན་འགལ་བ་དམིགས་པ་དང་། འགལ་བའི་འབྲས་བུ་་་་
དམིགས་པ་དང་། ཁྱབ་བྱེད་འགལ་བ་དམིགས་པ་དང་། འབྲས་བུ་འགལ་བ་དམིགས་པ་་་
དང་། རྒྱུ་འགལ་བ་དམིགས་པ་དང་། རྒྱུ་དང་འགལ་བའི་འབྲས་བུ་དམིགས་པ་སྟེ། དེ་་་་
ལྟར་སྦྱོར་བ་རྣམ་པ་བཅུའོ། །ཞེས་གསུངས་པའི་ཕྱིར། དེའི་སྟེང་དུ་ཕན་ཚུན་སྤངས་འགལ་
ལ་བརྟེན་པའི་འགལ་དམིགས་ཀྱི་རྟགས་ཡང་དག་བསྣན་ནས་བཅུ་གཅིག་ཏུ་འགྱུར་བའང་་་་
ཡིན་ཏེ། ཤཱ་ཀྱར རེ་ཞིག་འདིར་བརྒྱད་དུ་བཤད་ཀྱི་མི་དམིགས་པ་འདི་ནི་རྣམ་པ་བཅུ་་་་
གཅིག་ཡིན་ནོ་ཞེས་དང༌། འཐད་ལྡན་ལས་བཅུ་གཅིག་པ་འགལ་བས་ཁྱབ་པ་དམིགས་པ་ནི་
ལེའུ་གསུམ་པར་འཆད་པར་འགྱུར་རོ། །ཞེས་གསུངས་པའི་ཕྱིར། འོ་ན། རྣམ་བཤད་དུ།།
དགག་རྟགས་བཅུ་ལས་གཞན་དུ་འདོད་པ་བསྟན་བཅོས་ཀྱི་དགོངས་པར་མི་སེམས། ཞེས་་་
གསུངས་པ་དང་མི་མཐུན་ནོ་ཞེ་ན། དེ་ནི་དགག་རྟགས་བཅུ་གཉིས་སུ་འདོད་པ་དང་། བཅུ་
དྲུག་ཏུ་འདོད་པ་འགོག་ཅེས་པ་ཡིན་གྱི། ཕན་ཚུན་སྤངས་འགལ་ལ་བརྟེན་པའི་འགལ་ཁྱབ་་
དམིགས་པའི་རྟགས་འགོག་པ་མ་ཡིན་ཏེ། སྔར་བཤད་པ་ལྟར་དང་། རྣམ་ངེས་ཊིཀ་ཆེན་་་
ལས་ཤིན་ཏུ་གསལ་བའི་ཕྱིར་རོ། །འབྲེལ་ཡུལ་མ་དམིགས་པའི་གཏན་ཚིགས་བཞི་ལས། །
གཉིས་པ་སྔར་བཤད་པ་ལྟར་དང་ཁྱབ་བྱེད་མ་དམིགས་པ་ནི། ཤིང་མེད་ཀྱི་བྲག་རྫོང་ན་ཆོས་
ཅན། ཤ་པ་མེད་དེ། ཤིང་མེད་པའི་ཕྱིར། ཞེས་བརྗོད་པའི་ཚེ་ན་དེ་ལྟ་བུ་དང་། དངོས་་
• 48 •



འབྲལ་མ་དམིགས་པ་ནི། དུ་བས་དབེན་པའི་རྡོ་རྭ་བླ་གབ་མེད་པ་ན་ཆོས་ཅན། དུ་བའི་་་་
དངོས་རྒྱུ་ནུས་པ་ཐོགས་མེད་མེད་དེ། དུ་བ་མེད་པའི་ཕྱིར། ཞེས་བརྗོད་པའི་ཚེ་ན་དེ་ལྟ་བུ་
ཡིན། དེ་བཞི་འབྲེལ་ཡུལ་མ་དམིགས་པའི་གཏན་ཚིགས་སུ་འཆད་པའི་རྒྱུ་མཚན་ཡོད་དེ།
དགག་བྱའི་ཆོས་ཀྱི་འབྲེལ་ཟླ་བཀག་པ་རྟགས་སུ་སྦྱར་བའི་ཚུལ་གསུམ་ཡིན་པའི་ཆ་ནས་ཡིན་་
པའི་ཕྱིར། བྱེ་བྲག་ཏུ་རྒྱུ་མ་དམིགས་པ་སོགས་སུ་འཆད་པའི་རྒྱུ་མཚན་ཡོད་དེ། དགག་བྱའི་
ཆོས་ཀྱི་རྒྱུ་དང༌། ཁྱབ་བྱེད་དང་། རང་བཞིན་དང་དངོས་འབྲས་བཀག་པ་བཞི་རྟགས་སུ་་
སྦྱར་བའི་ཚུལ་གསུམ་ཡིན་པའི་ཆ་ནས་ཡིན་པའི་ཕྱིར། རྩ་བར་སྣང་རུང་མ་དམིགས་པའི་རྩ་
བའི་དབྱེ་བ་བཞིར་དངོས་སུ་བསྟན་པའི་རྒྱུ་མཚན་ཡོད་དེ། འགལ་དམིགས་བཞི། གཙོ་བོར་
འགལ་དམིགས་གཉིས་པོ་འདིའི་ནང་དུ་འདུས་ཤིང༌། འབྲེལ་ཡུལ་མ་དམིགས་པ་གཞན་་་་་
གཉིས་ཀྱང་འདིར་བཤད་པའི་གཉིས་ཀྱི་ནང་དུ་འདུས་པའི་ཕྱིར། དེ་བཞིའི་ངག་དོན་ལ། །
ཁ་ཅིག མེ་སྟོབས་ཆེན་པོས་ཁྱབ་པར་ནོན་པའི་ཤར་ཕྱོགས་ཆོས་ཅན། གྲང་རེག་སྟོབས་ཆེན་
པོ་མེད་དེ། མེ་སྟོབས་ཆེན་པོས་ཁྱབ་པར་ནོན་པའི་ཕྱིར། ཞེས་དང་། དུ་བ་དྲག་འཕྱུར་་་
བས་ཁྱབ་པར་ནོན་པའི་ཤར་ཕྱོགས་ཆོས་ཅན། སྒྲུབ་ཆོས་སྔར་བཞིན་ལ།. དུ་བ་དྲག་འཕྱུར་
བས་ཁྱབ་པར་ནོན་པའི་ཕྱིར། ཞེས་དང་། མེ་མེད་མཚན་མོའི་རྒྱ་མཚོ་ཆོས་ཅན། དུ་བ་་་་
མེད་དེ། མེ་མེད་ཡིན་པའི་ཕྱིར། ཞེས་དང་བུམ་པས་དག་པའི་ས་ཕྱོགས་ཆོས་ཅན། བུམ་པ་
མེད་དེ། བུམ་པ་ཚད་མས་མ་དམིགས་པའི་ཕྱིར། ཞེས་བརྗོད་པའི་ཚེ་ན་དེ་རྣམས་རིམ་པ་་
བཞིན་མཚན་གཞི་ཡིན། ཞེས་ཟེར། དང་པོ་གཉིས་མི་འཐད་དེ། མེ་སྟོབས་ཆེན་པོས་ཁྱབ་
པར་ནོན་པའི་ཤར་ཕྱོགས་དང་། དུ་བ་དྲག་འཕྱུར་བས་ཁྱབ་པར་ནོན་པའི་ཤར་ཕྱོགས་་་་་
གཉིས་གྲང་རེག་སྟོབས་ཆེན་པོའི་དགག་གཞི་མ་ཡིན་པའི་ཕྱིར་ཏེ། མནར་མེད་ཀྱི་ལྕགས་་་་་
བསྲེག་གི་ས་གཞི་དེ། དེའི་དགག་གཞི་མ་ཡིན་པའི་ཕྱིར་ཏེ། དེ་ཆོས་ཅན་དུ་བཟུང་བའི་ཚེ།
གྲང་དམྱལ་བརྒྱད་ཡོད་པར་ཁས་ལེན་དགོས་པའི་ཕྱིར་དང་། འུག་པ་སྟོབས་ཆེན་པོས་ཁྱབ་
པར་ནོན་པའི་ཤར་ཕྱོགས་དེ་བྱ་རོག་གི་དགག་གཞི་དང་། གང་ཟག་གི་བདག་མེད་མངོན་་་
སུམ་དུ་རྟོགས་པའི་ཤེས་རབ་དེ། གང་ཟག་གི་བདག་འཛིན་གྱི་དགག་གཞི་མ་ཡིན་པའི་ཕྱིར། །
གསུམ་པ་དང་བཞི་པ་ཡང་མི་འཐད་དེ། རི་བོང་རྭ་མེ་མེད་ཡིན་པས་ཇི་སྐད་བཤད་པའི་ཁྱབ་
པ་མ་ངེས་ཤིང་། བུམ་པས་དག་པའི་ས་ཕྱོགས་སུ་བུམ་པ་ཚད་མས་མ་དམིགས་པར་ཚད་མས་
• 49 •



གྲུབ་པའི་གང་ཟག་ཡིན་ན། དེར་བུམ་པ་མེད་པར་ཚད་མས་གྲུབ་པའི་གང་ཟག་ཡིན་དགོས་
པའི་ཕྱིར་ཏེ། དེ་ཡིན་ན། དེར་བུམ་པས་དག་པར་ཚད་མས་གྲུབ་པའི་གང་ཟག་ཡིན་དགོས་
པའི་ཕྱིར། རྟགས་འབུད། ཁོ་ན་རེ། མེ་མེད་མཚན་མོའི་རྒྱ་མཚོར་མེ་མེད་པར་སྒྲུབ་པའི་་
རྟགས་ཡང་དག་མེད་པར་ཐལ། བུམ་པ་ལ་དེའི་ཕྱིར། རྟགས་ཁས། འདོད་མི་ནུས་ཏེ།
མེ་མེད་པའི་རྟགས་ཀྱིས་མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་ཕྱོགས་ཆོས་་་་
སྒྲུབ་བྱེད་རང་བཞིན་མ་དམིགས་པའི་རྟགས་ཡང་དག་ཡོད་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། ཁྱོད་དེ་སྒྲུབ་ཀྱི་རྒྱུ་མ་དམིགས་པའི་རྟགས་ཡང་དག་ཡིན་པའི་ཕྱིར་ན། མ་
ཁྱབ་སྟེ། མེ་མེད་པའི་རྟགས་ཀྱིས་མེ་ཚད་མས་མ་དམིགས་པའི་ས་ཕྱོགས་སུ་དུ་བ་མེད་པར་་་
སྒྲུབ་པའི་ཕྱི་རྒོལ་རྣམ་དག་གི་ངོ་བོར་མེ་ཚད་མས་མ་དམིགས་པའི་ས་ཕྱོགས་སུ་དུ་བ་མེད་པར་
སྒྲུབ་པ་ལ་མེ་མེད་པ་རྟགས་སུ་བཀོད་པའི་ཚེ་མེ་མེད་པས་མ་ངེས་པའི་ཕྱིར་ཏེ། དེ་འདྲ་བའི་
ཕྱི་རྒོལ་གྱིས་ས་ཕྱོགས་དེར་མེ་མེད་པར་ངེས་པའི་ཕྱིར། དེས་མེ་མེད་པའི་རྟགས་ཀྱིས་དེ་སྒྲུབ་
ཀྱི་ཕྱོགས་ཆོས་ངེས་པའི་ཕྱིར། འོ་ན། མ་དམིགས་པའི་རྟགས་ཡང་དག་འཇུག་པའི་ཚུལ་་་་
དང་། དུས་ཇི་ལྟ་བུ་ཞེ་ན། དེ་ཡང་འགག་བྱ་འགོག་པ་ལ། དགག་གཞི་མངོན་སུམ་ལ་སྣང་
དུ་རུང་བ་དང་མི་རུང་གཉིས་སུ་ངེས་པ་ལས། མི་རུང་ན་རྗེས་དཔག་གི་བྱེད་པ་མ་གཏོགས།
མངོན་སུམ་གྱིས་དགག་པ་བྱེད་པ་མི་སྲིད་དེ། མེད་དགག་ཡན་གར་བ་མངོན་སུམ་ལ་སྣང་དུ་
མི་རུང་བའི་ཕྱིར། རྣམ་ངེས་ལས། འདི་འགའ་ཞིག་ཏུ་དགག་པ་བྱེད་པ་ཡང་མངོན་སུམ་་་
གྱིས་ནི་བྱ་བར་འོས་པ་མ་ཡིན་ཏེ། ཞེས་གསུངས། དགག་གཞི་མངོན་སུམ་ལ་སྣང་དུ་རུང་བ་
ལའང་། དགག་བྱའི་ཆོས་སུ་བཏགས་པའི་དོན་དེ་ཡོད་ན། ཕྱི་རྒོལ་གྱི་མངོན་སུམ་ལ་སྣང་དུ་
རུང་བ་དང་མི་རུང་བ་གཉིས་སུ་ངེས་པ་ལས། མི་རུང་ན། མི་སྣང་བ་མ་དམིགས་པའི་་་་་་
རྟགས་ཡང་དག་འཇུག་པའི་དུ་ས་དང་། སྣང་དུ་རུང་བ་ལ་ཡང་། དགག་གཞིའི་སྟེང་དུ་་་་
དགག་བྱའི་ཆོས་ཕྱི་རྒོལ་གྱི་མངོན་སུམ་ལ་སྣང་དུ་རུང་བ་དང་མི་རུང་བ་གཉིས་སུ་ངེས་པ་ལས།
དང་པོ་ལྟར་ན་ཕལ་ཆེར་མངོན་སུམ་གྱིས་དགག་པ་བྱེད་ལ། མངོན་སུམ་གྱིས་མ་གྲུབ་ན། ཐ་
སྙད་སྒྲུབ་ཀྱི་རྟགས་ལ་བརྟེན་ནས་སྒྲུབ་དགོས་པས། རང་བཞིན་མ་དམིགས་པའི་རྟགས་ཡང་
དག་འཇུག་པའི་དུས་ཡིན་ནོ། །དེ་ཕྱི་རྒོལ་གྱི་མངོན་སུམ་ལ་སྣང་དུ་མི་རུང་བ་ལ་དགག་་་་་
གཞིའི་སྟེང་དུ་དགག་བྱའི་ཆོས་ཀྱི་འབྲེལ་ཟླ་མངོན་སུམ་ལ་སྣང་དུ་རུང་བ་དང་། འགལ་ཟླ་་་
• 50 •



མངོན་སུམ་ལ་སྣང་རུང་གཉིས་སུ་ངེས་པ་ལ་དགག་བྱའི་ཆོས་ཀྱི་འབྲེལ་ཟླ་ལ་ངོ་བོ་རྒྱུ་འབྲས་བུ་
གསུམ་དུ་ངེས་ཤིང་ངོ་བོ་ལ་ཁྱབ་ཆེ་བ་དང༌། ཁྱབ་མཉམ་པ་གཉིས་སུ་ངེས་ལ། ཁྱབ་ཆེ་བ་་
མངོན་སུམ་ལ་སྣང་རུང་ཡིན་ན། ཁྱབ་བྱེད་མ་དམིགས་པའི་རྟགས་ཡང་དག་འཇུག་པའི་དུས་
དང༌། ཁྱབ་མཉམ་མངོན་སུམ་ལ་སྣང་དུ་རུང་ན་བཤད་པ་ལྟར་རང་བཞིན་མ་དམིགས་པའི་
རྟགས་ཡང་དག་འཇུག་པའི་དུས་ཡིན། དགག་བྱའི་ཆོས་ཀྱི་རྒྱུ་ཕྱི་རྒོལ་གྱི་མངོན་སུམ་ལ་སྣང་
དུ་རུང་ན། རྒྱུ་མ་དམིགས་པའི་རྟགས་ཡང་དག་འཇུག་པའི་དུས་དང་། དགག་བྱའི་ཆོས་ཀྱི་
དངོས་འབྲས་སྣང་དུ་རུང་ན། དངོས་འབྲས་མ་དམིགས་པའི་རྟགས་ཡང་དག་འཇུག་པའི་་་
དུས་ཡིན། དགག་གཞིའི་སྟེང་དུ་དགག་བྱའི་ཆོས་ཀྱི་འགལ་ཟླ་མངོན་སུམ་ལ་སྣང་དུ་རུང་ན། །
འགལ་དམིགས་ཀྱི་རྟགས་ཡང་དག་འཇུག་པའི་དུས་དང་། དགག་བྱའི་ཆོས་ཀྱི་འབྲེལ་ཟླ་ལ་་
གསུམ་དུ་བཤད་པ་བཞིན་དུ། དེའི་འགལ་ཟླ་ལ་ཡང་ངོ་བོ་རྒྱུ་འབྲས་བུ་གསུམ་དུ་ངེས་ལ།
དགག་བྱའི་ཆོས་ཀྱི་འགལ་ཟླའི་ངོ་བོ་དང་། དེའི་འབྲས་བུ་སྣང་དུ་རུང་ན་རང་བཞིན་འགལ་
དམིགས་དང་། འགལ་འབྲས་དམིགས་པའི་རྟགས་ཡང་དག་འཇུག་པའི་དུས་ཡིན། དགག་
བྱའི་ཆོས་ཀྱི་འགལ་ཟླའི་རྒྱུ་དངོས་དང་རྒྱུ་དེའི་འབྲས་བུ་སྣང་དུ་རུང་ན་རྒྱུ་འགལ་དམིགས་་་་་
དང་། རྒྱུ་དང་འགལ་བའི་འབྲས་བུ་དམིགས་པའི་རྟགས་ཡང་དག་འཇུག་པའི་དུས་ཡིན།
དེའི་བདག་གཅིག་པའི་ཁྱབ་བྱེད་ཀྱི་འགལ་ཟླ་སྣང་དུ་རུང་ན་ཁྱབ་བྱེད་འགལ་དམིགས་ཀྱི་་་་་
རྟགས་ཡང་དག་འཇུག་པའི་དུས་དང་། དེའི་དངོས་འབྲས་ཀྱི་འགལ་ཟླ་སྣང་དུ་རུང་ན་་་་་་་
འབྲས་བུ་འགལ་དམིགས་ཀྱི་རྟགས་ཡང་དག་འཇུག་པའི་དུས་ཡིན་ནོ།།
གསུམ་པ་དེ་ལ་རྩོད་པ་སྤོང་བ་ཡོད་དེ། ཕ་རོལ་པོས་བུད་ཤིང་གི་རྟགས་ཀྱིས་ཤར་་་་་
ཕྱོགས་ཀྱི་བུད་ཤིང་གྲང་རེག་དང་གནོད་མེད་དུ་ལྷན་ཅིག་ཏུ་གནས་པ་འགོག་ནུས་པར་ཐལ།
དུ་བའི་རྟགས་ཀྱིས་ཤར་ཕྱོགས་ཀྱི་དུ་བ་གྲང་རེག་དང་གནོད་མེད་དུ་ལྷན་ཅིག་ཏུ་གནས་པ་་་་
འགོག་ནུས་པ་གང་ཞིག བུད་ཤིང་དང་དུ་བ་གཉིས་མེ་ལ་ཉེ་རིང་མེད་པའི་ཕྱིར། ཞེས་རྩོད་
པ་ནི། བུད་ཤིང་གི་རྟགས་ཀྱིས་དེ་ལྟར་འགོག་ནུས་པ་འགོག་པ་ལ། དེ་དང་འགལ་བ་ཡི་ནི་
རྒྱུ། །དམིགས་པའི་སྦྱོར་བ་གང་ཡིན་དེ། །རྒྱུ་མཚན་དག་ནི་འགལ་བ་ཉིད། །མེད་ན་འཁྲུལ་
པ་ཅན་ཡིན་ནོ། །ཞེས་གསུངས་པ་དང༌། དུ་བ་ཙམ་དེ་འགོག་ནུས་ཡིན་པ་འགོག་པ་ལ།
འགལ་འབྲས་ལ་ཡང་ཡུལ་དང་ནི། །དུས་ལ་སོགས་ལ་ལྟོས་པར་འདོད། །གཞན་དུ་འཁྲུལ་་
• 51 •



འགྱུར་མི་གྲང་བ། །སྒྲུབ་པ་ལ་ནི་ཐལ་བ་བཞིན། །ཞེས་གསུངས་ཤིང་། ཟློ་ཀ་དང་པོའི་དོན་
ནི། བུད་ཤིང་གི་རྟགས་ཀྱིས་དེ་སྒྲུབ་ཀྱི་ཁྱབ་པ་འཁྲུལ་པའི་ཆ་ནས་དེ་ཉིད་དེ་ལྟར་འགོག་ནུས་
པ་མ་ཡིན་པ་དང་། ཟློ་ཀ་གཉིས་པའི་དོན་ནི། དུ་བ་གྲང་རེག་དང་གནོད་མེད་དུ་ལྷན་ཅིག་
ཏུ་གནས་པའི་གཞི་མཐུན་སྲིད་པའི་ཆ་ནས་དུ་བ་ཙམ་གྱིས་དེ་ལྟར་འགོག་མི་ནུས་པར། དུ་བ་
དྲག་འཕྱུར་བས། ཤར་ཕྱོགས་ཀྱི་དུ་བ་དྲག་འཕྱུར་བ་གྲང་རེག་དང་གནོད་མེད་དུ་ལྷན་ཅིག་
ཏུ་གནས་པ་འགོག་ནུས་ཞེས་པར་འགྱུར་བའི་ཕྱིར། དུ་བ་ཙམ་གྱིས་འགོག་མི་ནུས་པའི་དཔེ་
ཡང་ཡོད་དེ། ཚང་མང་ཆོས་ཅན། གྲང་རེག་མེད་དེ། ཐལ་བ་ཡོད་པའི་ཕྱིར། ཞེས་པ་ལྟ་
བུ་ཡིན་པའི་ཕྱིར།། །
༢
གཏན་ཚིགས་ཡང་དག་གསུམ་ཉིད་དུ་ངེས་པར་སྒྲུབ་པ།
༡. ཡང་དག་གི་ཁྱད་པར་གསུམ་དུ་མ་འདུས་པ་བཀག་པའི་སྒོ་ནས་སྒྲུབ་པ།
གཉིས་པ་གསུམ་ཉིད་དུ་ངེས་པར་སྒྲུབ་པ་ཡོད་དེ། རྟགས་གཞན་བཞི་པ་བཀག་པའི་སྒོ་
ནས་སྒྲུབ་པ་ཡིན་ལ། དེ་ཡང་ཡང་དག་གི་ཁྱད་པར་གསུམ་དུ་མ་འདུས་པ་བཀག་པའི་སྒོ་ནས
སྒྲུབ་པ་དང༌། ལྟར་སྣང་གི་ཁྱད་པར་ཡང་དག་ཏུ་འདུས་པ་བཀག་པའི་སྒོ་ནས་སྒྲུབ་པ་གཉིས་
སུ་ཡོད་པའི་ཕྱིར། དང་པོ་ཡོད་དེ། རྒྱུ་ཚོགས་པས་འབྲས་བུ་སྐྱེ་བར་དཔོག་པ་རྟགས་གཞན་
བཞི་པར་འདོད་པ་དགག་པ་དང་། ཚོགས་པ་གཅིག་པ་རྟོགས་པའི་རྟེན་རྟགས་གཞན་བཞི་་
པར་འདོད་པ་དགག་པ་གཉིས་སུ་ཡོད་པའི་ཕྱིར། དང་པོ་གྲུབ་སྟེ། རྒྱུ་ཚོགས་པ་ལས་འབྲས་
སྐྱེ་བར། །རྗེས་སུ་དཔོག་པ་གང་ཡིན་པ། །དོན་གཞན་ལ་ནི་མི་ལྟོས་ཕྱིར། །དེ་ནི་རང་་་་་
བཞིན་ཡིན་པར་བརྗོད། །ཅེས་འབྱུང་བས་བསྟན་ཞིང་། དོན་ནི་ཕ་རོལ་པོས། དེ་ནི་རྣམ་
གསུམ་ཉིད། ཅེས་པ་མི་འཐད་དེ། ནས་ས་ཆུ་ལུད་དྲོད་གཤེར་ཚོགས་པ་ཚང་བའི་ལུག་ལོའི་
དཔྱིད་དུས་ཀྱི་ཞིང་དེ། དེ་འདྲ་བའི་ཞིང་ཤར་མ་རང་འབྲས་ནས་སྨྱུག་འབྱུང་རུང་དུ་སྒྲུབ་་་་
པའི་རྟགས་ཡང་དག་གང་ཞིག དེ་དེའི་རྟགས་གསུམ་པོ་གང་རུང་མ་ཡིན་པའི་ཕྱིར། ཞེས་་
རྩོད་པ་ན། དེ་དེ་སྒྲུབ་ཀྱི་རང་བཞིན་གྱི་རྟགས་ཡང་དག་ཏུ་སྒྲུབ་པ་ལ་གཞུང་འདི་གསུངས་་་
• 52 •



པའི་ཕྱིར་དང་། དེའི་སྒྲུབ་བྱེད་ནི། དེ་ཆོས་ཅན། དེ་ཡིན་ཏེ། དེ་སྒྲུབ་ཀྱི་སྒྲུབ་རྟགས་ཡང་
དག་གང་ཞིག རང་འབྲས་ནས་སྨྱུག་འབྱུང་རུང་དང་བདག་གཅིག་ཏུ་འབྲེལ་བའི་ཕྱིར། །
ཞེས་པར་འགྱུར་བའི་ཕྱིར་ཏེ། རང་འགྲེལ་དུ། འོ་ན། རྒྱུ་ཚོགས་པས་ཞེས་སོགས་ཀྱི་འགྲེལ་
པ་བྲམ་ཟེར། གཏན་ཚིགས་གཞན་སྲིད་པ་དགག་པའི་དོན་དུ་ཞེས་སོགས་དང་། ཤཱཀྱར།
གཞན་གྱིས་འོ་ན་རྒྱུ་ཚོགས་པས། ཞེས་བྱ་བ་ལ་སོགས་པ་སྨོས་ཏེ། ཚོགས་པ་ཞེས་བྱ་བ་ནི།
ཉེ་བ་མ་ཉམས་པས་སོ། དཔེར་ན། རྒྱུ་སྤུན་གྱི་གནས་སྐབས་ཀྱི་སྐབས་ཀྱི་སྐུད་པ་བྱེད་པ་་་་
དང་ལྡན་པའི་སྐྱེས་བུས་ཟིན་པ་དག་མཐོང་ནས་འབྲས་བུ་རས་ཡུག་འབྱུང་བར་རྗེས་སུ་དཔོག་
པར་བྱེད་པ་ལྟ་བུའི་རྒྱུ་དེས་བྱ་བའི་གཏན་ཚིགས་རྣམ་པ་གསུམ་པོ་རང་བཞིན་དང་འབྲས་བུ་
དང་མི་དམིགས་པ་ཞེས་བྱ་བའི་ནང་དུ་འདུའོ། །རེ་ཞིག་མེ་དམིགས་པའི་ནང་དུ་མ་ཡིན་ཏེ། །
ཡོད་པ་སྒྲུབ་པ་ཡིན་པའི་ཕྱིར། འབྲས་བུའི་གཏན་ཚིགས་ཀྱི་ནང་དུ་ཡང་མ་ཡིན་ཏེ། རྒྱུའི་་
རང་བཞིན་ཡིན་པའི་ཕྱིར་རོ། །རང་བཞིན་གྱི་གཏན་ཚིགས་ཀྱི་ནང་དུ་ཡང་མ་ཡིན་ཏེ། རྒྱུ་
དོན་གཞན་ལས་འབྲས་བུ་དོན་གཞན་རྗེས་སུ་དཔོན་པའི་ཕྱིར། ཞེ་ན། ནང་དུ་བསྡུ་བ་་་་་
བསྟན་པའི་ཕྱིར། ཞེས་གསུངས་པའི་ཕྱིར། འོ་ན་དེ་འདྲ་བའི་ཞིང་དེ། དེ་འདྲ་བའི་ཞིང་་
ཤར་མ་རང་འབྲས་ནས་སྨྱུག་འབྱུང་ངེས་སུ་སྒྲུབ་པའི་རྟགས་ཡང་དག་ཀྱང་ཡིན་ནམ་ཞེ་ན། །
མ་ཡིན་ཏེ། ཚོགས་པའི་འབྲས་བུ་ནུས་པ་རྣམས། །འགྱུར་བ་དང་འབྲེལ་འབྲས་བུ་ལ། །མ་
ངེས་པ་ནི་ཉིད་ཡིན་ཏེ། །གེགས་བྱེད་པ་དག་སྲིད་ཕྱིར་རོ། །ཞེས་འབྱུང་བ་ལས། དེའི་་་
རྟགས་ཀྱིས་དེ་སྒྲུབ་ཀྱི་རྗེས་སུ་འགྲོ་ལྡོག་གི་ཁྱབ་པ་མ་ངེས་པའི་ཕྱིར་ཏེ། དེ་འདྲ་བའི་ཞིང་་་
ཡང་ཡིན། རང་འབྲོས་ནས་ཀྱི་མྱུ་གུ་བསྐྱེད་པ་ལ་འགལ་རྐྱེན་གྱིས་གེགས་དང་བཅས་པ་ཡང་
ཡིན་པའི་གཞི་མཐུན་པ་སྲིད་པའི་ཕྱིར། སྐབས་འདིར། རྣམ་བཤད་དུ། རྟགས་དང་རྩོད་
གཞིར་བཟུང་བ་དེ་ཉིད་རང་འབྲས་ནས་ཀྱི་མྱུ་གུ་སྐྱེད་ངེས་ཡིན་ཡང་། དེ་དག་ཡིན་ན།
བསྐྱེད་པའི་ཁྱབ་པ་མ་ངེས་ཤིང་། རུང་བ་ཙམ་གྱི་ཁྱབ་པ་ངེས་སོ། །ཅེས་ཁྱབ་པ་མ་ངེས་པར་
གསུངས་པའི་དོན་ནི། སྔར་བཤད་པ་ལྟར་ཡིན་གྱི། ཁ་ཅིག གསུང་ཟིན་ལྟར་འདོད་པ་མི་
འཐད་དེ། དེ་འདྲ་བའི་ཞིང་ཡིན་ན། རང་འབྲས་ནས་མྱུག་གི་རྒྱུ་ཡིན་དགོས་པའི་ཕྱིར་ཏེ།
དེ་ཡིན་ན། རང་འབྲས་ནས་མྱུག་ཡོད་པས་ཁྱབ་པའི་ཕྱིར་ཏེ། དེ་ཡིན་ན། དེ་འབྱུང་རུང་
ཡིན་པས་ཁྱབ་པའི་ཕྱིར། ཁོ་ན་རེ། དེ་ནས་ས་ཆུ་ལུད་དྲོད་གཤེར་ཚོགས་པ་ཚང་བའི་ལུག་
• 53 •



ལོའི་དཔྱིད་དུས་ཀྱི་ཞིང་ཡང་ཡིན། རང་འབྲས་ནས་མྱུག་གཏན་མི་བསྐྱེད་བ་ཡང་ཡིན་པའི་་
གཞི་མཐུན་པར་གྱུར་པའི་ཞིང་ཆོས་ཅན། རང་འབྲས་ནས་སྨྱུག་འབྱུར་རུང་ཡིན་པར་ཐལ།
དེ་འདྲ་བའི་ཞིང་ཡིན་པའི་ཕྱིར་ཏེ། དེ་འདྲ་བའི་ཞིང་སྲིད་པའི་ཕྱིར། གེགས་བྱེད་པ་དག་
སྲིད་ཕྱིར་རོ། །ཞེས་གསུངས་ཟེར་ན། རྩ་བའི་རྟགས་བསལ་དང་ཆོས་ཅན་ལ་ཐེ་ཚོམ་ཟ་བའི་
ལན་འདེབས་སོ། །འདི་ལ་བརྟེན་ནས་ཁ་ཅིག སྲིད་ན་ཡོད་པས་མ་ཁྱབ་ཅེས་ཟེར་བ་མི་་་་
འཐད་དེ། སྲིད་ན་ཡོད་པས་ཁྱབ་པ་ལ་ཐེ་ཚོམ་ཟ་བའི་ལན་འདེབས་རིགས་པའི་ཕྱིར། ཡང་
ཁོ་ན་རེ། དེ་འདྲ་བའི་ཞིང་ཆོས་ཅན། ཁྱོད་ཀྱིས་ནས་མྱུག་བསྐྱེད་པ་ལ་འགལ་རྐྱེན་གྱི་གེགས་
མེད་པར་ཐལ། ཁྱོད་དེ་སྐྱེད་ངེས་ཡིན་པའི་ཕྱིར། ཞེས་ཟེར་བ་མི་འཐད་དེ། དེ་ལྟར་ན་་་་
བུམ་པ་དེ་ཡོད་ངེས་དང་། བྱང་སེམས་ས་བརྒྱད་པ་བ་སངས་རྒྱ་ངེས་མ་ཡིན་པར་ཐལ་བའི་
ཉེས་པར་འགྱུར་བའི་ཕྱིར་ཏེ། བུམ་པ་ཡོད་པ་དང་བྱང་སེམས་དེ་འཚང་རྒྱ་བ་ལ་འགལ་རྐྱེན་
གྱིས་གེགས་སྲིད་པའི་ཕྱིར། ཡང་ཁ་ཅིག དེ་འདྲ་བའི་ཞིང་དེ་རང་འབྲས་ནས་མྱུག་སྐྱེད་་་་
བྱེད་ཡིན་ཀྱང༌། སྐྱེས་ངེས་མ་ཡིན་ཞེས་འདོད་པ་མི་འཐད་དེ། དེ་ལྟར་ན། སྐྱེད་བྱེད་དུ་་
རྟོགས་པའི་ཚད་མ་དེ་རང་གི་ཞེན་ཡུལ་ལ་འཁྲུལ་བར་ཐལ་བར་འགྱུར་བའི་ཕྱིར། ཁ་ཅིག་
རས་ཡུག་གི་རྒྱུ་ཚོགས་གྲངས་ཚང་དེ། རས་ཡུག་གི་རྒྱུ་སྤུན་ཐ་ག་པ་རྣམས། རས་ཡུག་འབྱུང་
རུང་དུ་སྒྲུབ་པའི་རང་བཞིན་གྱི་རྟགས་ཡང་དག་ཡིན་ཟེར་བ་མི་རིགས་ཏེ། དེ་དེ་སྒྲུབ་ཀྱི་་་་
ཕྱོགས་ཆོས་མ་ཡིན་པའི་ཕྱིར་ཏེ། ཆོས་ཅན་དེ་རྟགས་དེར་ཚད་མས་གྲུབ་པའི་གང་ཟག་ཡིན་
ན། དེ་སྒྲུབ་ཆོས་དེར་ཚད་མས་གྲུབ་པའི་གང་ཟག་ཡིན་དགོས་པའི་ཕྱིར། རྟགས་སླ། ཡང་
གཞུང་གི་དོན་སྦྱོར་དེ་ལ། ཁ་ཅིག སྔར་བཤད་པའི་ཞིང་དེ་ཆོས་ཅན། རང་འབྲས་ནས་་་
མྱུག་འབྱུང་རུང་ཁེགས་ན། ཁྱོད་ཁེགས་དགོས་པར་ཐལ། ཁྱོད་དེ་དང་བདག་གཅིག་ཏུ་་་་
འབྲེལ་བའི་ཕྱིར། རྟགས་ཁས། འདོད་ན། ནས་སྨྱུག་འབྱུང་རུང་ཁེགས་ན། ནས་ཁེགས་
དགོས་པར་ཐལ་ལོ། །འདོད་ན། དགག་གཞི་མས་བཤགས་ཟེར་ན། འདོད་པ་ཡིན་ནོ།།
གཉིས་པ་ཚོགས་པ་གཅིག་པ་རྟོགས་པའི་རྟེན་རྟགས་གཞན་བཞི་པར་འདོད་པ་དགག་པ་
པ་བཤད་དུ་ཡོད་དེ། ཚོགས་པ་གཅིག་ལ་རག་ལུས་པའི། །གཟུགས་ལ་སོགས་པ་རོས་རྟོགས་
པ། །རྒྱུ་ཆོས་རྗེས་སུ་དཔོག་པ་སྟེ། །དུ་བས་བུད་ཤིང་འགྱུར་བ་བཞིན། །ཞེས་འབྱུང་བ་ལས།
ཕ་རོལ་པོས་དེ་ནི་རྣམ་གསུམ་ཉིད་ཅེས་པ་མི་འཐད་དེ། བུ་རོ་ད་ལྟར་བ་དེ་ཁ་ནང་བུ་རམ་་
， 54 •



གོང་བུའི་སྟེང་དུ་བུར་གཟུགས་ད་ལྟར་བ་ཡོད་པར་སྒྲུབ་པའི་རྟགས་ཡང་དག་གང་ཞིག དེ་་
དེ་སྒྲུབ་ཀྱི་འབྲས་རང་མ་དམིགས་པའི་གཏན་ཚིགས་གསུམ་པོ་གང་རུང་མ་ཡིན་པའི་ཕྱིར།
དང་པོ་དེར་ཐལ། དེའི་རྟགས་ལས་དེའི་སྟེང་དུ་དེ་ཡོད་པར་རྟོགས་པའི་རྗེས་དཔག་སྐྱེ་བའི་
ཕྱིར། ཞེས་རྒོལ་བ་ན། ཕྱི་མ་ལ་ཁྱབ་མེད་ཀྱི་ལན་འདེབས་པའི་ཕྱིར། རྗེས་དཔག་དེ་ཁ་་་
ནང་བུ་རམ་གོང་བུའི་སྟེང་དུ་བུ་རོ་སྔ་མས་བུར་གཟུགས་ད་ལྟར་བ་བསྐྱེད་པའི་ནུས་པ་ཡོད་་་
པར་སྒྲུབ་པའི་རྒྱུ་ཆོས་རྗེས་དཔོག་གི་འབྲས་རྟགས་ཡང་དག་ལ་བརྟེན་ནས་སྐྱེས་པའི་ཕྱིར།
དཔེར་ན། དུ་བའི་རྟགས་ཀྱིས་དུ་ལྡན་ལ་ལ་མེས་བུད་ཤིང་གི་འགྱུར་བ་བསྐྱེད་པའི་ནུས་པ་་་
ཡོད་པར་སྒྲུབ་པའི་སྟོབས་ཀྱིས་དུ་ལྡན་ལ་ལ་མེས་བུད་ཤིང་གི་འགྱུར་བ་བསྐྱེད་པའི་ནུས་པ་་་
ཡོད་པར་རྟོགས་པའི་རྗེས་དཔག་དང་། དུ་ལྡན་ལ་ལ་བུད་ཤིང་གི་འགྱུར་བ་ཡོད་པར་རྟོགས་
པའི་རྗེས་དཔག་གཉིས་སྐྱེས་པ་བཞིན། ཞེས་པར་འགྱུར་བའི་ཕྱིར་ཏེ། རང་འགྲེལ་ལས།
འོ་ན། རྒྱུ་དང་འབྲས་བུར་མ་གྱུར་པ། གཞན་རོ་ལ་སོགས་པས་གཟུགས་ལ་སོགས་པ་རྟོགས་
པ་གང་ཡིན་པ་དེ་ཇི་ལྟར་ཡིན་ཞེ་ན། དེ་ཡང་ཚོགས་པ་གཅིག་ལ་རག་ལུས་པའི། ཞེས་་
གསུངས། དེས་ན་བུ་རོ་ད་ལྟར་བ་དེ། ཁ་ནང་བུ་རམ་གོང་བུའི་སྟེང་དུ་བུར་གཟུགས་ད་་་་
ལྟར་བ་ཡོད་པར་སྒྲུབ་པའི་རྟགས་ཡང་དག་མ་ཡིན་ཏེ། དེ་དེ་སྒྲུབ་ཀྱི་རང་བཞིན་གྱི་རྟགས་་་
ཡང་དག་མ་ཡིན། དེ་དེ་སྒྲུབ་ཀྱི་འབྲས་རྟགས་ཡང་དག་ཀྱང་མ་ཡིན་པའི་ཕྱིར། རྟགས་་་་་
གཉིས་གྲུབ་སྟེ། དེའི་རྟགས་ཀྱིས་དེ་སྒྲུབ་ཀྱི་རྟགས་ཆོས་ལ་བདག་གཅིག་གི་འབྲེལ་བ་མེད། །
དེའི་རྟགས་ཀྱིས་དེ་སྒྲུབ་ཀྱི་རྟགས་ཆོས་ལ་དེ་བྱུང་གི་འབྲེལ་བ་ཡང་མེད་པའི་ཕྱིར། ཁྱབ་སྟེ།
ཀྱར། དངོས་སུ་རྟགས་ཡིན་པ་ཉིད་ནི་མ་ཡིན་ཏེ། འབྲེལ་བ་མེད་པའི་ཕྱིར། ཞེས་་་་་
གངས། རྟགས་གཉིས་པ་གྲུབ་སྟེ། བུ་རོ་ད་ལྟར་བ་བུར་གཟུགས་ད་ལྟར་བ་དང་རྫས་་་་་་
གཞན་ཡིན་པའི་ཕྱིར་དང༌། དེ་དེའི་འབྲས་བུ་མ་ཡིན་པའི་ཕྱིར། གཞན་ཡང་། དེ་དེ་སྒྲུབ་
ཀྱི་རྟགས་ཡང་དག་ཡིན་པ་མི་འཐད་དེ། ཁ་ནང་བུ་རམ་གོང་བུའི་སྟེང་དུ་བུ་རོ་ད་ལྟར་བ་་་
ཡོད་པར་ཚད་མས་གྲུབ་པའི་གང་ཟག་ཡིན་ན། དེའི་སྟེང་དུ་བུར་གཟུགས་ད་ལྟར་བ་ཡོད་་་
པར་ཚད་མས་གྲུབ་པའི་གང་ཟག་ཡིན་དགོས་པའི་ཕྱིར་ཏེ། དེའི་སྟེང་དུ་བུར་རོ་ཡོད་པར་་་་་
ཚད་མས་གྲུབ་པའི་གང་ཟག་ཡིན་ན། དེའི་སྟེང་དུ་བུར་གཟུགས་ཡོད་པར་ཚད་མས་གྲུབ་་་་
པའི་གང་ཟག་ཡིན་དགོས་པའི་ཕྱིར་ཏེ། དེ་ཡིན་ན། དེའི་སྟེང་དུ་བུ་རམ་ཡོད་པར་ཚད་མས་
• 55 •



གྲུབ་པའི་གང་ཟག་ཡིན་དགོས། དེ་ཡིན་ན། དེའི་སྟེང་དུ་བུར་གཟུགས་ཡོད་པར་ཚད་མས་
གྲུབ་པའི་གང་ཟག་ཡིན་དགོས་པའི་ཕྱིར། དེ་ལྟར་མཐའ་གཞན་ཁེགས་པའི་སྟོབས་ཀྱིས་དེ་དེ་
སྒྲུབ་ཀྱི་མ་གྲུབ་པའི་གཏན་ཚིགས་སུ་ཁས་བླངས་པར་བྱའོ། །ཁོ་ན་རེ། རྗེས་དཔག་མི་འདྲ་
བ་གཉིས་སྐྱེ་བ་ལ། རྟགས་ཡང་དག་མི་འདྲ་བ་གཉིས་འགོད་དགོས་པས་སྔར་བཤད་པ་མི་་་
འཐད་དོ། །ཞེ་ན། དེ་ཡང་མ་ངེས་ཏེ། ནུས་པ་འཇུག་པ་མེད་པར་ནི། །རོ་མེད་དེ་ཉིད་་་
གཞན་གྱི་རྒྱུ། །དེ་ལྟར་འདས་དུས་གཅིག་རྣམས་རྟོགས། །དེ་ནི་འབྲས་བུའི་རྟགས་ལས་སྐྱེས།།
ཞེས་འབྱུང་བ་ལས། ཁ་ནང་བུ་རམ་གོང་བུའི་སྟེང་དུ་བུ་རོ་སྔ་མས་བུར་གཟུགས་ད་ལྟར་བ་་
བསྐྱེད་པའི་ནུས་པ་ཡོད་པར་སྒྲུབ་པའི་རྒྱུ་ཆོས་རྗེས་དཔོག་གི་འབྲས་རྟགས་གཅིག་པོ་དེ་ལ་་་་
བརྟེན་ནས། བུ་རོ་ད་ལྟར་བའི་རྟགས་ཀྱིས་ཁ་ནང་བུ་རམ་གོང་བུའི་སྟེང་དུ་བུ་རོ་སྔ་མས་་་
བུར་གཟུགས་ད་ལྟར་བ་བསྐྱེད་པའི་ནུས་པ་ཡོད་པར་རྟོགས་པའི་རྗེས་དཔག་དང་། བུར་་་་
གཟུགས་ད་ལྟར་བ་ཡོད་པར་རྟོགས་པའི་རྗེས་དཔག་གཉིས་སྐྱེས་པའི་ཕྱིར།།
༥
༢. ལྟར་སྣང་གི་ཁྱད་པར་ཡང་དག་ཏུ་འདུས་པ་བཀག་པའི་སྒོ་ནས་སྒྲུབ་པ།
གཉིས་པ་ལྟར་སྣང་གི་ཁྱད་པར་ཡང་དག་ཏུ་འདུས་པ་དགག་པ་ཡོད་དེ། རྒྱུ་མ་ཚོགས་
པས་འབྲས་བུ་ནི། །རྗེས་སུ་དཔོག་པ་གང་ཡིན་དེ། །ལྷག་མ་དང་ལྡན་ནུས་མེད་ཕྱིར། །
ལུས་ལས་འདོད་ཆགས་རྗེས་དཔོག་བཞིན། །ཞེས་པས། རྒྱུའི་ཕྱོགས་གཅིག་ཙམ་གྱིས་འབྲས་
བུ་དཔོག་པ་ལྷག་ལྡན་དུ་བསྟན། མི་མཐུན་ཕྱོགས་ལ་མ་མཐོང་བ། །ཙམ་གྱིས་འབྲས་སྤྱི་་༌་་
མཐོང་བ་ལས། །གཏན་ཚིགས་ཤེས་པ་ཚད་ལྟར་སྣང་། །ཚིགས་ལས་ཆོགས་ཅན་ལ་སོགས་་
བཞིན། །ཞེས་པས། འབྲས་བུའི་སྤྱི་རྟགས་སུ་བཀོད་ནས་རྒྱུའི་ཁྱད་པར་དཔོག་པ་ལྷག་ལྡན་
དུ་བསྟན། མི་མཐུན་ཕྱོགས་ལ་མ་མཐོང་བ། །ཙམ་གྱིས་འཁྲུལ་པ་མེད་པ་མིན། །འཁྲུལ་པ་
སྲིད་པ་ཅན་ཉིད་ཕྱིར། །ཕྲུ་བའི་འབྲས་ནི་ཚོས་པ་བཞིན། །ཞེས་པས། ཕ་རོལ་པོའི་གཏན་
ཚིགས་ཀྱི་ཁྱབ་པ་འཁྲུལ་པར་བསྟན། གང་ཞིག་མ་མཐོང་བ་ཙམ་གྱིས། །ལྡོག་པ་རབ་ཏུ་སྟོན་
བྱེད་པ། །དེ་ནི་ཐེ་ཚོམ་རྒྱུ་ཡིན་ཕྱིར། །དེ་ལ་ལྷག་མ་ལྡན་ཞེས་བརྗོད། །ཞེས་པས། ལྷག་་་
ལྡན་གྱི་མིང་དོན་བསྟན་པའི་ཕྱིར། དང་པོ་གྲུབ་སྟེ། དཔྱོད་པ་པས་ཆུ་ལུད་དང་བྲལ་བའི་
• 56 •



ཞིང་དེ། དེ་འདྲ་བའི་ཞིང་ཤར་མ་རང་འབྲས་ནས་སྨྱུག་འབྱུང་རུང་དུ་སྒྲུབ་པའི་རྟགས་་་་་
གཞན་བཞི་པ་ཡིན་པའི་ཕྱིར། ཞེས་འདོད་པ་འགོག་པ་ལ་གཞུང་འདི་གསུངས་པའི་ཕྱིར་ཏེ།
ཤཱར། དཔྱོད་པ་ཅན་ལ་སོགས་པ་གང་དག་རྒྱུ་མ་ཚོགས་པ་ལས་འབྲས་བུ་རྗེས་སུ་དཔོག་པར་
བྱེད་པ་དེ་དག རིགས་པ་ལས་ཤིན་ཏུ་ཕྱི་རོལ་དུ་གྱུར་པ་ཡིན་ནོ་ཞེས་བྱ་བ་དེ་བསྟན་པའི་ཕྱིར།
རྒྱུ་མ་ཚོགས་པས་ཞེས་བྱ་བ་ལ་སོགས་པ་སྨོས་ཏེ། ཞེས་གསུངས་པའི་ཕྱིར། དོན་ནི། དེ་་་་
འདྲ་བའི་ཞིང་ཆོས་ཅན། དེ་འདྲ་བའི་ཞིང་ཤར་མ་རང་འབྲས་ནས་སྨྱུག་འབྱུང་རུང་དུ་སྒྲུབ་
པའི་རྟགས་ཡང་དག་མ་ཡིན་ཏེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་སུ་འགྲོ་ལྡོག་གི་ཁྱབ་པ་་
མ་གྲུབ་པའི་ཕྱིར། དཔེར་ན་སྐྱེས་བུ་ཆོས་ཅན། ཆགས་ཅན་ཡིན་ཏེ། ལུས་ལྡན་ཡིན་པའི་་
ཕྱིར། ཞེས་པ་ལྟ་བུའོ། །ཞེས་འགོད་པར་བྱ་བ་ཡིན་པའི་ཕྱིར། བར་པ་གཉིས་གྲུབ་སྟེ། །
དཔྱོད་པ་ཅན་ལ་སོགས་པ་ཞེས་པའི་སོགས་ཁོང་ནས། བྱེ་བྲག་པ། གྲངས་ཅན་པ། རྒྱང་་
འཕེན་པ་གསུམ་འདོན་ཅིང་དང་པོས་སྲོག་ལྡན་གསོན་ལུས་གང་ཟག་གི་བདག་བཅས་སུ་སྒྲུབ་
པའི་རྟགས་གཞན་བཞི་པར་འདོད། གཉིས་པས་འདུས་བསགས་མིག་སོགས་བདག་རྟག་པའི་
དོན་བྱེད་པར་སྒྲུབ་པར་བྱེད་པའི་རྟགས་གཞན་བཞི་པར་འདོད། གསུམ་པས། ངག་སྨྲ་ངག་
སྨྲ་11འི་སྐྱེས་བུ་ཕ་རོལ་པོ་ཀུན་མཁྱེན་མ་ཡིན་པར་སྒྲུབ་པའི་རྟགས་གཞན་བཞི་པར་འདོད་པ་
གང་ ཞིག ཤོ་ལོ་ཀ་དང་པོས་དེ་གསུམ་འགོག ཟློ་ཀ་གཉིས་པས་དེའི་སྒྲུབ་བྱེད་བཀོད་པའི་
ཁྱབiའི་སྒྲུབ་ཚུལ་འགོག་པའི་ཕྱིར། རྟགས་ཕྱི་མ་གཉིས་གྲུབ་སྟེ། བློ་ཀ་དང་པོའི་དོན། མུ་
སྟེགས གསུམ་གྱི་འདོད་པ་མི་འཐད་དེ། སྲོག་ལྡན་སོགས་ཀྱི་རྟགས་ཀྱིས་དེ་སྒྲུབ་ཀྱི་རྗེས་སུ་་་
འགྲོ་ལྡོ༔ ་་གི་ཁྱབ་པ་མ་སྒྲུབ་པའི་ཕྱིར། ཞེས་འགོག་པ་དང་། འབྲས་སྤྱི་ཞེས་པ་ལྟར་ན་དུ་བ་
དུ་ལྡན་ོ་ལ་ལ་ཙན་དན་གྱི་མེ་ཡོད་པར་སྒྲུབ་པའི་རྟགས་ཡང་དག་མ་ཡིན་ཏེ། དེའི་རྟགས་
ཀྱིས་དེ་སྒྲུབ་ཀྱི་ཁྱབ་པ་མ་གྲུབ་པའི་ཕྱིར། དཔེར་ན་སྐྱེས་བུ་ཕ་རོལ་པོ་ཆོས་ཅན། ཆགས་་་
ཅན་ཡིན་ཏེ། ཚིག་སྨྲ་བའི་ཕྱིར། ཞེས་པ་ལྟ་བུའོ། །ཞེས་པར་འགྱུར་ཞིང་།
ཟློ་ཀ་གཉིས་པའི་དོན་ནི། མུ་སྟེགས་གསུམ་གྱིས་སྲོག་ལྡན་སོགས་ཀྱི་རྟགས་ཀྱིས་དེ་སྒྲུབ་
ཀྱི་ཁྱབ་པ་གྲུབ་སྟེ། སྐབས་ཀྱི་ཕྱི་རྒོལ་གྱིས་སྲོག་ལྡན་སོགས་བདག་མེད་ལ་མ་མཐོང་བ་སོགས་
གྲུབ་ཅིང་། སྐབས་ཀྱི་ཕྱི་རྒོལ་གྱིས་རྟགས་མཐུན་ཕྱོགས་ལ་མཐོང་བ་ཙམ་གྱི་རྗེས་ཁྱབ་དང་།
མི་མཐུན་ཕྱོབ་ ས་ལ་མ་མཐོང་བ་ཙམ་གྱི་ལྡོག་ཁྱབ་གཉིས་གྲུབ་པའི་ཕྱིར། ཞེས་པ་མི་འཐད་་་་
• 57 •



པར་བསྟན་པའི་ཕྱིར། མི་འཐད་པར་བསྟན་པ་ཡིན་ཏེ། སྐབས་ཀྱི་ཕྱི་རྒོལ་གྱིས་རྟགས་་་་་
མཐུན་ཕྱོགས་ལ་མཐོང་ཞིང་། མི་མཐུན་ཕྱོགས་ལ་མ་མཐོང་བ་ཙམ་གྲུབ་ཀྱང་རྗེས་སུ་འགྲོ་་་་
ལྡོག་གི་ཁྱབ་པ་འཁྲུལ་སྲིད་པའི་ཕྱིར། དཔེར་ན། ཕྲུ་ནང་གི་འབྲས་ལྷག་མ་རྣམས་ཆོས་ཅན།
ཚོས་པ་ཡིན་ཏེ། ཚོས་པའི་འབྲས་དང་སྣོད་གཅིག་ཏུ་བཙོས་པར་མཚུངས་པའི་ཕྱིར། ཞེས་་
པ་ལྟ་བུའོ། །ཞེས་འགོག་པར་བྱེད་པའི་ཕྱིར།།
རྟགས་བཞི་པ་གང་ཞིག་ཅེས་སོགས་ཤློ་ཀ་གཅིག་གིས་ལྷག་ལྡན་གྱི་མིང་དོན་བཤད་པ་་
གྲུབ་སྟེ། གཞུང་གིས་ཚིག་ལས་ཆགས་ཅན་ལ་སོགས་བཞིན། ཞེས་པའི་སྐབས་སུ་ངག་སྨྲ་་་་
ངག་སྨྲའི་སྐྱེས་བུ་ཕ་རོལ་པོ་ཆགས་ཅན་དུ་སྒྲུབ་པའི་ཡང་དག་ལྷག་ལྡན་གྱི་གཏན་ཚིགས་སུ་་་་
བཤད་པའི་སྒྲུབ་བྱེད་བཤད་པའི་ཕྱིར་ཏེ། ངག་སྨྲ་ཆོས་ཅན། དེ་སྒྲུབ་ཀྱི་ཡང་དག་ལྷག་ལྡན་
གྱི་གཏན་ཚིགས་ཡིན་ཏེ། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་ཁྱོད་དེ་
སྒྲུབ་ཀྱི་མཐུན་ཕྱོགས་ལ་ཡོད་པར་ངེས་ཤིང་། དེ་སྒྲུབ་ཀྱི་མི་མཐུན་ཕྱོགས་ལ་ཡོད་མེད་ཐེ་ཚོམ་
ཟ་བའི་ཕྱིར། ཞེས་པར་འགྱུར་ཞིང༌། ཤུགས་བསྟན། གང་ཞིག་མཐོང་བ་ཙམ་གྱིས་ནི། །
རྗེས་འགྲོ་རབ་ཏུ་སྟོན་བྱེད་པ། །ཞེས་འདོན་པ་དང་སྦྱར་ན། དེ་ཆོས་ཅན། ངག་སྨྲ་བའི་
སྐྱེས་བུ་ཕ་རོལ་པོ་ཆགས་བྲལ་དུ་སྒྲུབ་པའི་འགལ་བ་ལྟག་ལྡན་གྱི་གཏན་ཚིགས་ཡིན་ཏེ། ཁྱོད་
དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་ཡོད་
པར་ངེས་ཤིང༌། མཐུན་ཕྱོགས་ལ་ཡོད་མེད་ཐེ་ཚོམ་ཟ་བའི་ཕྱིར། ཞེས་པར་འགྱུར་བའི་ཕྱིར།
དེ་ཡང་རྒྱུ་མ་ཚོགས་པ། ཞེས་པ་ནས། འདིའི་བར་གྱི་གཞུང་། གཏན་ཚིགས་ལྟར་སྣང་དེ་
ལས་གཞན། ཞེས་པའི་རྒྱས་བཤད་ཀྱི་གཞུང་དུ་སྦྱར་ནའང་། དོན་འགྲེལ་དབང་བཙན་པར་
བྱས་ན། དེ་ཁོ་ནར་མ་ངེས་ཀྱི། རྣམ་གསུམ་ཉིད་ཅེས་པའི་ངེས་བཟུང་གི་སྒྲུབ་བྱེད་དུ་ཡང་
འགྱུར་ཏེ། རྟོགས་ཡང་དག་ཡིན་ན། འབྲས་རང་མ་དམིགས་པའི་རྟགས་ཡང་དག་གསུམ་པོ་
གང་རུང་ཡིན་དགོས་པར་བསྟན་པའི་ཕྱིར་ཏེ། དེ་གསུམ་གང་རུང་མ་ཡིན་པའི་གཏན་ཚིགས་
ཡིན་ན། གཏན་ཚིགས་ལྟར་སྣང་ཡིན་དགོས་པར་བསྟན་པའི་ཕྱིར། སྔ་མ་ལ་ཁ་ཅིག རང་
ཉིད་དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་ན། རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་
སོང་བའི་གང་ཟག་གིས་རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་ཁྱབ་པ་ལ་ཐེ་ཚོམ་ཟ་བས་ཁྱབ།
ཅེས་ཟེར། འདི་འགོག་པ་ལ། རྣམ་བཤད་དུ། དེ་ལ་མ་ངེས་པའི་རྟགས་ཁྱབ་པ་ལ་ཐེ་ཚོམ་
• 58 •



ཟ་བར་མ་ངེས་ཏེ། དངོས་ཀྱི་མ་ངེས་པ་ནི། ཁྱབ་པ་མེད་ངེས་ཡིན་པས་ཁྱབ་ལ། ལྷག་ལྡན་
ཁྱབ་པ་ལ་ཐེ་ཚོམ་ཟ་བར་འདོད་ན་ཡང་གང་ལ་ངག་སྨྲ་བའི་སྐྱེས་བུ་ཕ་རོལ་པོ་ཆགས་བྲལ་དུ་
སྒྲུབ་པའི་འགལ་བ་ལྷག་ལྡན་དུ་སོང་བའི་གང་ཟག་དེའི་ངོར་མི་མཐུན་ཕྱོགས་ལ་ཚད་མས་་་་
མཐོང་ཞིང་མཐུན་ཕྱོགས་ལ་ཐེ་ཚོམ་ཟ་བ་དགོས་པས་རྟགས་དང་དགག་བྱའི་ཆོས་ཀྱི་གཞི་་་་་
མཐུན་དེ་ཉིད་ཀྱིས་རྟགས་དེ་ཡིན་ན་བསྒྲུབ་བྱའི་ཆོས་དེ་ཡིན་པས་ཁྱབ་པ་ངེས་པ་ལ་གྱོན་་་་་་
འབྱིན་ཡང་དག་ཏུ་མཐོང་བས་ཁྱབ་པའི་ཕྱིར་རོ། །དེས་ན་མཐུན་ཕྱོགས་ལ་ཐེ་ཚོམ་དང་་་་
བཅས་པ་ཞེས་བྱ་ཡི། རྗེས་ཁྱབ་ལ་ཐེ་ཚོམ་ཟ་བ་ཡིན་ནོ། །ཞེས་གསུངས། དོན་ནི། གཞལ་
བྱ་ཆོས་ཅན། རང་ཉིད་སྒྲ་རྟག་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་་་
རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་ཁྱབ་པ་ལ་ཐེ་ཚོམ་ཟ་བར་ཐལ། རང་ཉིད་དེ་སྒྲུབ་ཀྱི་མ་
ངེས་པའི་གཏན་ཚིགས་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། གཞལ་བྱ་སྒྲ་རྟག་
སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་དེས། གཞལ་བྱ་ཡིན་ན། རྟག་པ་ཡིན་པས་་
ཁྱབ་པ་མེད་ངེས་སུ་རྟོགས་པའི་ཕྱིར་ཏེ། དེས་གཞལ་བྱ་དང་མི་རྟག་པའི་གཞི་མཐུན་ཡོད་་་་
པར་རྟོགས་པའི་ཕྱིར་ཏེ། དེས་གཞལ་བྱ་རྟག་མི་རྟག་གཉིས་ཀ་ལ་ཡོད་པར་རྟོགས་པའི་ཕྱིར།
གཞན་ཡང་ངག་སྨྲ་བ། ངག་སྨྲ་བའི་སྐྱེས་བུ་ཕ་རོལ་པོ་ཆགས་བྲལ་དུ་སྒྲུབ་པའི་འགལ་བར་་་
ལྷག་ལྡན་གྱི་རྟགས་སུ་སོང་བའི་རྒོལ་བའི་ངོ་བོར། ངག་སྨྲའི་སྐྱེས་བུ་ཕ་རོལ་པོ་ཆགས་བྲལ་དུ་
སྒྲུབ་པ་ལ་ངག་སྨྲ་རྟགས་སུ་སོང་བའི་ཚེ་ན་ངག་སྨྲ་ངག་སྨྲའི་སྐྱེས་བུ་ཕ་རོལ་པོ་ཆགས་བྲལ་དུ་
སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་གིས། དེ་ལྟར་བཀོད་པའི་ཚེ་ན་ངག་སྨྲའི་
རྟགས་ཀྱིས་ངག་སྨྲའི་སྐྱེས་བུ་ཕ་རོལ་པོ་ཆགས་བྲལ་དུ་སྒྲུབ་པའི་ཁྱབ་པ་ལ་ཐེ་ཚོམ་ཟ་བར་ཐལ།
དེ་ལྟར་བཀོད་པའི་ཚེ་ན། ངག་སྨྲ་དེའི་རྟགས་ཀྱིས་དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་
པའི་ཕྱིར་ཏེ། དེ་དེའི་རྟགས་ཀྱིས་དེ་སྒྲུབ་ཀྱི་འགལ་བ་ལྷག་ལྡན་གྱི་གཏན་ཚིགས་ཡིན་པའི་་་
ཕྱིར། སྔ་མའི་ཁྱབ་པ་ཁས། འདོད་མི་ནུས་ཏེ། ངག་སྨྲ་ངག་སྨྲའི་སྐྱེས་བུ་ཕ་རོལ་པོ་ཆགས་
བྲལ་དུ་སྒྲུབ་པའི་འགལ་བ་ལྷག་ལྡན་གྱི་གཏན་ཚིགས་སུ་སོང་བའི་རྒོལ་བ་དེས། ངག་སྨྲ་ཡིན་
ན། ཆགས་བྲལ་ཡིན་པས་ཁྱབ་པ་ལ་སུན་འབྱིན་ཡང་དག་འཇུག་པར་མཐོང་བའི་ཕྱིར་ཏེ།
དེས་ངག་སྨྲ་དང་ཆགས་ལྡན་གྱི་གཞི་མཐུན་ཡོད་པར་ངེས་པའི་ཕྱིར་ཏེ། དེས་ངག་སྨྲ་ངག་་་་
སྨྲའི་སྐྱེས་བུ་ཕ་རོལ་པོ་ཆགས་བྲལ་དུ་སྒྲུབ་པའི་མི་མཐུན་ཕྱོགས་ལ་ཡོད་པར་ངེས་པའི་ཕྱིར་ཏེ།
• 59 •



དེ་འདྲ་བའི་རྒོལ་བ་ཡོད་པའི་ཕྱིར། དཔེར་ན། ངག་སྨྲ་ངག་སྨྲའི་སྐྱེས་བུ་ཕ་རོལ་པོ་ཆགས་
བྲལ་དུ་སྒྲུབ་པའི་འགལ་བ་ལྷག་ལྡན་གྱི་གཏན་ཚིགས་སུ་སོང་བའི་གང་ཟག་དེས། ངག་སྨྲ་དེ་
སྒྲུབ་ཀྱི་མཐུན་ཕྱོགས་ལ་ཡོད་མེད་ཐེ་ཚོམ་ཟ་བ་ཡིན་གྱི། དེའི་རྟགས་ཀྱིས་དེ་ལྟར་སྒྲུབ་པའི་་་
རྗེས་ཁྱབ་ལ་ཐེ་ཚོམ་ཟ་བ་མ་ཡིན་ཞེས་པའོ།།
མཚན་ཉིད་ལ་དཔྱད་ན་ཁ་ཅིག དེ་སྒྲུབ་ཀྱི་ཕྱོགས་ཆོས་གང་ཞིག དེ་སྒྲུབ་ཀྱི་རྗེས་སུ་
འགྲོ་ལྡོག་གི་ཁྱབ་པ་རྣལ་མར་ཡང་མ་ངེས། དེ་སྒྲུབ་ཀྱི་རྗེས་སུ་འགྲོ་ལྡོག་གི་ཁྱབ་པ་ཕྱིན་ཅི་
ལོག་ཏུ་ཡང་མ་ངེས་པ་དེ། དེ་སྒྲུབ་ཀྱི་མ་ངེས་པའི་གཏན་ཚིགས་ཀྱི་མཚན་ཉིད་ཡིན་ཟེར།
ཁ་ཅིག རང་ཉིད་དེ་སྒྲུབ་ཀྱི་ཕྱོགས་ཆོས་གང་ཞིག རང་ཉིད་ཀྱི་རྟགས་ཀྱིས་རྗེས་སུ་འགྲོ་་་
ལྡོག་གི་ཁྱབ་པ་རྣལ་མར་ཡང་མ་ངེས། རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་རྗེས་སུ་འགྲོ་ལྡོག་་
གི་ཁྱབ་པ་ཕྱིན་ཅི་ལོག་ཏུ་ཡང་མ་ངེས་པ་དེ། རང་ཉིད་དེ་སྒྲུབ་ཀྱི་མ་ངེས་པའི་གཏན་ཚིགས་
ཀྱི་མཚན་ཉིད་ཟེར་ན། དང་པོའི་མི་འཐད་དེ། དེ་ལྟར་ན་སྒྲ་རྟག་པར་སྒྲུབ་པའི་རྗེས་སུ་་་
འགྲོ་ལྡོག་གི་ཁྱབ་པ་ཕྱིན་ཅི་ལོག་ཏུ་ངེས་མ་ངེས་གཉིས་ཀར་ཐལ་བའི་ཕྱིར་ཏེ། བྱས་པ་སྒྲ་་་
རྟག་པར་སྒྲུབ་པའི་འགལ་རྟགས་དང་། གཞལ་བྱ་དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་
པར་སོམས་ཤིག ཕྱི་མ་ལ་ཁ་ཅིག བུམ་པ་དང་ནམ་མཁའ་གང་རུང་ཆོས་ཅན། རང་ཉིད་
སྒྲ་རྟག་པར་སྒྲུབ་པའི་ཕྱོགས་ཆོས་གང་ཞིག རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་རྗེས་སུ་འགྲོ་
ལྡོག་གི་ཁྱབ་པ་རྣལ་མར་ཡང་མ་ངེས། རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་རྗེས་སུ་འགྲོ་ལྡོག་་
གི་ཁྱབ་པ་ཕྱིན་ཅི་ལོག་ཏུ་ཡང་མ་ངེས་པ་མ་ཡིན་པར་ཐལ། དེ་སྒྲུབ་གྱི་མ་ངེས་པའི་གཏན་་་
ཚིགས་མ་ཡིན་པའི་ཕྱིར། ཞེས་གོང་བཞིན་གཤོགས་པ་མི་འཐད་དེ། ཚིག་འབའ་ཞིག་ལ་་ཡ་
བརྟེན་པ་ཡིན་པར་གོང་འོག་ཀུན་ཏུ་ཤེས་པར་བྱ་བ་ཡིན་པའི་ཕྱིར། ཡང་ཁ་ཅིག བྱས་པ་་
ཆོས་ཅན། སྒྲ་རྟག་པར་སྒྲུབ་པའི་མཚོན་བྱ་དེར་ཐལ། མཚན་ཉིད་དེའི་ཕྱིར། ཞེས་འཕེན་
པ་མི་འཐད་དེ། བྱས་རྟགས་ཀྱིས་སྒྲ་རྟག་པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་ཕྱིན་ཅི་
ལོག་ཏུ་ངེས་པའི་ཕྱིར་ཏེ། རིགས་ཐིགས་ལས། ཚུལ་གཉིས་ཕྱིན་ཅི་ལོག་ཏུ་སྒྲུབ་པ་ནི་འགལ་
བའི་གཏན་ཚིགས་སོ། །ཞེས་རང་ཉིད་དེ་སྒྲུབ་ཀྱི་འགལ་རྟགས་ཡིན་ན། རང་ཉིད་ཀྱི་རྟགས་
ཀྱིས་དེ་སྒྲུབ་ཀྱི་རྗེས་སུ་འགྲོ་ལྡོག་གི་ཁྱབ་པ་ཕྱིན་ཅི་ལོག་ཏུ་ངེས་པར་གསུངས་པའི་ཕྱིར། བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་རྣལ་མར་ངེས་པའི་ཕྱིར། དེ་
• 60 •



ལ་ཁོ་ན་རེ། དེ་མི་འཐད་དེ། བྱས་རྟགས་ཀྱིས་སྒྲ་རྟག་པར་སྒྲུབ་པའི་ལྡོག་ཁྱབ་ཕྱིན་ཅི་ལོག་
ཏུ་མ་ངེས་པའི་ཕྱིར། མ་གྲུབ་ན། རི་བོང་རྭ་ཆོས་ཅན། བྱས་པ་ཡིན་པར་ཐལ། རྟག་པ་་
མ་ཡིན་པའི་ཕྱིར། ཁྱབ་པ་དངོས། ཞེས་པ་མི་འཐད་དེ། དེ་ལྟར་ན། རྟག་ན་མ་བྱས་པས་
ཁྱབ་པ་དེ། བྱས་རྟགས་ཀྱིས་སྒྲ་རྟག་པར་སྒྲུབ་པའི་ལྡོག་ཁྱབ་ཡིན་པའི་གོ་དོན་དུ་སོང་བའི་་་
ཕྱིར། ཁ་ཅིག མི་རྟག་པ་ཡིན་ན། བྱས་པ་ཡིན་པས་ཁྱབ་པ་དེ། བྱས་རྟགས་ཀྱིས་སྒྲ་རྟག་
པར་སྒྲུབ་པའི་ལྡོག་ཁྱབ་ཕྱིན་ཅི་ལོག་ཏུ་ངེས་པའི་གོ་དོན་དུ་བྱེད་པ་ཡང་མི་འཐད་དེ། དེ་་་་
ལྟར་ན། མི་རྟག་པ་ཡིན་ན། རྩོལ་བྱུང་ཡིན་པས་ཁྱབ་པ་དེ། རྩོལ་བྱུང་གི་རྟགས་ཀྱིས་དུང་
སྒྲ་རྟག་པར་སྒྲུབ་པའི་ལྡོག་ཁྱབ་ཕྱིན་ཅི་ལོག་ཏུ་ངེས་པའི་གོ་དོན་དུ་ཐལ་བའི་ཕྱིར། རང་་་་
ལུགས་ཕྱི་མ་ཁས་ལེན། དེ་ལ་དབྱེ་ན་ ཐུན་མོང་མ་ཡིན་པའི་མ་ངེས་པའི་གཏན་ཚིགས་དང་
ཐུན་མོང་བའི་མ་ངེས་པའི་གཏན་ཚིགས་གཉིས། དང་པོ་ལ་ཁ་ཅིག དེ་སྒྲུབ་ཀྱི་མ་ངེས་པའི་
གཏན་ཚིགས་གང་ཞིག དེ་སྒྲུབ་ཀྱི་མཐུན་ཕྱོགས་མི་མཐུན་ཕྱོགས་གང་རུང་ལ་མེད་པ་ཞེས་་་
དང་། ཁ་ཅིག དེ་གང་ཞིག དེ་སྒྲུབ་ཀྱི་ཤེས་འདོད་ཆོས་ཅན་གྱི་མཚན་ཉིད་ཡིན་པ། །
ཞེས་པ་དང་། ཡང་ཁ་ཅིག དེ་གང་ཞིག རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་
གང་ཟག་གིས། རང་ཉིད་དེ་སྒྲུབ་ཀྱི་མཐུན་ཕྱོགས་མི་མཐུན་ཕྱོགས་གང་རུང་ལ་མ་མཐོང་བ། །
ཞེས་མཚན་ཉིད་དུ་འཇོག གསུམ་ཀ་མི་འཐད་དེ། མཉམ་བྱ་སྒྲ་མི་རྟག་པར་སྒྲུབ་པའི་
མཐུན་ཕྱོགས་ལ་ཡོད། མཉན་བྱ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་དེ་མི་
རྟག་པར་མཐོང་། སྲོག་ལྡན་གསོན་ལུས་གང་ཟག་བདག་བཅས་སུ་སྒྲུབ་པའི་ཐུན་མོང་མ་་་་
ཡིན་པའི་མ་ངེས་པའི་གཏན་ཚིགས་ཡིན་ཞིང་། སྲོག་ལྡན་གསོན་ལུས་ཀྱི་མཚན་ཉིད་མ་ཡིན་
པའི་ཕྱིར། དང་པོ་སླ། གཉིས་པ་དེར་ཐལ། གང་ཟག་དེའི་རྒྱུད་ཀྱི་སྒྲ་འཛིན་མངོན་སུམ་་
གྱིས་མཉན་བྱ་མི་རྟག་པར་མཐོང་བའི་ཕྱིར་ཏེ། དེ་སྒྲ་མི་རྟག་པ་ལ་སྒྲུབ་པས་འཇུག་པའི་་་་
མངོན་སུམ་གང་ཞིག སྒྲ་མི་རྟག་པ་དང་མཉན་བྱ་མི་རྟག་པ་གཉིས་ཡུལ་དུས་རང་བཞིན་་་་་
གང་ལ་ལྟོས་ནས་ཀྱང་གྲུབ་བདེ་རྫས་གཅིག་ཡིན་པའི་ཕྱིར། དང་པོ་དེར་ཐལ། དེ་སྒྲ་ལ་དེ་
ལྟར་གང་ཞིག སྒྲ་དང་དེ་མི་རྟག་པ་གཉིས་ཀྱང་དེ་ལྟར་ཡིན་པའི་ཕྱིར། རྟགས་གསུམ་པ་་་
སྲོག་ལྡན་དེ་སྒྲུབ་ཀྱི་ཐུན་མོང་མ་ཡིན་པའི་མ་ངེས་པའི་གཏན་ཚིགས་ཡིན་པ་དེར་ཐལ།
མཉན་བྱ་སྒྲ་མི་རྟག་པར་སྒྲུབ་པའི་དེ་ཡིན་པ་གང་ཞིག འཁྲུལ་པ་ཉིད་ཀྱི་མཉན་བྱ་དང་། །
• 6j •



སྲོག་ལྡན་འདིར་ནི་མཚུངས་པར་འགྱུར། །ཞེས་གསུངས། རང་ལུགས་ནི། རང་ཉིད་དེ་་་་
སྒྲུབ་ཀྱི་མ་ངེས་པའི་གཏན་ཚིགས་གང་ཞིག རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་་་་་
བའི་གང་ཟག་གིས། རང་ཉིད་དེ་སྒྲུབ་ཀྱི་མཐུན་ཕྱོགས་མི་མཐུན་ཕྱོགས་གང་རུང་ལ་ཡོད་་་་
པར་མ་ངེས་པ་དེ། རང་ཉིད་དེ་སྒྲུབ་ཀྱི་ཐུན་མོང་མ་ཡིན་པའི་མ་ངེས་པའི་གཏན་ཚིགས་ཀྱི་་
མཚན་ཉིད། དེ་གང་ཞིག རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས། །
རང་ཉིད་དེ་སྒྲུབ་ཀྱི་མཐུན་ཕྱོགས་མི་མཐུན་ཕྱོགས་གང་རུང་ལ་ཡོད་པར་ངེས་པ་དེ། རང་་་་་
ཉིད་དེ་སྒྲུབ་ཀྱི་ཐུན་མོང་བའི་མ་ངེས་པའི་གཏན་ཚིགས་ཀྱི་མཚན་ཉིད། དེ་ལ་དབྱེ་ན།
དངོས་ཀྱི་མ་ངེས་པའི་གཏན་ཚིགས་དང་། ལྷག་ལྡན་གྱི་གཏན་ཚིགས་གཉིས། རང་ཉིད་དེ་
སྒྲུབ་ཀྱི་ཐུན་མོང་བའི་མ་ངེས་པའི་གཏན་ཚིགས་གང་ཞིག རང་ཉིད་དེ་སྒྲུབ་ལ་ཕྱོགས་ཆོས་་
ཅན་དུ་སོང་བའི་གང་ཟག་གིས། རང་ཉིད་དེ་སྒྲུབ་ཀྱི་མཐུན་ཕྱོགས་མི་མཐུན་ཕྱོགས་གཉིས་་
ཀ་ལ་ཡོད་པར་ངེས་པ་དེ། རང་ཉིད་དེ་སྒྲུབ་ཀྱི་དངོས་ཀྱི་མ་ངེས་པའི་གཏན་ཚིགས་ཀྱི་མཚན་
ཉིད་དཔེར་ན། འཆད་པར་འགྱུར་པའི་དངོས་ཀྱི་མ་ངེས་པའི་གཏན་ཚིགས་བཞི་ལྟ་བུ། དེ་
གང་ཞིག རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས། རང་ཉིད་དེ་་་
སྒྲུབ་ཀྱི་མཐུན་ཕྱོགས་མི་མཐུན་ཕྱོགས་གཉིས་ཀ་ལ་ཡོད་པར་མ་ངེས་པ་དེ། རང་ཉིད་དེ་སྒྲུབ་
ཀྱི་ལྷག་ལྡན་གྱི་གཏན་ཚིགས་ཀྱི་མཚན་ཉིད། དེ་ལ་དབྱེ་ན། ཡང་དག་ལྷག་ལྡག་གྱི་གཏན་་་་
ཚིགས་དང༌། འགལ་བ་ལྷག་ལྡན་གྱི་གཏན་ཚིགས་གཉིས། རང་ཉིད་དེ་སྒྲུབ་ཀྱི་ལྷག་ལྡན་གྱི་
གཏན་ཚིགས་གང་ཞིག རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས
རང་ཉིད་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ངེས་པ་དེ། རང་ཉིད་དེ་སྒྲུབ་ཀྱི་ཡང་དག་ལྷག་
ལྡན་གྱི་གཏན་ཚིགས་ཀྱི་མཚན་ཉིད། དཔེར་ན། ཀུན་མཁྱེན་བསྐལ་དོན་དུ་སོང་བའི་རྒོལ་་
བའི་ངོར་ངག་སྨྲ་ངག་སྨྲའི་སྐྱེས་བུ་ཕ་རོལ་པོ་ཀུན་མཁྱེན་མ་ཡིན་པར་སྒྲུབ་པའི་ཡང་དག་ལྷག་
ལྡན་གྱི་གཏན་ཚིགས་ཡིན་པ་ལྟ་བུ། དེ་གང་ཞིག་རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་
བའི་གང་ཟག་གིས། རང་ཉིད་དེ་སྒྲུབ་ཀྱི་མི་མཐུན་ཕྱོགས་ལ་ཡོད་པར་ངེས་པ་དེ། རང་ཉིད་
དེ་སྒྲུབ་ཀྱི་འགལ་བ་ལྷག་ལྡན་གྱི་གཏན་ཚིགས་ཀྱི་མཚན་ཉིད། དཔེར་ན། ཀུན་མཁྱེན་་་་་
བསྐལ་དོན་དུ་སོང་བའི་རྒོལ་བའི་ངོར་ངག་སྨྲ་ངག་སྨྲའི་སྐྱེས་བུ་ཕ་རོལ་པོ་ཀུན་མཁྱེན་དུ་སྒྲུབ་
པའི་འགལ་བ་ལྷག་ལྡན་གྱི་གཏན་ཚིགས་ཡིན་པ་ལྟ་བུ་དང༌། ལྷ་བསྐལ་དོན་དུ་སོང་བའི་རྒོལ་
• 62 •



བའི་ངོར་ངག་སྨྲ་དེ་ངག་སྨྲའི་སྐྱེས་བུ་ཕ་རོལ་པོ་ལྷ་ལས་ཚེ་འཕོས་པར་སྒྲུབ་པའི་འགལ་བ་ལྷག་
ལྡན་གྱི་གཏན་ཚིགས་ཡིན་པ་ལྟ་བུའོ། །ཡང་ཁ་ཅིག ཡང་དག་ལྷགུ་ལྡན་གྱི་གཏན་ཚིགས་ཀྱི་
མཚན་ཉིད་ཀྱི་ཟུར་དུ། རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས།
རང་ཉིད་དེ་སྒྲུབ་ཀྱི་མི་མཐུན་ཕྱོགས་ལ་ཡོད་མེད་ཐེ་ཚོམ་ཟ་བ་ཞེས་སྦྱོར་བ་མི་འཐད་དེ།
བྱས་པ་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་ཡོད་པར་ངེས་པའི་བྱས་པ་སྒྲ་མི་རྟག་་
པར་སྒྲུབ་པའི་ཡང་དག་ལྷག་ལྡན་གྱི་གཏན་ཚིགས་སུ་སོང་བའི་རྒོལ་བ་ཡོད་པའི་ཕྱིར། ཁ་་་
ཅིག བཀོད་ཚེ་མ་ནུས་ཅན་འདོད་པ་སྐད་བྱས་ནས། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་རྟགས་ལྟར་སྣང་མེད་ཟེར་བ་མི་འཐད་དེ། དེའི་རྟགས་ཀྱིས་དེ་སྒྲུབ་ཀྱི་མ་ངེས་པའི་་་་་
གཏན་ཚིགས་ཡོད། དེའི་རྟགས་ཀྱིས་དེ་སྒྲུབ་ཀྱི་མ་གྲུབ་པའི་གཏན་ཚིགས་ཀྱང་ཡོད་པའི་ཕྱིར།
དང་པོ་གྲུབ་སྟེ་སྦྱོར་བ་སྐོར་གཅིག་པོ་དེའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་་་
ཡོད། དེའི་ཐུན་མོང་བའི་མ་ངེས་པའི་གཏན་ཚིགས་ཀྱང་ཡོད་པའི་ཕྱིར། དང་པོ་དེར་ཐལ།
བྱས་པ་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་ཡོད་པར་མ་ངེས་པའི་བྱས་པ་དེ་སྒྲུབ་ལ་་་་་
ཕྱོགས་ཆོས་ཅན་དུ་སོང་བའི་རྒོལ་བའི་ངོར། སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་
ཚེ་ན། བྱས་པ་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཐུན་མོང་མ་ཡིན་པའི་མ་ངེས་་
པའི་གཏན་ཚིགས་ཡིན་པའི་ཕྱིར་ཏེ། རྒོལ་བ་དེའི་ངོར་བྱས་པ་དེ་སྒྲུབ་ཀྱི་དེ་ཡིན་པའི་ཕྱིར། །
དེའི་ངོར་བྱས་པ་དེ་སྒྲུབ་ཀྱི་མ་ངེས་པའི་གཏན་ཚིགས་གང་ཞིག དེས་བྱས་པ་དེ་སྒྲུབ་ཀྱི་་་་་
མཐུན་ཕྱོགས་ལ་ཡང་ཡོད་པར་མ་ངེས། མི་མཐུན་ཕྱོགས་ལ་ཡང་ཡོད་པར་མ་ངེས་པའི་ཕྱིར།
དང་པོ་དེར་ཐལ། དེའི་ངོར་དེ་དེ་སྒྲུབ་ཀྱི་འགལ་རྟགས་མ་ཡིན་པའི་ཕྱིར། གཉིས་པ་དེར་་
ཐལ། དེ་འདྲའི་རྒོལ་བ་ཡོད་པའི་ཕྱིར་ཏེ། བྱས་པ་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་
ན་ལ་ཡོད་པར་མ་ངེས་པའི་བྱས་པ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་རྒོལ་བ་ཡོད་པའི་་
ཕྱིར་ཏེ། བྱས་པ་མི་རྟག་པར་མ་ངེས་པར། སྒྲ་བྱས་པར་ངེས་པའི་རྒོལ་བ་ཡོད་པའི་ཕྱིར་ཏེ།
བྱས་པ་མི་རྟག་པར་མ་ངེས་པར་སྒྲ་དངོས་པོར་ངེས་པའི་གང་ཟག་ཡོད་པའི་ཕྱིར་ཏེ། དེ་མ་་
ངེས་པར་བུམ་པ་དངོས་པོར་ངེས་པའི་གང་ཟག་ཡོད་པའི་ཕྱིར་ཏེ། གང་དངོས་པོ་ཡིན་ན་མི་
རྟག་པ་ཡིན་པས་ཁྱབ། དཔེར་ན། བུམ་པ་བཞིན། བྱས་པ་ཡང་དངོས་པོ་ཡིན་ནོ། །ཞེས་
པའི་སྒྲུབ་ངག་དེ་སྒྲུབ་ངག་ཡང་དག་ཡིན་པའི་ཕྱིར། རྩ་རྟགས་གཉིས་པ་དེའི་རྟགས་ཀྱིས་དེ་
• 63 •



སྒྲུབ་ཀྱི་ཐུན་མོང་བའི་མ་ངེས་པའི་གཏན་ཚིགས་ཡོད་པ་དེར་ཐལ། དེའི་རྟགས་ཀྱིས་དེ་སྒྲུབ་
ཀྱི་ཡང་དག་ལྷག་ལྡན་གྱི་གཏན་ཚིགས་ཡོད་པའི་ཕྱིར་ཏེ། བྱས་རྟགས་ཀྱིས་སྒྲ་མི་རྟག་པར་་་་
སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་རྣལ་མར་མ་ངེས། བྱས་པ་སྒྲ་མི་རྟག་པར་སྒྲུབ་པའི་་་་
མཐུན་ཕྱོགས་ཁོ་ན་ལ་ཡོད་པར་ངེས་པའི་བྱས་པ་སྒྲ་མི་རྟག་པར་སྒྲུབ་པ་ལ་ཕྱོགས་ཆོས་ཅན་དུ་
སོང་བའི་རྒོལ་བའི་ངོར། སྒྲ་མི་རྟག་པར་སྒྲུབ་པ་ལ་བྱས་པ་རྟགས་སུ་བཀོད་པའི་ཚེ་བྱས་པ་
བྱས་པའི་རྟགས་ཀྱིས་དེ་སྒྲུབ་ཀྱི་དེ་ཡིན་པའི་ཕྱིར་ཏེ། དེའི་ངོར་བྱས་པ་བྱས་པའི་རྟགས་ཀྱིས་
དེ་སྒྲུབ་ཀྱི་དེ་ཡིན་པའི་ཕྱིར་ཏེ། དེའི་ངོར་དེ་དེའི་རྟགས་ཀྱིས་དེ་སྒྲུབ་ཀྱི་ལྷག་ལྡན་གྱི་གཏན་་
ཚིགས་གང་ཞིག དེའི་རྟགས་ཀྱིས་དེ་སྒྲུབ་ཀྱི་འགལ་བ་ལྷག་ལྡན་གྱི་གཏན་ཚིགས་མེད་པའི་་་
ཕྱིར། ཕྱི་མ་འདི་དེར་ཐལ། བྱས་པ་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་ཡོད་པར་
ངེས་པའི་གང་ཟག་མེད་པའི་ཕྱིར། སྔ་མ་དེར་ཐལ། དེའི་ངོར་བྱས་པ་བྱས་པའི་རྟགས་ཀྱིས་
དེ་སྒྲུབ་ཀྱི་ཐུན་མོང་བའི་མ་ངེས་པའི་གཏན་ཚིགས་གང་ཞིག དེའི་རྟགས་ཀྱིས་དེ་སྒྲུབ་ཀྱི་་་་
དངོས་ཀྱི་མ་ངེས་པའི་གཏན་ཚིགས་མེད་པའི་ཕྱིར། ཕྱི་མ་འདི་དེར་ཐལ། བྱས་པ་སྒྲ་མི་རྟག་
པར་སྒྲུབ་པའི་མཐུན་ཕྱོགས་མི་མཐུན་ཕྱོགས་གཉིས་ཀ་ལ་ཡོད་པར་ངེས་པའི་གང་ཟག་མེད་
པའི་ཕྱིར། སྔ་མ་དེར་ཐལ། དེའི་ངོར་བྱས་པ་བྱས་པའི་རྟགས་ཀྱིས་དེ་སྒྲུབ་ཀྱི་མ་ངེས་པའི་
གཏན་ཚིགས་གང་ཞིག དེའི་ངོར་དེ་དེའི་རྟགས་ཀྱིས་དེ་སྒྲུབ་ཀྱི་ཐུན་མོང་མ་ཡིན་པའི་མ་་་་
ངེས་པའི་གཏན་ཚིགས་མ་ཡིན་པའི་ཕྱིར། དང་པོ་དེར་ཐལ། དེའི་ངོར་དེ་དེའི་རྟགས་ཀྱིས་
དེ་སྒྲུབ་ཀྱི་ཕྱོགས་ཆོས་གང་ཞིག དེའི་ངོར་དེ་དེའི་རྟགས་ཀྱིས་དེ་སྒྲུབ་ཀྱི་འགལ་རྟགས་མ་་་་
ཡིན་པའི་ཕྱིར། དང་པོ་དེར་ཐལ། དེ་འདྲའི་རྒོལ་བ་ཡོད་པའི་ཕྱིར་ཏེ། བྱས་པ་སྒྲ་མི་རྟག་
པར་སྒྲུབ་པའི་མཐུན་ཕྱོགས་ཁོ་ན་ལ་ཡོད་པར་ངེས། བྱས་རྟགས་ཀྱིས་དེ་སྒྲུབ་ཀྱི་རྗེས་སུ་འགྲོ་
ལྡོག་གི་ཁྱབ་པ་རྣལ་མར་མ་ངེས་པའི་རྒོལ་བ་ཡོད་པའི་ཕྱིར། རྩ་རྟགས་གཉིས་པ་བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་མ་གྲུབ་པའི་གཏན་ཚིགས་ཡོད་པ་དེར་ཐལ། དཔལ་ལྡན་ཆོས་
གྲགས་ཀྱི་ངོར་སྒྲ་མི་རྟག་སྒྲུབ་པ་ལ་བྱས་པ་རྟགས་སུ་བཀོད་པའི་ཚེ། བྱས་པ་བྱས་པའི་རྟགས་
ཀྱིས་སྒྲ་མི་རྟག་པར་སྒྲུབ་པའི་མ་གྲུབ་པའི་གཏན་ཚིགས་ཡིན་པའི་ཕྱིར། དེའི་ངོར་བྱས་པ་དེ་
སྒྲུབ་ཀྱི་རྟགས་སུ་བཀོད་པ་གང་ཞིག དེའི་ངོར་དེ་དེ་སྒྲུབ་ཀྱི་ཕྱོགས་ཆོས་མ་ཡིན་པའི་ཕྱིར་ཏེ།
དེ་བྱས་པ་སྒྲ་མི་རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་རྒོལ་བ་མ་ཡིན་པའི་ཕྱིར། དེ་ཡང་
•
6.4 •



གཞན་སྡེ་རྣམས་རྟགས་མཐུན་ཕྱོགས་ལ་མཐོང་བ་ཙམ་དང་། མི་མཐུན་ཕྱོགས་ལ་མ་མཐོང་་
བ་ཙམ་གྱི་རྗེས་སུ་འགྲོ་ལྡོག་གི་ཁྱབ་པ་གྲུབ་པར་འདོད་པ་དེ་བཞིན་དུ། རང་སྡེ་སློབ་དཔོན་་
དབང་ཕྱུག་སྡེ་ཡང་དེ་བཞིན་དུ་སྨྲ་ཞིང༌། དེ་ཉིད་སློབ་དཔོན་ཕྱོགས་གླང་གི་བཞེད་པར་་་་་
མཛད་པའི་ལུགས་བྱེ་བྲག་ཏུ་འགོག་པ་ལ། གཏན་ཚིགས་ཀྱི་ནི་ཚུལ་གསུམ་ལའང་། །དེ་ཡིས་
མ་གྲུབ་བཟློག་དོན་དང་། །འཁྲུལ་པ་ཅན་གྱི་གཉེན་པོར་ནི། །ངེས་པ་བརྗོད་པར་མཛད་པ་
ཡིན། །ཞེས་གསུངས་པ་ཡིན་ཏེ། བྲམ་ཟེར། མ་མཐོང་བ་ཙམ་གྱི་གྲུབ་པ་ཉིད་བསལ་བ་་་
འདི་ནི། འདི་ལས་ཕྱི་རོལ་དུ་གྱུར་པ་དག་གི་བཞིན་དུ་འདི་པ་དེ་ལྟར་སྨྲ་བ་དག་ལ་ཡང་་་་་་
མཚུངས་པ་ཡིན་ནོ། །འདི་པ་ཉིད་ཀྱི་དབང་དུ་བྱས་ནས་བཤད་པ་ནི། དེ་ཡིས་དེ་རྒྱུ་དེས་ན་
གཏན་ཚིགས་ཀྱི་ནི་ཚུལ་གསུམ་ལའང་ཕྱོགས་ཀྱི་ཆོས་ཙམ་ལ་ནི་མ་ཡིན་གྱི། འོན་ཀྱང་རྗེས་སུ་
འགྲོ་ལྡོག་གཉིས་ལ་ཡང་ངེས་པ་བརྗོད་པ་མཛད་པ་ཡིན་ནོ། །ཞེས་བྱ་བ་ནི་འང་གི་སྒྲའི་དོན་
ནོ། །ཞེས་གསུངས། དེ་ཡང་གཞུང་གིས། སློབ་དཔོན་ཕྱོགས་གླང་གིས་སྐབས་ཀྱི་ཕྱི་རྒོལ་་་
གྱིས་རྟགས་མི་མཐུན་ཕྱོགས་ལ་མ་མཐོང་བ་ཙམ་གྱི་ལྡོག་ཁྱབ་གྲུབ་པར་མི་བཞེད་པའི་རྒྱུ་་་་་
མཚན་བསྟན་པའི་སྒོ་ནས། མེད་ན་མི་འབྱུང་ངེས་ཕྱིར་རོ། །ཞེས་པ་རྒྱས་པར་འཆད་པར་
བྱེད་ལ། དོན་ནི་སྐབས་ཀྱི་ཕྱི་རྒོལ་གྱིས་རྟགས་མི་མཐུན་ཕྱོགས་ལ་མ་མཐོང་བ་ཙམ་གྱི་ལྡོག་་་
ཁྱབ་གྲུབ་མི་ནུས་ཏེ། རྗེས་སུ་འགྲོ་ལྡོག་གི་ཁྱབ་པ་གྲུབ་པ་འབྲེལ་པ་ལ་ལྟོས་པའི་དོན་གྱི་་་་་
དབང་འདི་གཟིགས་ནས། སློབ་དཔོན་ཕྱོགས་གླང་གིས་ཚུལ་གསུམ་སོ་སོའི་མཚན་ཉིད་ཀྱི་་་
ཟུར་དུ་ངེས་བརྗོད་དང༌། གཞན་དོན་སྐབས་ཀྱི་རྟགས་ཡང་དག་ཡིན་ན། ཚུལ་གསུམ་རྒོལ་
ཕྱིར་རྒོལ་གཉིས་ཀའི་ཚད་མས་གྲུབ་དགོས་པར་གསུངས་པའི་ཕྱིར། ཞེས་པ་དང་། ཕྱོགས་་་
ཆོས་ཀྱི་མཚན་ཉིད་ཀྱི་ཟུར་དུ་ངེས་བརྗོད་མཛད་པ་ཆོས་ཅན། དགོས་པ་ཡོད་དེ། བྱས་པ་སྒྲ་
མི་རྟག་པར་སྒྲུབ་པའི་མ་གྲུབ་པའི་གཏན་ཚིགས་དང་། མིག་ཤེས་ཀྱི་གཟུང་བྱ་སྒྲ་མི་རྟག་པར་
སྒྲུབ་པའི་ཕྱོགས་ཆོས་ཡིན་པ་བཅད་པའི་ཆེད་དུ་ཡིན་པའི་ཕྱིར། རྗེས་ཁྱབ་ཀྱི་མཚན་ཉིད་ཀྱི་
ཟུར་དུ་ངེས་བརྗོད་མཛད་པ་ཆོས་ཅན། དགོས་པ་ཡོད་དེ། བྱས་པ་སྒྲ་མི་རྟག་པར་སྒྲུབ་པའི་
འགལ་རྟགས་དང་། ངག་སྨྲ་ངག་སྨྲའི་སྐྱེས་བུ་ཕ་རོལ་པོ་ཀུན་མཁྱེན་དུ་སྒྲུབ་པའི་རྗེས་ཁྱབ་་་
ཡིན་པ་བཅད་པའི་ཆེད་དུ་ཡིན་པའི་ཕྱིར། ལྡོག་ཁྱབ་ཀྱི་མཚན་ཉིད་ཀྱི་ཟུར་དུ་ངེས་བརྗོད་་་
མཛད་པ་ཆོས་ཅན། དགོས་པ་ཡོད་དེ། བྱས་པ་སྒྲ་མི་རྟག་པར་སྒྲུབ་པའི་མ་ངེས་པའི་གཏན་
• 65 •



ཚིགས་དང་། མཉན་བྱ་སྒྲ་རྟག་པར་སྒྲུབ་པའི་ལྡོག་ཁྱབ་དང་། གཞལ་བྱ་སྒྲ་མི་རྟག་པར་་་་་
སྒྲུབ་པའི་ལྡོག་ཁྱབ་དང་། ངག་སྨྲ་ངག་སྨྲའི་སྐྱེས་བུ་ཕ་རོལ་པོ་ཀུན་མཁྱེན་མ་ཡིན་པར་སྒྲུབ་་་
པའི་ལྡོག་ཁྱབ་ཡིན་པ་བཅད་པའི་ཆེད་ཡིན་པའི་ཕྱིར། ཞེས་འགོད་པར་བྱ་བ་ཡིན་ཏེ། རང་
འགྲེལ་ལས། མི་དམིགས་པ་ཐམས་ཅད་ནི་མེད་པ་རྟོགས་པར་བྱེད་པ་མ་ཡིན་ནོ། །དེའི་ཕྱིར་
གཅིག་ལྡོག་པས་གཞན་ལྡོག་པར་འདོད་པ་ནི། དེ་གཉིས་རང་བཞིན་འགྲེལ་པ་འགའ་ཞིག་་་་
ཀྱང་འདོད་པར་བྱ་དགོས་སོ། །དེ་ལྟ་མ་ཡིན་ན། གཏན་ཚིགས་གོ་བར་བྱེད་པ་མ་ཡིན་པར་
འགྱུར་རོ། །གཏན་ཚིགས་ཀྱི་ནི་ཚུལ་གསུམ་ལའང་། །དེ་ཡིས་མ་གྲུབ་བཟློག་དོན་དང་། །
འཁྲུལ་པ་ཅན་གྱི་གཉེན་པོར་ནི། །ངེས་པ་བརྗོད་པར་མཛད་པ་ཡིན། །འབྲེལ་པ་མེད་པར་
ནི་རྗེས་སུ་འགྲོ་བ་དང་། ལོག་པ་ངེས་པ་མེད་དེ། དེས་ན་དེ་ཉིད་སྟོན་པར་མཛད་པ་ན་ངེས་
པ་བཤད་པ་ཡིན་ནོ། །དེ་ལ་རྗེས་སུ་འགྲོ་བ་ངེས་པ་ནི། འགལ་བ་དང་དེའི་ཕྱོགས་དང་་་་་་
མཐུན་པ་རྣམས་བསལ་ཏོ། །ལྡོག་པས་ནི་མ་ངེས་པ་དང་། དེའི་ཕྱོགས་དང་མཐུན་པ་ལྷག་
མ་དང་ལྡན་པ་ལ་སོགས་པའོ། །ཞེས་གསུངས་པ་དང༌། ཤཱཀྱར་ཡང་། དེ་ལྟར་གསུངས་་་་
པའི་ཕྱིར། དེ་ལ་ཁོ་ན་རེ། ཕྱོགས་ཆོས་ཀྱི་མཚན་ཉིད་ཀྱི་ཟུར་དུ་ངེས་བརྗོད་མཛད་པས།
མིག་ཤེས་ཀྱི་གཟུང་བྱ་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པ་བཅད་པའི་དོན་དུ་ཡིན་པ་
མི་འཐད་དེ། རྣམ་བཤད་འདིར། འགལ་མ་ངེས་མ་གྲུབ་པའི་གཏན་ཚིགས་གསུམ་པོ་རྟགས་
ཡང་དག་ཡིན་པ་ཟློག་པའི་ཕྱིར་དུ་ཚུལ་གསུམ་གྱི་མཚན་ཉིད་ཀྱི་ཟུར་དུ་ངེས་པ་སྨོས་པ་འདོད་
པ་ནི་རྣམ་པར་འཁྱམས་ཏེ། དེ་ལྟར་ན། བྱས་པ་འདུས་མ་བྱས་ཀྱི་ནམ་མཁའི་སྟེང་དུ་བུམ་
པ་འགོག་པའི་རྟགས་སུ་ཁས་བླངས་པ་ལ་ཉེས་པ་མེད་པར་འགྱུར་རོ། །ཞེས་གསུངས་སོ། །
ཞེ་ན། སྐྱོན་མེད་དེ། གསུང་དེས་དམ་བཅའ་ལ་སྐྱོན་བརྗོད་མཛད་པ་མ་ཡིན་པར་སྒྲུབ་བྱེད་
ལ་སྐྱོན་བརྗོད་མཛད་བཞེད་པའི་ཕྱིར། དེའི་ཚུལ་ནི། ཁ་ཅིག མིག་ཤེས་ཀྱི་གཟུང་བྱ་སྒྲ་མི་
རྟག་པར་སྒྲུབ་པའི་ཕྱོགས་ཆོས་ཡིན་པ་བཅད་པའི་ཆེད་དུ་དེ་སྒྲུབ་ཀྱི་ཕྱོགས་ཆོས་ཀྱི་མཚན་་་་་
ཉིད་ཀྱི་ཟུར་དུ་ངེས་བརྗོད་མཛད་དེ། སྒྲའི་སྟེང་དུ་འགོད་ཚུལ་དང་མཐུན་པར་ཡོད་པ་དེས།
མིག་ཤེས་ཀྱི་གཟུང་བྱ་དེ་སྒྲུབ་ཀྱི་ཕྱོགས་ཆོས་ཡིན་པ་གཅོད་ནུས་པའི་ཕྱིར། ཞེས་ཟེར་ན། འོ་
ན། སྒྲའི་སྟེང་དུ་འགོད་ཚུལ་དང་མཐུན་པར་ཡོད་པ་དེ། མིག་ཤེས་ཀྱི་གཟུང་བྱ་དེ་སྒྲུབ་ཀྱི་
ཕྱོགས་ཆོས་མ་ཡིན་པར་སྒྲུབ་པའི་རྟགས་ཡང་དག་ཡིན་པར་ཐལ། དམ་བཅའ་དེའི་ཕྱིར།
• 66 •



འདོད་ན། བྱས་པ་ནམ་མཁའ་བུམ་པ་མ་ཡིན་པར་སྒྲུབ་པའི་རྟགས་ཡང་དག་ཡིན་པར་ཐལ།
ཞེས་པའོ། འོ་ན། སློབ་དཔོན་ཕྱོགས་གླང་གིས་ཚུལ་གསུམ་སོ་སོའི་མཚན་ཉིད་ཀྱི་ཟུར་དུ་་་
ངེས་བརྗོད་དངོས་སུ་མཛད་པའི་གཞུང་དེ་གང་ཡིན་ཞེ་ན། མང་པོ་ཞིག རྗེས་དཔག་བྱ་་་་
དང་དེ་མཚུངས་ལ། །ཡོད་དང་མེད་ལ་མེད་པར་ནི། །ངེས་པ་ཞེས་པའི་གཞུང་དེ་དེ་ཡོད་་་
ཟེར་བ་མི་རིགས་ཏེ། མདོ་རྩར། རྗེས་དཔག་བྱ་དང་དེར་མཐུན་ལ། །ཡོད་དང་མེད་ཉིད་
ལ་མེད་པའོ། །འདི་ཅི་ཤེས་པའང་ཐོབ་པ་ཉིད། །ཤེས་བྱེད་སྐབས་ཀྱི་དབང་བྱས་ཕྱིར། །
ཞེས་གསུངས་ཀྱི། ངེས་པ་ཞེས་པ་དངོས་སུ་མེད་པས། དེ་སོ་སོའི་མཚན་ཉིད་ཀྱི་ཟུར་དུ་ངེས་
བརྗོད་དངོས་སུ་མ་མཛད་པའི་ཕྱིར་ཏེ། རྒྱལ་ཚབ་རིན་པོ་ཆེའི་མདོ་ཊཱིཀ་ལས། འདི་ནི་་་༌་
དབང་ཕྱུག་སྡེ། ཤེས་པ་ཉིད་ཅེས་པ། རྟགས་ཀྱི་ཚུལ་གཞན་དུ་འདོད་པ་དགག་པ་དང་། །
ཚུལ་གསུམ་སོ་སོའི་མཚན་ཉིད་ཀྱི་ཟུར་དུ་ངེས་པ་ཞེས་པ་རྩ་བའི་ཚིག་ལ་དངོས་སུ་མ་བསྟན་་་
ཡང་། སྦྱར་དགོས་པ་ཤེས་པའི་ཆེད་དུ་ཡིན་ནོ། །ཞེས་གསུངས་པའི་ཕྱིར་རོ། །འོ་ན། །
རྣམ་བཤད་འདིར། ཡོད་དང་མེད་ལ་མེད་པར་ནི། །ངེས་པ་ཞེས་དྲངས་པ་དང་མི་མཐུན་ནོ་
ཞེ་ན། སྐྱོན་མེད་དེ། རྣམ་ངེས་ན། ངེས་པ་ཞེས་པ་དངོས་སུ་ཚིག་ཟིན་ལ་ཡོད་ཅིང་། །
མདོ་རྩར་ཡང་། དོན་གྱི་སྦྱར་རུང་བ་ལ་དགོངས་པའི་ཕྱིར་ཏེ། རྩ་བའི་རྗེས་དཔག་བྱ་དང་
དེ་ཞེས་སོགས་ཤློ་ཀ་གཅིག་པོ་དེ། ཚུལ་གསུམ་སོ་སོའི་མཚན་ཉིད་ཀྱི་ཟུར་དུ་ངེས་བརྗོད་དོན་
གྱི་མཛད་པའི་གཞུང་ཡིན་པའི་ཕྱིར། རང་ལུགས་ནི། མདོ་རང་འགྲེལ་ལས། དེ་ལ་མངོན་
སུམ་མམ་རྗེས་སུ་དཔག་པས་མཐོང་གི། རྗེས་ལ་དེའི་རིགས་དང་མཐུན་པ་ལ་ཡང་སྤྱིའི་ཚུལ་
གྱིས་ཕྱོགས་ཐམས་ཅད་དམ་ཕྱོགས་གཅིག་ལ་ཡོད་པར་གྲུབ་བོ། །ཞེས་སོགས་ཀྱི་ལུང་དེ། །
སློབ་དཔོན་ཕྱོགས་གླང་གིས་ཚུལ་གསུམ་སོ་སོའི་མཚན་ཉིད་ཀྱི་ཟུར་དུ་ངེས་བརྗོད་དངོས་སུ་་་
མཛད་པའི་གཞུང་དུ་བྱ་སྟེ། ཊཱིཀྐར་རྩ་བའི་ཚིག་ལ་དངོས་སུ་མ་བསྟན་ཡང་། ཞེས་པའི་་་་
གསུང་གིས་ཐོན་པས་སོ། ཁོ་ན་རེ། འགྲེལ་ཚིག་འདི་ལའང་ངེས་པ་ཞེས་པའི་གསུང་མི་་་་་
འདུག་པས་མི་རིགས་ཟེར། དཔྱོད་ཅིག གང་ཞིག་གཉིས་ཀ་ལ་རབ་ཏུ་གྲུབ་པ་ནི་གྲུབ་པ་་་
ཡིན་ནོ། ཞེས་པའི་ལུང་དེ་གཞན་དོན་སྐབས་ཀྱི་རྟགས་ཡང་དག་ཡིན་ན་ཚུལ་གསུམ་རྒོལ་ཕྱི་
རྒོལ་གཉིས་ཀའི་ཚད་མས་གྲུབ་པར་དགོས་པར་སྟོ ་པའི་ངེས་བརྗོད་ཀྱི་གཞུང་ཡིན་ཏེ།
ཤཱཀྱར། གང་གི་ཕྱིར་དེ་ལྟར་ཡིན་པའི་རྒྱུ་དེས་ན་གཏན་ཚིགས་ཀྱི་ཚུལ་ཕྱོགས་ཀྱི་ཆོས་དང་།
• 67 •



རྗེས་སུ་འགྲོ་བ་དང་། ལྡོག་པ་གསུམ་ལའང་། ཚད་མ་ཀུན་བཏུས་ལ་སོགས་པ་ལས།
གཉིས་ཀ་ལ་ཡང་རབ་ཏུ་གྲུབ་པ་ནི་གྲུབ་པ་ཡིན་ནོ། ་ཞེས་བྱ་བ་ལ་སོགས་པས་ངེས་པར་་་་་
བརྗོད་པ་མཛད་པ་ཡིན་ནོ། །ཞེས་དང་། གཉིས་ཀ་ལ་ཡང་རབ་ཏུ་གྲུབ་པ་ནི། ཞེས་བྱ་བ་
འདི་ནི་རྒོལ་བ་གཅིག་ལ་གྲུབ་པ་གང་ཡིན་པ་དེ་བཀག་པ་ཡིན་ནོ། །ཞེས་གསུངས་པའི་ཕྱིར།
རབ་ཏུ་གྲུབ་པ་ཞེས་བྱ་བས། ངག་སྨྲ་ངག་སྨྲའི་སྐྱེས་བུ་ཕ་རོལ་པོ་ཀུན་མཁྱེན་མ་ཡིན་པར་་་་་
སྒྲུབ་པའི་ལྡོག་ཁྱབ་དང་། མཉན་བྱ་སྒྲ་རྟག་པར་སྒྲུབ་པའི་ལྡོག་ཁྱབ་ཡིན་པ་གཅོད་དེ། དེ་
ཉིད་ལས། རབ་ཏུ་གྲུབ་པ་ཞེས་བྱ་བ་སྨོས་ཏེ། རབ་ཏུ་གྲུབ་པ་ནི་ཞེས་བྱ་བ་འདིས་ནི་ལྷག་མ་
དང་ལྡན་པ་དང་ཐུན་མོང་མ་ཡིན་པའི་ཐེ་ཚོམ་ཟ་བ་དག་ཀྱང་བཀག་གོ། །ཞེས་བྱ་བར་སྦྱོར།
ཞེས་གསུངས་པའི་ཕྱིར།།
（གསུམ་པ)
ཚུལ་གསུམ་དུ་བསྟན་པའི་དགོས་པ།
༡
ཚུལ་གསུམ་སོ་སོའི་མཚན་ཉིད་ལ་དོགས་པ་དཔྱད་པ།
ཚུལ་གསུམ་དུ་བསྟན་པའི་དགོས་པ་ནི། རང་སྡེ་དབང་ཕྱུག་སྡེས། ཚུལ་གསུམ་ཚད་་
མས་ངེས་པ་དང༌། བརྗོད་པར་འདོད་པའི་གྲངས་གཅིག་པ་ཅན་དང༌། དམ་བཅའ་ལ་ཚད་
མས་གནོད་པ་མེད་པའི་ཡུལ་ཅན་གསུམ་བསྣན་ཏེ་ཚུལ་དྲུག་ཏུ་འདོད་པ་དང༌། ཕྱི་རོལ་པ་ཁ་
ཅིག ལྡོག་ཁྱབ་རྐྱང་པ་ཅན་གྱི་རྟགས་ཡང་དག་འདོད་པའི་ལོག་རྟོག་དགག་པའི་ཕྱིར་དུ་ཡིན་
ལ། འདིའི་རྣམ་པར་གཞག་པ་ལའང་བཞི་སྟེ། ཚུལ་གསུམ་སོ་སོའི་མཚན་ཉིད་ལ་དོགས་པ་
དཔྱད་པ་དང༌། མཚན་གཞི་ལ་དོགས་པ་དཔྱད་པ་དང་། རྗེས་ཁྱབ་འགྲུབ་པ་ལ་ཚད་མ་དུ་
དགོས་ལ་དཔྱད་པ་དང་། རྗེས་སུ་འགྲོ་ལྡོག་གི་ཁྱབ་པ་འགྲུབ་པ་ལ་འབྲེལ་པ་ལ་ལྟོས་པའི་
དོན་བཤད་པའོ། །དང་པོ་གཞན་ལུགས་དགག་པ་དང་། རང་ལུགས་བཞག་པ་གཉིས།
དང་པོ་ལ་ཁ་ཅིག དེ་སྒྲུབ་ཀྱི་ཕྱོགས་ཆོས་ཀྱི་མཚན་ཉིད་འཇོག་པ་ན། དེ་སྒྲུབ་ཀྱི་ཤེས་འདོད་
ཆོས་ཅན་གྱི་སྟེང་དུ་འགོད་ཚུལ་དང་མཐུན་པར་ཡོད་པ་ཉིད་དུ་ངེས་པ། ཞེས་དང༌། དེ་
སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་ཐ་དད་པའི་ཚུལ་གྱིས་འགོད་ཚུལ་དང་མཐུན་པར་་་་་
• 68 •



ཡོད་པ་ཉིད་དུ་ངེས་པ། ཞེས་དང༌། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་དོན་གསུམ་
ཕན་ཚུན་ཐ་དད་པ་གང་ཞིག ཁྱོད་དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་འགོད་ཚུལ་་་
དང་མཐུན་པར་ཡོད་པ་ཉིད་དུ་ངེས་པ། ཞེས་དང༌། ཆོས་དེ་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་
ཤེས་འདོད་ཆོས་ཅན་སྐྱོན་མེད་གང་ཞིག ཁྱོད་ཆོས་དེའི་སྟེང་དུ་ཐ་དད་པའི་ཚུལ་གྱིས་འགོད་
ཚུལ་དང་མཐུན་པར་ཡོད་པ་ཉིད་དུ་ངེས་པ། ཞེས་དང་། ཆོས་དེ་ཁྱོད་ཀྱི་རྟགས་ཀྱིས་ཆོས་
དེ་གཞི་དེར་སྒྲུབ་པའི་ཤེས་འདོད་ཆོས་ཅན་སྐྱོན་མེད་གང་ཞིག ཁྱོད་ཆོས་དེའི་སྟེང་དུ་་་་་
དད་པའི་ཚུལ་གྱིས་འགོད་ཚུལ་དང་མཐུན་པར་ཡོད་པ་ཉིད་དུ་ངེས་པ་དེ། ཁྱོད་ཆོས་དེ་གཞི་
དེར་སྒྲུབ་པའི་ཕྱོགས་ཆོས་ཀྱི་མཚན་ཉིད། ཅེས་སྦྱོར་བ་དང༌། སྒྲ་དེ་ཁྱོད་ཀྱི་རྟགས་ཀྱིས་སྒྲ་
མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་གང་ཞིག་ཁྱོད་སྒྲ་མི་རྟག་པར་སྒྲུབ་པའི་
རྟགས་སུ་འགོད་པ་པོའི་གང་ཟག་དང༌། འགོད་ཡུལ་གྱི་གང་ཟག་གཉིས་ཀས། ཁྱོད་སྒྲའི་་་
སྟེང་དུ་ཐ་དད་པའི་ཚུལ་གྱིས་འགོད་ཚུལ་དང་མཐུན་པར་ཡོད་པ་ཉིད་དུ་ངེས་པ་དེ། ཁྱོད་སྒྲ་
མི་རྟག་པར་སྒྲུབ་པའི་ཕྱོགས་ཆོས་ཀྱི་མཚན་ཉིད། ཅེས་སྦྱོར་བ་དང་། ཡང་གཞན་འདྲ་བ་ལ།
ཁྱོད་སྒྲ་མི་རྟག་པར་སྒྲུབ་པའི་ཕྱོགས་ཆོས་སུ་འགོད་པ་པོའི་གང་ཟག་དང་འགོད་ཡུལ་གྱི་གང་
ཟག་གཉིས་ཀས། ཞེས་དང༌། ཡང་དེ་སྒྲུབ་ཀྱི་ཚུལ་དང་པོ། དེ་སྒྲུབ་ཀྱི་ཕྱོགས་ཆོས་ཀྱི་་་་་
མཚན་ཉིད། ཅེས་སྣ་ཚོགས་སྨྲ་བར་བྱེད་དོ། །དེ་ལ་ལུགས་དང་པོ་གཉིས་མི་འཐད་དེ། དེ་
ལྟ་ན་སྒྲ་དང་མི་རྟག་པ་སོ་སོར་སྒྲ་མི་རྟག་པར་སྒྲུབ་པའི་ཕྱོགས་ཆོས་སུ་ཐལ་བར་འགྱུར་ལ།
འདོད་མི་ནུས་པ་ནི་རིམས་པ་བཞིན། དེ་སྒྲུབ་ཀྱི་གཞི་རྟགས་ཐ་དད་མེད་ནས་མ་གྲུབ་པའི་་་
གཏན་ཚིགས་དང༌། རྟོགས་ཆོས་ཐ་དད་མེད་ནས་མ་གྲུབ་པའི་གཏན་ཚིགས་ཡིན་པའི་ཕྱིར་་
དང༌། སྐད་ཅིག་མ་མ་ཡིན་པ་དང་ཆོས་ཀྱི་གཞི་མཐུན། སྒྲ་མི་རྟག་པར་སྒྲུབ་པའི་ཕྱོགས་་་་
ཆོས་སུ་ཐལ་བ་སོགས་སྐྱོན་གཞན་ཡང་ཡོད་པའི་ཕྱིར། ལུགས་གསུམ་པ་དང་བཞི་པ་ཡང་མི་
འཐད་དེ། དེ་ལྟར་ན་བྱས་པ་སྒྲ་རྟག་པའི་དངོས་པོར་སྒྲུབ་པའི་ཕྱོགས་ཆོས་མ་ཡིན་པར་ཐལ་
བ་དང་། རི་བོང་རྭ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་
མེད། བྱས་པ་རི་བོང་རྭའི་སྟེང་དུ་ཐ་དད་པའི་ཚུལ་གྱིས་འགོད་ཚུལ་དང་མཐུན་པར་ཡོད་་་
པར་ཐལ་བའི་སྐྱོན་ཡོད་པའི་ཕྱིར་དང་། སྐད་ཅིག་མ་མ་ཡིན་པ་དང་ཆོས་ཀྱི་གཞི་མཐུན་སྒྲ་་
མི་རྟག་པར་སྒྲུབ་པའི་ཕྱོགས་ཆོས་སུ་ཐལ་བ་སོགས་སྐྱོན་གཞན་ཡང་ཡོད་པའི་ཕྱིར། ལྔ་པ་་་་
• 69 •



ཡང་མི་འཐད་དེ། སྒྲ་བྱས་པར་ཚད་མས་མ་གྲུབ་པའི་ཕྱི་རྒོལ་གྱི་ངོར་སྒྲ་མི་རྟག་སྒྲུབ་ལ་བྱས་
པ་རྟགས་སུ་བཀོད་པའི་ཚེ་ན། བྱས་པ་སྒྲ་མི་རྟག་པར་སྒྲུབ་པའི་ཕྱོགས་ཆོས་མ་ཡིན་པའི་ཕྱིར་
ཏེ། དེ་དེ་སྒྲུབ་ཀྱི་མ་གྲུབ་པའི་གཏན་ཚིགས་ཡིན་པའི་ཕྱིར་ཏེ། བྱས་པ་སྒྲ་མི་རྟག་པར་སྒྲུབ་
པའི་མ་གྲུབ་པའི་གཏན་ཚིགས་སུ་སོང་བའི་ཚེ་ན། བྱས་པ་དེ་སྒྲུབ་ཀྱི་མ་གྲུབ་པའི་གཏན་་་་་
ཚིགས་ཡིན་པའི་ཕྱིར། ཁ་ཅིག འདིར་མ་ཁྱབ་སྟེ། དེ་འདྲའི་ཕྱི་རྒོལ་གྱི་ངོར་དེ་ལྟར་བཀོད་
པའི་ཚེ་ན་བྱས་པ་དེ་སྒྲུབ་ཀྱི་ཕྱོགས་ཆོས་སུ་ཐལ། དེ་ལྟར་བཀོད་པའི་ཚེ་ན་དེ་དེ་སྒྲུབ་ཀྱི་་་་་
རྟགས་ཡང་དག་ཡིན་པའི་ཕྱིར་ཏེ། དེའི་ཚེ་ན་དེ་སྒྲུབ་ཀྱི་རྟགས་ཡང་དག་ཡོད་པའི་ཕྱིར་ཏེ།
དེའི་ཚེ་ན་སྒྲ་མི་རྟག་པར་རྟོགས་པའི་རྗེས་དཔག་ཡོད་པའི་ཕྱིར། འདིར་མ་ཁྱབ། དེར་ཐལ།
དེའི་ཚེ་ན་དེ་རྟོགས་པའི་ཚད་མ་ཡོད། དེའི་ཚེ་དེ་རྟོགས་པའི་ཚད་མ་ཡིན་ན། དེའི་ཚེ་དེ་་་
རྟོགས་པའི་མངོན་སུམ་ཡིན་མི་དགོས་པའི་ཕྱིར། ཕྱི་མ་མ་གྲུབ་ན། ཚད་མས་གཤོགས་ཞེས་
ཟེར་ན། བྱས་པ་སྒྲ་རྟག་པར་སྒྲུབ་པའི་མ་གྲུབ་པའི་གཏན་ཚིགས་སུ་སོང་བའི་ཚེ་ན། ཞེས་
སྦྱར་ནས་མཚུངས་པ་འགྲེས་ན་ལན་མེད་དོ། །ལུགས་དྲུག་པ་དང་བདུན་པ་ཡང་མི་འཐད་དེ།
བྱས་པ་སྒྲའི་སྟེང་དུ་ཐ་དད་པའི་ཚུལ་གྱིས་འགོད་ཚུལ་དང་མཐུན་པར་ཡོད་པ་ཉིད་དུ་ངེས།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་མ་ངེས་པའི་སྔ་རྒོལ་གྱིས་དེ་འདྲའི་ཕྱི་་་་
རྒོལ་གྱི་ངོར་སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ་ན་བྱས་པ་སྒྲ་མི་རྟག་པར་སྒྲུབ་
པའི་ཕྱོགས་ཆོས་སུ་ཐལ་བའི་སྐྱོན་ཡོད་པའི་ཕྱིར་ཏེ། དེ་ལྟར་བཀོད་པའི་ཚེ་ན་བྱས་པ་སྒྲ་མི་་
རྟག་པར་སྒྲུབ་པའི་ཕྱོགས་ཆོས་སུ་འགོད་པ་པོའི་གང་ཟག་དང་། འགོད་ཡུལ་གྱི་གང་ཟག་་་
གཉིས་ཀས་དེ་ལྟར་བཀོད་པའི་ཚེ་ན། བྱས་པ་སྒྲའི་སྟེང་དུ་འགོད་ཚུལ་དང་མཐུན་པར་ཡོད་
པ་ཉིད་དུ་ངེས་པ་གང་ཞིག དེ་ངེས་ན་དེའི་ཚེ་ན་བྱས་པ་དེ་སྒྲུབ་ཀྱི་རྟགས་སུ་འགོད་པ་པོའི་
གང་ཟག་དང༌། འགོད་ཡུལ་གྱི་གང་ཟག་གཉིས་ཀྱིས་ཀྱང་དེ་ལྟར་ངེས་དགོས་པའི་ཕྱིར། །
དང་པོ་དེར་ཐལ། དེ་ལྟར་བཀོད་པའི་ཚེ་ན་བྱས་པ་སྒྲ་མི་རྟག་པར་སྒྲུབ་པའི་ཕྱོགས་ཆོས་སུ་
འགོད་པ་པོའི་གང་ཟག་དང་། འགོད་ཡུལ་གྱི་གང་ཟག་གཉིས་ཀ་ཡོད་པའི་ཕྱིར་ཏེ། མཉན་
བྱ་སྒྲ་མི་རྟག་པར་སྒྲུབ་པའི་རྟགས་སུ་འགོད་མཁན་གྱི་གང་ཟག་དང་། འགོད་ཡུལ་གྱི་གང་་་་
ཟག་གཉིས་ཀ་ཡོད་པའི་ཕྱིར་ཏེ། དེ་འདྲའི་སྔ་རྒོལ་ཕྱི་རྒོལ་གཉིས། རིམ་པ་བཞིན་སྒྲ་མི་རྟག་
པར་སྒྲུབ་པའི་སྔ་རྒོལ་དང་ཕྱི་རྒོལ་སྐྱོན་ཅན་ཡིན་པའི་ཕྱིར། ལུགས་བརྒྱུད་པ་མི་འཐད་དེ།
• 70 •



བྱས་པ་དེ་སྒྲུབ་ཀྱི་རྟགས་ཚུལ་དང་པོར་ཚད་མས་ངེས་པའི་གང་ཟག་ཡིན་ན། དེ་དེ་སྒྲུབ་ཀྱི་པ
ཕྱོགས་ཆོས་སུ་ཚད་མས་ངེས་པའི་གང་ཟག་ཡིན་དགོས་པའི་ཕྱིར་དང་། སློབ་དཔོན་ཕྱོགས་་
གླང་གིས་ཕྱོགས་ཆོས་ཀྱི་མཚན་ཉིད་ཀྱི་ཟུར་དུ། ཡོད་པ་དང་། ཉིད་དང་། ཉིད་ཡོད་པའི་
སྔར་མ་སྨོས་པར་ཕྱིས་སྨོས་པ་ལ་དགོས་པ་ཡོད་པའི་ཕྱིར། ཚུལ་ཕྱི་མ་གཉིས་ཀྱི་མཚན་ཉིད་་་
འཇོག་པ་ལ། ཁ་ཅིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་གཉིས་ལྡན་གྱི་མཐུན་དཔེ་
ཡང་དག་གྲུབ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན་
ཁྱོད་ཀྱི་འབྲེལ་ཡུལ་ཡིན་དགོས། ཁྱོད་དེ་སྒྲུབ་ཀྱི་མཐུན་ཕྱོགས་ཁོ་ན་ལ་འགོད་ཚུལ་དང་་་་་་
མཐུན་པར་ཡོད་པ་ཉིད་དུ་ངེས་པ། ཁྱོད་དེ་སྒྲུབ་ཀྱི་རྗེས་ཁྱབ་ཡིན་པའི་མཚན་ཉིད། རང་་
ཉིད་དེ་སྒྲུབ་ལ་རྟགས་ཚུལ་གསུམ་པར་སོང་བའི་གང་ཟག་གིས། རང་ཉིད་དེ་སྒྲུབ་ཀྱི་མི་་་་་
མཐུན་ཕྱོགས་ཁོ་ན་ལ་མེད་པར་ངེས་པ་དེ། རང་ཉིད་དེ་སྒྲུབ་ཀྱི་ལྡོག་ཁྱབ་ཡིན་པའི་མཚན་་་་
ཉིད་དུ་བྱེད་པ་མི་འཐད་དེ། སློབ་དཔོན་ཕྱོགས་གླང་གིས་རྗེས་ཁྱབ་ཀྱི་མཚན་ཉིད་ཀྱི་ཟུར་དུ་
ཉིད་ཡོད་པའི་སྔར་སྨོས་ཤིང་ཕྱིས་མ་སྨོས་པ་དང་། ཁོ་ན་ཞེས་པ་དང་། ཉིད་ཅེས་པ་དོན་་
གཅིག་པས་ཟློས་སྐྱོན་ཡོད་ཅིང་། ལྡོག་ཁྱབ་ཀྱི་མཚན་ཉིད་ཀྱི་ཟུར་དུ་ཉིད་ཡོད་པའི་སྔར་མ་་་
སྨོས་པར་ཕྱིས་སྨོས་པར་མཛད་པས་གནོད་པའི་ཕྱིར་དང༌། ཁྱད་པར་སྔ་མ་ལ་བྱས་རྟགས་་་
ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་མ་ངེས་ཤིང་། བྱས་ན་མི་རྟག་པའི་ཁྱབ་པ་ངེས་པའི་
ཕྱི་རྒོལ་གྱི་ངོར། སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ་ན། བྱས་པ་དེ་སྒྲུབ་ཀྱི་་
རྗེས་ཁྱབ་ཏུ་ཐལ་བའི་སྐྱོན་ཡོད་པའི་ཕྱིར། ཁ་ཅིག སྔ་མ་ལ་བུམ་པ་ཚད་མས་མ་དམིགས་པ་
ཆོས་ཅན། ཁྱོད་ཀྱི་རྟགས་ཀྱིས་བུམ་པ་ཚད་མས་མ་དམིགས་པའི་ས་ཕྱོགས་སུ་བུམ་པ་མེད་་་་
པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན། ཁྱོད་ཀྱི་འབྲེལ་ཡུལ་ཡིན་་་་་
དགོས་པར་ཐལ། ཁྱོད་དེ་སྒྲུབ་ཀྱི་རྗེས་ཁྱབ་ཡིན་པའི་ཕྱིར། འདོད་ན། བུམ་པ་མེད་པ་ཆོས་
ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན། ཚད་མས་མ་དམིགས་པའི་བུམ་་
པ་དང་འབྲེལ་བར་ཐལ། འདོད་པ་དེའི་ཕྱིར། ཞེས་པ་ནི་ཚིག་ལ་འཁྲིས་པ་སྟེ། འོ་ན། །
རང་རིག་མངོན་སུམ་ཆོས་ཅན། མངོན་སུམ་རང་རིག་དང་གཅིག་ཡིན་པར་ཐལ། རང་རིག་
མངོན་སུམ་དང་གཅིག་ཡིན་པའི་ཕྱིར། ཁྱབ་པ་ཁས། ཡང་ཁ་ཅིག དེ་སྒྲུབ་ཀྱི་རྟགས་ཚུལ་
གཉིས་པ་དེ་སྒྲུབ་ཀྱི་རྗེས་ཁྱབ་ཀྱི་མཚན་ཉིད། དེ་སྒྲུབ་ཀྱི་རྟགས་ཚུལ་གསུམ་པ་དེ་སྒྲུབ་ཀྱི་ལྡོག་
• 71 •



ཁྱབ་ཀྱི་མཚན་ཉིད། ཅེས་ཟེར་ན། སྐྱོན་ཕྱོགས་ཆོས་ལ་བཤད་པ་བཞིན་འཕེན་ནོ། །ཡང་ཁ་
ཅིག དེ་སྒྲུབ་ཀྱི་ཁྱབ་པའི་ཚུལ་གང་ཞིག དེ་སྒྲུབ་ཀྱི་དཔེ་གཉིས་ཀྱི་ནང་ནས་མཐུན་དཔེ་ཁོ་
ནའི་སྟེང་དུ་གྲུབ་པ། དེ་སྒྲུབ་ཀྱི་རྗེས་ཁྱབ་ཀྱི་མཚན་ཉིད་དང་། དེ་གང་ཞིག དེ་གཉིས་ཀྱི་
ནང་ནས་མི་མཐུན་དཔེ་ཁོ་ནའི་སྟེང་དུ་གྲུབ་པ། དེ་སྒྲུབ་ཀྱི་ལྡོག་ཁྱབ་ཀྱི་མཚན་ཉིད་ཟེར་བ་་
མི་རིགས་ཏེ། བློའི་ཡུལ་དུ་བྱར་རུང་གི་རྟགས་ཀྱིས་བུམ་པ་ཤེས་བྱར་སྒྲུབ་པའི་ལྡོག་ཁྱབ་གྲུབ་
པའི་ཕྱིར་དང་། རྟག་ན་མ་བྱས་པས་ཁྱབ་པ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་་
ཁྱབ་ཏུ་ཁས་བླངས་པ་དང་ནང་འགལ་བའི་སྐྱོན་ཡོད་པའི་ཕྱིར།།
གཉིས་པ་རང་ལུགས་བཞག་པ་ནི། རང་ཉིད་སྒྲ་མི་རྟག་སྒྲུབ་པ་ལ་ཕྱོགས་ཆོས་ཅན་དུ་
སོང་བའི་གང་ཟག་གིས། རང་ཉིད་སྒྲའི་སྟེང་དུ་འགོད་ཚུལ་དང་མཐུན་པར་ཡོད་པ་ཉིད་དུ་
ངེས་པ་དེ། རང་ཉིད་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པའི་མཚན་ཉིད་ཡིན། དེའི་
ཟུར་དུ་ཡོད་པ་ཞེས་པའི་ཚིག་སྨོས་པ་ལ་དགོས་པ་ཡོད་དེ། མིག་ཤེས་ཀྱི་གཟུང་བྱ་སྒྲ་མི་རྟག་
པར་སྒྲུབ་པའི་ཕྱོགས་ཆོས་ཡིན་པ་བཅད་པའི་ཆེད་དུ་ཡིན་པའི་ཕྱིར། ཚིག་དེ་ལ་བརྟེན་ནས་
དེ་ཡིན་པ་ཁེགས་པར་འགྱུར་ཏེ། མིག་ཤེས་ཀྱི་གཟུང་བྱ་སྒྲའི་སྟེང་དུ་མེད་པའི་ཕྱིར་ཏེ། སྒྲ་
མིག་ཤེས་ཀྱི་གཟུང་བྱ་མ་ཡིན་པའི་ཕྱིར། ཉིད་ཅེས་པའི་ཚིག་སྨོས་པ་ལ་དགོས་པ་ཡོད་དེ། །
མཚན་མོ་ལོ་མ་འཁུམས་ཏེ་ཉལ་བ། ལྗོན་ཤིང་སེམས་ལྡན་དུ་སྒྲུབ་པའི་ཕྱོགས་ཆོས་ཡིན་པ་་་་
བཅད་པའི་ཆེད་དུ་ཡིན་པའི་ཕྱིར། ཚིག་དེ་ལ་བརྟེན་ནས་དེ་ཁེགས་པར་འགྱུར་ཏེ། མཚན་
མོ་ལོ་མ་འཁུམས་ཏེ་ཉལ་བ་ལྗོན་ཤིང་ལ་ཡོད་ཀྱང་དེ་ལ་ཡོད་པ་ཁོ་ན་མ་ཡིན་པའི་ཕྱིར་ཏེ། དེ་
མཐའ་དག་ལ་ཡོད་པ་མ་ཡིན་པའི་ཕྱིར་ཏེ། ལྗོན་ཤིང་ཡིན་ན་ལོ་མ་འཁུམས་ཏེ་ཉལ་བས་མ་
ཁྱབ་པའི་ཕྱིར། ཉིད་ཡོད་པའི་སྔར་མ་སྨོས་པར་ཕྱིས་སྨོས་པ་ལ་དགོས་པ་ཡོད་དེ། མཉན་བྱ་
ཁོ་ན་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པ་བཅད་པའི་ཆེད་དུ་ཡིན་པའི་ཕྱིར། ཚིགས་
དེ་ལ་བརྟེན་ནས་དེ་ཡིན་པ་ཁེགས་པར་འགྱུར་ཏེ། མཉན་བྱ་སྒྲ་ལ་ཡོད་པ་ཁོ་ན་ཡིན་ཀྱང་། །
དེ་ཁོ་ན་སྒྲ་ལ་ཡོད་པ་མ་ཡིན་པའི་ཕྱིར་ཏེ། གཞལ་བྱ་ཡང་སྒྲ་ལ་ཡོད་པའི་ཕྱིར། ངེས་པ་ཞེས་
པའི་ཚིག་སྨོས་པ་ལ་དགོས་པ་ཡོད་དེ། སྒྲ་བྱས་པ་ཡིན་མིན་ཐེ་ཚོམ་ཟ་བའི་རྒོལ་བའི་ངོར་་་་་
བྱས་པ་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པ་བཅད་པའི་ཆེད་དུ་ཡིན་པའི་ཕྱིར། ་་་
ལྟར་ཡང་འཐད་ལྡན་ཆུང་བ་ལས། དེ་ལ་ཡོད་པའི་ཚིག་གིས་ནི། མིག་གི་བཟུང་བར་བྱ་བའི་
• 72 •



ཕྱིར། ཞེས་བྱ་བ་ལ་སོགས་པ་མ་གྲུབ་པ་བསལ་བ་ཡིན་ནོ། །ཉིད་ཀྱི་ཚིག་གིས་ནི། ཕྱོགས་་
གཅིག་ལ་མ་གྲུབ་པ་བསལ་བ་ཡིན་ཏེ། ཅི་ལྟར་ལྗོན་ཤིན་ནི་སྲོག་དང་བཅས་པ་ཡིན་ཏེ།
ཉལ་བའི་ཕྱིར་རོ། །ཞེས་ལྗོན་ཤིང་ཕྱོགས་སུ་བྱས་པ་ལ། ལོ་མ་འཁུམས་པའི་མཚན་ཉིད་ཀྱི་
ཉལ་བ་ཕྱོགས་གཅིག་ལ་མ་གྲུབ་པ་ཡིན་ཏེ། འདི་ལྟར་ཤིང་ཐམས་ཅད་ནི་མཚན་མོ་ལོ་མ་་་་
འཁུམས་པ་ལ་བརྟེན་པ་མ་ཡིན་གྱི། འགའ་འགའ་ཙམ་ཁོ་ནར་ཟད་པ་ལྟ་བུའོ། །ཡོད་པའི་
ཚིག་གིས་རྗེས་ལ་ཉིད་སྨོས་པ་ནི། ཐུན་མོང་མ་ཡིན་པའི་ཆོས་བསལ་བ་ཡིན་ནོ། །ཅི་སྟེ་རྗེས་
སུ་དཔག་པར་བྱ་བ་ཉིད་ལ་ཡོད་པ་ཞེས་སྨྲས་ན་ནི། མཉན་པར་བྱ་བ་ཁོ་ན་གཏན་ཚིགས་་་་
ཡིན་པརའགྱུར་རོ། །ངེས་པ་སྨོས་པས་ནི། ཐེ་ཚོམ་ཟ་བའི་མ་གྲུབ་པ་ཐམས་ཅད་བསལ་བ་
ཡིན་ནོ། །ཞེས་གསུངས། རང་ཉིད་སྒྲ་མི་རྟག་པར་སྒྲུབ་པ་ལ་རྟགས་ཚུལ་གཉིས་པར་སོང་་་
བའི་གང་ཟག་གིས། རང་ཉིད་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་ཡོད་པར་ངེས་
པ་དེ། རང་ཉིད་དེ་སྒྲུབ་ཀྱི་རྗེས་ཁྱབ་ཡིན་པའི་མཚན་ཉིད་ཡིན། དེའི་ཟུར་དུ་ཡོད་པ་སྨོས་
པ་ལ་དགོས་པ་ཡོད་དེ། བྱས་པ་སྒྲ་རྟག་པར་སྒྲུབ་པའི་རྗེས་ཁྱབ་ཡིན་པ་བཅད་པའི་ཆེད་དུ་་
ཡིན་པའི་ཕྱིར། ཚིག་དེ་ལ་བརྟེན་ནས་དེ་ཡིན་པ་ཁེགས་པར་འགྱུར་ཏེ། བྱས་པ་སྒྲ་རྟག་པར་
སྒྲུབ་པའི་མཐུན་ཕྱོགས་ལ་མེད་པའི་ཕྱིར། ཉིད་སྨོས་པ་ལ་དགོས་པ་ཡོད་དེ། གཞལ་བྱ་སྒྲ་་
རྟག་པར་སྒྲུབ་པའི་རྗེས་ཁྱབ་ཡིན་པ་བཅད་པའི་ཆེད་དུ་ཡིན་པའི་ཕྱིར། ཚིག་དེ་ལ་བརྟེན་་་་
ནས་དེ་ཡིན་པ་ཁེགས་པར་འགྱུར་ཏེ། གཞལ་བྱ་སྒྲ་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་
ཡོད་པ་མ་ཡིན་པའི་ཕྱིར་ཏེ། དེ་དེ་སྒྲུབ་ཀྱི་མི་མཐུན་ཕྱོགས་ལ་ཡང་ཡོད་པ་ཡིན་པའི་ཕྱིར་ཏེ།
དེ་དེ་སྒྲུབ་ཀྱི་མཐུན་ཕྱོགས་མི་མཐུན་ཕྱོགས་གཉིས་ཀ་ལ་ཡོད་པའི་ཕྱིར། ཉིད་ཡོད་པའི་སྔར་
སྨོས་ཤིང་ཕྱིས་མ་སྨོས་པ་ལ་དགོས་པ་ཡོད་དེ། རྩོལ་བྱུང་སྒྲ་མི་རྟག་པར་སྒྲུབ་པའི་རྗེས་ཁྱབ་་
ཏུ་བསྟན་པའི་དགོས་པ་ཡོད་པའི་ཕྱིར། ཚིག་དེ་ལ་བརྟེན་ནས་དེ་དེ་ཡིན་པ་གོ་བར་འགྱུར་ཏེ།
རྩོལ་བྱུང་མི་རྟག་པ་ཁོ་ན་ལ་ཡོད་ཀྱང་། མི་རྟག་པ་ལ་ཡོད་པ་ཁོ་ན་མ་ཡིན་པའི་ཕྱིར་ཏེ། དེ་
དེ་མཐའ་དག་ལ་ཡོད་པ་མ་ཡིན་པའི་ཕྱིར། རྩོལ་མ་བྱུང་གི་བྲག་རི་ལ་མེད་པའི་ཕྱིར། ངེས་
པ་སྨོས་པ་ལ་དགོས་པ་ཡོད་དེ། ངག་སྨྲ་ངག་སྨྲའི་སྐྱེས་བུ་ཕ་རོལ་པོ་ཀུན་མཁྱེན་དུ་སྒྲུབ་པའི་
རྗེས་ཁྱབ་ཡིན་པ་བཅད་པའི་ཆེད་དུ་ཡིན་པའི་ཕྱིར། དེ་ལྟར་ཡང་འཐད་ལྡན་ཆུང་བ་ལས། །
འདིར་ཡང་ཡོད་པ་སྨོས་པས་འགལ་བ་བསལ་བ་ཡིན་ཏེ། དེ་ནི་མཐུན་པའི་ཕྱོགས་ལ་ཡོད་པ་
• 73 •



མ་ཡིན་ནོ། །ཉིད་སྨོས་པའི་ཐུན་མོང་གི་མ་ངེས་པའི་གཏན་ཚིགས་བསལ་ཏེ། དེ་མཐུན་པའི་
ཕྱོགས་ཁོ་ན་ལ་ཡོད་པ་མ་ཡིན་གྱི། འོ་ན་ཅི་ཞེ་ན། གཉིས་ཀ་ལ་ཡང་ཡོད་པ་ཡིན་ནོ། །ཡོད་
པ་སྨོས་པ་ལ་སྔར་ངེས་པར་བཟུང་བ་སྨོས་པས་ནི་ཡོད་པ་མིན་ཡང་མི་མཐུན་པའི་ཕྱོགས་ལ་མ་
ཁྱབ་པ། རྩོལ་བ་ལས་བྱུང་བ་དག་ཀྱང་། གཏན་ཚིགས་ཉིད་དུ་བསྟན་པ་ཡིན་ནོ། །ཕྱིས་་་
ངེས་པར་བཟུང་བ་བྱས་ན་ནི། དོན་འདིར་འགྱུར་ཏེ། གང་ཞིག་མཐུན་པའི་ཕྱོགས་ལ་ཡོད་
པ་ཉིད་དེ་གཏན་ཚིགས་ཡིན་ནོ་ཞེས་བྱ་བར་འགྱུར་བས། རྩོལ་བ་ལས་བྱུང་བ་ཉིད་གཏན་་་་
ཚིགས་མ་ཡིན་པར་འགྱུར་རོ། །ངེས་པའི་ཚིག་གིས་ནི་རྗེས་སུ་འགྲོ་བ་ལ་ཐེ་ཚོམ་ཟ་བའི་མ་་་
ངེས་པ་ཉིད་བསལ་བ་ཡིན་ཏེ། ཇི་ལྟར་སྨྲ་བའི་ཕྱིར། འགའ་ཞིག་ནི་ཐམས་ཅད་མཁྱེན་པ་་
ཡིན་ནོ། །ཞེས་བྱ་བ་ཡིན་ནོ། །མཐུན་པའི་ཕྱོགས་ཐམས་ཅད་མཁྱེན་པ་ཉིད་ལ་སྨྲ་བ་ཉིད་ཐེ་
ཚོམ་ཟ་བ་ཡིན་ནོ། །ཞེས་གསུངས། རང་ཉིད་སྒྲ་མི་རྟག་པར་སྒྲུབ་པ་ལ་རྟགས་ཚུལ་གསུམ་
པར་སོང་བའི་གང་ཟག་གིས་རང་ཉིད་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་མེད་པ་་་་
ཉིད་དུ་ངེས་པ་དེ། རང་ཉིད་སྒྲ་མི་རྟག་པར་སྒྲུབ་པའི་ལྡོག་ཁྱབ་ཡིན་པའི་མཚན་ཉིད་ཡིན།
དེའི་ཟུར་དུ་མེད་པ་སྨོས་པ་ལ་དགོས་པ་ཡོད་དེ། བྱས་པ་སྒྲ་རྟག་པར་སྒྲུབ་པའི་ལྡོག་ཁྱབ་་་
ཡིན་པ་བཅད་པའི་ཆེད་དུ་ཡིན་པའི་ཕྱིར། ཚིག་དེ་ལ་བརྟེན་ནས་དེ་ཡིན་པ་ཁེགས་པར་་་་་
འགྱུར་ཏེ། བྱས་པ་སྒྲ་རྟག་པར་སྒྲུབ་པའི་མི་མཐུན་ཕྱོགས་ལ་ཡོད་པའི་ཕྱིར། ཉིད་སྨོས་པ་ལ་
དགོས་པ་ཡོད་དེ། མི་རྟག་པ་དུང་སྒྲ་རྩོལ་བྱུང་དུ་སྒྲུབ་པའི་ལྡོག་ཁྱབ་ཡིན་པ་བཅད་པའི་ཆེད་
དུ་ཡིན་པའི་ཕྱིར། ཚིག་དེ་ལ་བརྟེན་ནས་དེ་ཡིན་པ་ཁེགས་པར་འགྱུར་ཏེ། མི་རྟག་པ་དུང་
སྒྲ་རྩོལ་བྱུང་དུ་སྒྲུབ་པའི་མི་མཐུན་ཕྱོགས་ལ་མེད་པ་ཁོ་ན་མིན་པ་སྟེ། དེ་སྒྲུབ་ཀྱི་མི་མཐུན་
ཕྱོགས་ཡིན་ན། མི་རྟག་པ་ཡིན་པས་ཀྱང་མ་ཁྱབ། མ་ཡིན་པས་ཀྱང་མ་ཁྱབ་པའི་ཕྱིར་ཏེ།
དེ་སྒྲུབ་ཀྱི་མི་མཐུན་ཕྱོགས་གློག་མི་རྟག་པ་ཡིན། ནམ་མཁའ་དེ་མ་ཡིན་པའི་ཕྱིར། ཉིད་མེད་
པའི་སྔར་མ་སྨོས་པར་ཕྱིས་སྨོས་པ་ལ་དགོས་པ་ཡོད་དེ། རྩོལ་བྱུང་དུང་སྒྲ་མི་རྟག་པར་སྒྲུབ་་
པའི་ལྡོག་ཁྱབ་ཏུ་བསྟན་པའི་ཆེད་དུ་ཡིན་པའི་ཕྱིར། ཚིག་དེ་ལ་བརྟེན་ནས་དེ་ཡིན་པར་གོ་་་
ནུས་ཏེ། རྩོལ་བྱུང་དུང་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་མེད་པ། ཁོ་ན་ཡིན་་་་
ཀྱང་། དེ་སྒྲུབ་ཀྱི་མི་མཐུན་ཕྱོགས་ཁོ་ན་ལ་མེད་པ་མ་ཡིན་པ་སྟེ། མཐུན་ཕྱོགས་རྩོལ་མ་བྱུང་
གི་བྲག་རི་ལའང་མེད་པ་ཡིན་པའི་ཕྱིར་དེ་སྐད་བཤད་པར་བྱ་བའི་ཕྱིར། ཁ་ཅིག དེའི་དོན་
• 74 •



ནི། རྩོལ་བྱུང་དུང་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ཁོ་ན་ལ་མེད་པ་མ་ཡིན་པའི་་་་
དོན་དུ་འཆད་པ་མི་རིགས་ཏེ། དེ་དེ་སྒྲུབ་ཀྱི་མི་མཐུན་ཕྱོགས་ཁོ་ན་ལ་མེད་པའི་ཕྱིར། མ་་
གྲུབ་ན། དེ་དེ་སྒྲུབ་ཀྱི་མི་མཐུན་ཕྱོགས་ལ་ཡོད་པར་ཐལ། དེ་དེ་སྒྲུབ་ཀྱི་མི་མཐུན་ཕྱོགས་ཁོ་
ན་ལ་ཡོད་པའི་ཕྱིར། རྟགས་དངོས། ངེས་པ་སྨོས་པ་ལ་དགོས་པ་ཡོད་དེ། ངག་སྨྲ་ངག་་་
སྨྲའི་སྐྱེས་བུ་ཕ་རོལ་པོ་ཀུན་མཁྱེན་མ་ཡིན་པར་སྒྲུབ་པའི་ལྡོག་ཁྱབ་ཡིན་པ་བཅད་པའི་ཆེད་དུ་
ཡིན་པའི་ཕྱིར། དེ་ལྟར་ཡང་། འཐད་ལྡན་ཆུང་བ་ལས། དེ་ལ་མེད་པ་སྨོས་པ་ནི་འགལ་བ་
བསལ་བ་ཡིན་ཏེ། འགལ་བ་ནི་མི་མཐུན་ཕྱོགས་ལ་ཡོད་པ་ཡིན་ནོ། །ཉིད་སྨོས་པ་ནི། མི་་
མཐུན་པའི་ཕྱོགས་གཅིག་ལ་ཐུན་མོང་དུ་ཡོད་པ་བསལ་བ་ཡིན་ཏེ། རྩོལ་བ་ལས་བྱུང་བ་ཉིད་
སྒྲུབ་པར་བྱ་བ་ལ་མི་རྟག་པ་ཉིད་ནི་མི་མཐུན་པའི་ཕྱོགས་གཅིག་གློག་ལ་སོགས་པ་ནི་ཡོད་པ་
ཡིན་ལ། ནམ་མཁའ་ལ་སོགས་པ་ལ་ནི་མེད་པ་ཡིན་ནོ། །དེ་བས་ན་ངེས་པར་འབྱེད་པ་འདི་
བསལ་ཏོ། །མེད་པའི་སྒྲའི་སྔ་རོལ་དུ་ངེས་པར་བཟུང་བར་བྱས་ན་ནི་དོན་འདིར་འགྱུར་ཏེ། །
མི་མཐུན་ཕྱོགས་ཉིད་ལ་མེད་པ་གང་ཡིན་པ་དེ་གཏན་ཚིགས་ཡིན་ལ་དེ་ལྟར་ན་ཡང་རྩོལ་བ་་་
ལས་བྱུང་བ་ཉིད་མི་མཐུན་ཕྱོགས་ལ་ཡང་མེད་དོ། །དེའི་ཕྱིར་གཏན་ཚིགས་མིན་པར་འགྱུར་
བས་དེ་ལྟར་ན་སྔར་མ་བྱས་པའོ། །ངེས་པ་སྨོས་པས་ནི། མི་མཐུན་པའི་ཕྱོགས་ལས་བཟློག་
པ་ལ་ཐེ་ཚོམ་ཟ་བ་བསལ་ཏོ། །ཞེས་གསུངས། ཕྱོགས་ཆོས་ཀྱི་མཚན་ཉིད་དེ་ལ། ཁ་ཅིག་ན་
རེ། བྱས་པ་སྒྲ་མི་རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་རྒོལ་བ་ཡོད་པར་ཚད་མས་གྲུབ་་
པའི་གང་ཟག་ཡིན་ན། བྱས་པ་སྒྲ་མི་རྟག་པར་སྒྲུབ་པའི་ཕྱོགས་ཆོས་སུ་ཚད་མས་གྲུབ་པའི་་་
གང་ཟག་ཡིན་མི་དགོས་པར་ཐལ། དམ་བཅའ་དེའི་ཕྱིར། ཞེ་ན་འདོད་དེ། བྱས་རྟགས་་་
ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་རྣམ་དག་ཡོད་པར་ཚད་མས་གྲུབ་པའི་གང་ཟག་ཡིན་ན།
བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་ཚད་མས་གྲུབ་པའི་གང་ཟག་ཡིན་མི་་་་་་
དགོས་པའི་ཕྱིར། དེར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་ལ་
དེ་མི་དགོས་པའི་ཕྱིར། མ་གྲུབ་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་
དག་ཆོས་ཅན། དེར་ཐལ། དེའི་ཕྱིར། དེར་ཐལ། དེའི་རྒྱུད་ལ་བློ་ཡོད་པར་ཚད་མས་་་་
གྲུབ་པའི་གང་ཟག་ཡིན་པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་བསྒྲུབ་བྱ་ཚད་མས་གྲུབ་་
པའི་གང་ཟག་མ་ཡིན་པའི་ཕྱིར། གཞན་ཡང་། ལུགས་སྔ་མ་དེ་མི་རིགས་ཏེ། བྱས་རྟགས་
•7) •



ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
སྔ་རྒོལ་རྣམ་དག་ཚད་མས་གྲུབ་པའི་གང་ཟག་ཡིན་པའི་ཕྱིར་ཏེ། དེ་དེའི་རྒྱུད་ལ་སྒྲ་མི་རྟག་
པ་ལ་དཔག་འདོད་ཡོད་པར་ཚད་མས་གྲུབ་པའི་གང་ཟག་ཡིན་པའི་ཕྱིར། གནས་སྐབས་་་་་་
འགའ་ཞིག་འདོད་འགྱུར་ཞིང་། དེ་རྟོགས་པའང་དེ་དག་གི། །ཞེས་གསུངས་པའི་ཕྱིར།
རྗེས་ཁྱབ་དང་ལྡོག་ཁྱབ་ཀྱི་མཚན་ཉིད་ལ་ཡང་རྩོད་སྤོང་དེ་བཞིན་བྱའོ།།
༢
ཚུལ་གསུམ་སོ་སོའི་མཚན་གཞི་ལ་དོགས་པ་དཔྱད་པ།
གཉིས་པ་ཚུལ་གསུམ་པོ་སོ་སོའི་མཚན་གཞི་ལ་དོགས་པ་དཔྱད་པ་ལ། སྔ་རབས་པ་ཁ་
ཅིག བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་ངོ་བོ་ཐ་དད་དུ་བྱ་སྟེ། །སྒྲ་བྱས་
པ་དེའི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་དང་། བྱས་ན་མི་རྟག་པའི་ཁྱབ་པ་དེ་དེ་སྐོར་གྱི་་་
རྗེས་ཁྱབ་དང་། རྟག་ན་མ་བྱས་པས་ཁྱབ་པ་དེ་དེ་སྐོར་གྱི་ལྡོག་ཁྱབ་ཡིན་པས་སོ། །ཞེས་ཟེར།
འོ་ན་དངོས་པོའི་རྟགས་ཀྱིས་མཉན་བྱའི་དངོས་པོ་མི་རྟག་པར་སྒྲུབ་པའི་རྗེས་ཁྱབ་ཚད་མས་་
གྲུབ་པའི་གང་ཟག་ཡིན་ན། དེའི་རྟགས་ཀྱིས་དེ་སྒྲུབ་ཀྱི་སྒྲུབ་བྱ་ཚད་མས་གྲུབ་པའི་གང་ཟག་
ཡིན་དགོས་པར་ཐལ། དེ་ཡིན་ན་དངོས་པོ་ཡིན་ན། མི་རྟག་པ་ཡིན་པས་ཁྱབ་པ་ཚད་མས་
གྲུབ་པའི་གང་ཟག་ཡིན་དགོས། དེ་ཡིན་ན། རྟག་ན་དངོས་པོ་མ་ཡིན་པས་ཁྱབ་པ་ཚད་མས་
གྲུབ་པའི་གང་ཟག་ཡིན་དགོས། དེ་ཡིན་ན། མཉན་བྱའི་དངོས་པོ་ཡིན་ན་མི་རྟག་པ་ཡིན་་
པས་ཁྱབ་པ་ཚད་མས་གྲུབ་པའི་གང་ཟག་ཡིན་དགོས། དེ་ཡིན་ན། དངོས་པོའི་རྟགས་ཀྱིས་
མཉན་བྱའི་དངོས་པོ་མི་རྟག་པར་སྒྲུབ་པའི་བསྒྲུབ་བྱ་ཚད་མས་གྲུབ་པའི་གང་ཟག་ཡིན་དགོས་
པའི་ཕྱིར། དང་པོ་དེར་ཐལ། དེ་ཡིན་ན་དངོས་པོ་མི་རྟག་པ་ཁོ་ན་ལ་ཡོད་པར་ཚད་མས་་་
གྲུབ་པའི་གང་ཟག་ཡིན་དགོས། དེ་ཡིན་ན། དངོས་པོ་ཡིན་ན་མི་རྟག་པའི་ཁྱབ་པ་ཚད་མས་
གྲུབ་པའི་གང་ཟག་ཡིན་དགོས་པའི་ཕྱིར། དང་པོ་དེར་ཐལ། མཉན་བྱའི་དངོས་པོ་མི་རྟག་
པར་སྒྲུབ་པའི་རྗེས་ཁྱབ་ཀྱི་མཚན་ཉིད་ཀྱི་ཟུར་དུ། དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པར་
ངེས་པ་ཞེས་སྨོས་རིགས་པའི་ཕྱིར་ཏེ། རྣམ་ངེས་ལས། རྗེས་དཔག་ཅེས་པ་རྐང་པ་གཉིས་ཀྱི་
མཇུག་ཏུ་ངེས་པ་ཞེས་གསུངས་པ་དང༌། འཐད་ལྡན་ལས་ཀྱང་། དེ་ལྟར་གསུངས་པའི་ཕྱིར།
，75 •



རྩ་རྟགས་གཉིས་པ་མ་གྲུབ་ན། དེར་ཐལ། དངོས་པོ་ཡིན་ན། མི་རྟག་པ་ཡིན་པས་ཁྱབ་པ་
དངོས་པོའི་རྟགས་ཀྱིས་མཉན་བྱའི་དངོས་པོ་མི་རྟག་པར་སྒྲུབ་པའི་རྗེས་ཁྱབ་དང་། རྟག་ན། །
དངོས་པོ་མ་ཡིན་པས་ཁྱབ་པ་དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཡིན་པ་གང་ཞིག དེའི་་་
རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་གྲུབ་པའི་གང་ཟག་ཡིན་ན། དེའི་རྟགས་ཀྱིས་དེ་་་
སྒྲུབ་ཀྱི་ལྡོག་ཁྱབ་ཚད་མས་གྲུབ་པའི་གང་ཟག་ཡིན་དགོས་པའི་ཕྱིར། དང་པོ་དངོས། །
གཉིས་པ་དེར་ཐལ། དེ་ཉིད་ཀྱི་ཕྱིར་འབྲེལ་ཤེས་ན། །ཞེས་སོགས་གསུངས་པའི་ཕྱིར། རྩ་་
རྟགས་གསུམ་པ་དེར་ཐལ། རྟག་པ་དངོས་པོ་མ་ཡིན་པར་ཚད་མས་གྲུབ་པའི་གང་ཟག་ཡིན་
ན། རྟག་པ་མཉན་བྱའི་དངོས་པོ་མ་ཡིན་པར་ཚད་མས་གྲུབ་པའི་གང་ཟག་ཡིན་དགོས་པའི་
ཕྱིར། རྩ་རྟགས་བཞི་པ་མ་གྲུབ་ན་སོང་། དེར་ཐལ། རྟག་ན་དངོས་པོ་མ་ཡིན་པས་ཁྱབ་པ་
ཚད་མས་གྲུབ་པའི་གང་ཟག་ཡིན་ན། དངོས་པོ་ཡིན་ན་མི་རྟག་པ་ཡིན་པས་ཁྱབ་པ་ཚད་མས་
གྲུབ་པའི་གང་ཟག་ཡིན་དགོས་པའི་ཕྱིར། མ་གྲུབ་ན་སོང་། དེར་ཐལ། སྔ་མ་དེ་དངོས་་
པོའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཡིན། ཕྱི་མ་དེ་སྐོར་གྱི་རྗེས་ཁྱབ་ཡིན་པ་གང་ཞིག དེ་
སྐོར་གྱི་རྗེས་སུ་འགྲོ་ལྡོག་གི་ཁྱབ་པ་གཉིས་ཚད་མ་གཅིག་གིས་དངོས་ཤུགས་ཀྱི་རྟོགས་བྱ་ཡིན་
པ་སྔར་དྲངས་པའི་དེ་ཉིད་ཀྱི་ཕྱིར་འབྲེལ་ཤེས་ན། །ཞེས་སོགས་ཀྱིས་བསྟན་པའི་ཕྱིར། རྩ་
བར་འདོད་ན། དངོས་པོའི་རྟགས་ཀྱིས་མཉན་བྱའི་དངོས་པོ་མི་རྟག་པར་སྒྲུབ་པའི་ཕྱི་རྒོལ་་
རྣམ་དག་ཆོས་ཅན། དེར་ཐལ། དེའི་ཕྱིར། གཞན་ཡང་། འབྲེལ་པ་མེད་པར་ནི་རྗེས་སུ་
འགྲོ་བ་དང་ལྡོག་པ་ངེས་པ་མེད་དེ། ཞེས་པ་བཟློག་སྟེ་སྨྲ་རིགས་པར་ཐལ། བྱས་མི་རྟག་གི་
འབྲེལ་པ་ཚད་མས་ངེས་པ་ལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ཚད་མས་
ངེས་པ་སྔོན་དུ་འགྲོ་དགོས། དེ་ངེས་པ་ལ་དེ་སྐོར་གྱི་ལྡོག་ཁྱབ་ཚད་མས་ངེས་པ་སྔོན་དུ་འགྲོ་
དགོས་པའི་ཕྱིར་ཏེ། དེ་ངེས་པ་ལ་རྟག་ན་མ་བྱས་པས་ཁྱབ་པ་ཚད་མས་ངེས་པ་སྔོན་དུ་འགྲོ་
དགོས་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། རྟག་ན་མ་བྱོས་པས་ཁྱབ་པ་བྱས་་་་
རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་ཡིན་པའི་རྩ་བའི་དམ་བཅའ་དེའི་ཕྱིར།
གཞན་ཡང་། རྩ་བའི་དམ་བཅའ་དེ་མི་འཐད་པར་ཐལ། ཁྱོད་ཀྱིས་སྒྲ་མི་རྟག་པར་སྒྲུབ་པའི་
ལྡོག་ཁྱབ་ཡིན་ན། དེ་སྒྲུབ་ཀྱི་མི་མཐུན་དཔེ་ཁོ་ནའི་སྟེང་དུ་གྲུབ་པས་ཁྱབ་པ་ཁས་བླངས་པ་་
དང་འགལ་བའི་ཕྱིར་ཏེ། རྟག་ན་མ་བྱས་པས་ཁྱབ་པ་བུམ་པའི་སྟེང་དུ་གྲུབ་པའི་ཕྱིར་ཏེ།
，77 •



བུམ་པའི་སྟེང་དུ་དེ་གྲུབ་པའི་ཕྱིར་ཏེ། བུམ་པ་རྟག་ན་མ་བྱས་པས་ཁྱབ་པའི་ཕྱིར། ཡང་ཁ་
ཅིག བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་རྗེས་ཁྱབ་ལྡོག་ཁྱབ་གསུམ་ངོ་བོ་་
ཐ་དད་ཡིན་ཀྱང་། དེ་སྐོར་གྱི་ཕྱོགས་ཆོས་ཀྱི་ཚུལ་རྗེས་ཁྱབ་ཀྱི་ཚུལ་ལྡོག་ཁྱབ་ཀྱི་ཚུལ་གསུམ་་
པོ་ངོ་བོ་གཅིག་ཅིང་། མཚན་གཞི་བྱས་པ་ལྟ་བུ་ཡིན་ཞེས་ཟེར་ཏེ། ཚིག་གི་རི་མོ་ཙམ་མོ། །
ཡང་ཁོ་ན་རེ། སྒྲ་བྱས་པ་བྱས་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་དང་། བྱས་ན་མི་རྟག་པས་
ཁྱབ་པ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་དང༌། རྟག་ན་མ་བྱས་པས་ཁྱབ་་
པ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་ཡིན་པར་ཐལ། སྒྲ་བྱས་པར་འཇལ་་་་
བའི་ཚད་མ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་འཇལ་བའི་ཚད་མ་དང༌།
བྱས་ན་མི་རྟག་པས་ཁྱབ་པ་འཇལ་བའི་ཚད་མ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་
ཁྱབ་འཇལ་བའི་ཚད་མ་དང་། རྟག་ན་མ་བྱས་པས་ཁྱབ་པ་འཇལ་བའི་ཚད་མ་དེ་སྐོར་གྱི་་་
ལྡོག་ཁྱབ་འཇལ་བའི་ཚད་མ་ཡིན་པའི་ཕྱིར། རྟགས་དེར་ཐལ། བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་ཕྱི་རྒོལ་རྣམ་དག་གི་རྒྱུད་ཀྱི་སྒྲ་བྱས་པར་འཇལ་བའི་ཚད་མ་བྱས་རྟགས་ཀྱིས་སྒྲ་
མི་རྟག་པར་སྒྲུབ་པའི་ཕྱོགས་ཆོས་འཇལ་བའི་ཚད་མ་དང་། དེའི་རྒྱུད་ཀྱི་བྱས་ན་མི་རྟག་པས་
ཁྱབ་པ་འཇལ་བའི་ཚད་མ་བྱས་རྟགས་ཀྱིས་དེ་སྒྲུབ་ཀྱི་རྗེས་ཁྱབ་འཇལ་བའི་ཚད་མ་དང་
དེའི་རྒྱུད་ཀྱི་རྟག་ན་མ་བྱས་པས་ཁྱབ་པ་འཇལ་བའི་ཚད་མ་དེ་སྐོར་གྱི་ལྡོག་ཁྱབ་འཇལ་བའི་་་
ཚད་མ་ཡིན་པའི་ཕྱིར་ན། འདིར་མ་ཁྱབ། ཁ་ཅིག རྟགས་མ་གྲུབ་ཀྱི་ལན་བྱེད་པ་མི་རིགས་
ཏེ། དེ་གསུམ་རེ་རེ་ནས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་འཛིན་སེམས་ཡིན་
པའི་ཕྱིར། གཞན་ཡང་བྱས་ན་མི་རྟག་པས་ཁྱབ་པ་འཇལ་བའི་ཚད་མས་དེ་སྐོར་གྱི་རྗེས་ཁྱབ་
འཇལ་བ་སོགས་མི་འཐད་པར་ཐལ། བྱས་ན་མི་རྟག་པས་ཁྱབ། དཔེར་ན། བུམ་པ་བཞིན་
ཞེས་པས་དེ་སྐོར་གྱི་རྗེས་ཁྱབ་དང་། རྟག་ན་མ་བྱས་པས་ཁྱབ། དཔེར་ན་ནམ་མཁའ་བཞིན་
ཞེས་པས་དེ་སྐོར་གྱི་ལྡོག་ཁྱབ་བརྗོད་པ་རྫོགས་པ་མ་ཡིན་པའི་ཕྱིར་ཏེ། དེ་རྫོགས་པ་ལ་སྒྲ་་་
ཡང་བྱས་ཞེས་པ་དང༌། སྒྲ་ནི་བྱས་ཞེས་བརྗོད་པ་གཉིས་དང་ཚོགས་དགོས་པའི་ཕྱིར། སྔར་
བཤད་པ་རྣམས་ལས། ཚད་མའི་འཇུག་ཚུལ་དང་སྒྲའི་བརྗོད་ཚུལ་མི་འདྲ་བར་གྲུབ་སྟེ།
རྟག་ན་མ་བྱས་པས་ཁྱབ། དཔེར་ན་ནམ་མཁའ་བཞིན་སྒྲ་ནི་བྱས་ཞེས་པའི་ངག་དེས་བྱས་པ་
རྟག་པ་ལ་མེད་པར་བརྗོད། རྟག་ན་མ་བྱས་པས་ཁྱབ་པ་འཇལ་བའི་ཚད་མས་བྱས་པ་རྟག་པ་
• 78 •



ལ་མེད་པར་མ་རྟོགས་པའི་ཕྱིར། ཁོ་ན་རེ། རྟག་ན་མ་བྱས་པས་ཁྱབ་ཅེས་པའི་ངག་གིས་་་་
བྱས་པ་རྟག་པ་ལ་མེད་པར་མ་བརྗོད་པ་དང་། དེ་འཇལ་བའི་ཚད་མས་བྱས་པ་རྟག་པ་ལ་་་
མེད་པར་མ་གཞལ་བ་མི་འཐད་པར་ཐལ། རྟག་ན་མ་བྱས་པས་ཁྱབ་ཅེས་པའི་ངག་དང་། །
སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར། ཞེས་པའི་ཐལ་འགྱུར་གཉིས་ཀྱིས་རྟག་པ་
དང་མ་བྱས་པའི་འབྲེལ་བ་བསྟན་པའི་ཕྱིར་ཏེ། ལེའུ་བཞི་པའི་རྣམ་བཤད་དུ་གཉིས་ཀས་་་་་
འབྲེལ་བ་བསྟན་པར་ཁྱད་པར་མེད་ཀྱང་། ཞེས་པའི་འབྲེལ་བ་དེ་རྟོག་པ་དང་མ་བྱས་པའི་
འབྲེལ་པ་ལ་བྱ་དགོས་པའི་ཕྱིར་ཞེ་ན། སྐྱོན་མེད་དེ། དེ་གཉིས་ཀྱིས་རྟག་པ་མ་བྱས་པར་་་་་
བསྟན་པ་ལ་དགོངས་པའི་ཕྱིར། ཡང་ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་་
རྗེས་སུ་འགྲོ་ལྡོག་གི་ཁྱབ་པ་རྫོགས་པར་བརྗོད་པ་ལ་སྒྲ་བྱས་པར་བརྗོད་པ་དང་ཚོགས་མི་་་་་་
དགོས་པར་ཐལ། བྱས་ན་མི་རྟག་པས་ཁྱབ། དཔེར་ན། བུམ་པ་བཞིན་སྒྲ་ཡང་བྱས་སོ་ཞེས་
པའི་སྒྲུབ་ངག་དེས་སྒྲ་བྱས་པར་བརྗོད་པའི་སྔ་རོལ་དུ། དེ་སྐོར་གྱི་རྗེས་ཁྱབ་བརྗོད་པའི་ཕྱིར་
ཏེ། དེས་དེ་སྐོར་གྱི་ཕྱོགས་ཆོས་བརྗོད་པའི་སྔ་རོལ་དུ་དེ་སྐོར་གྱི་རྗེས་ཁྱབ་བརྗོད་པའི་ཕྱིར་ཏེ།
དེ་སྦྱོར་བ་སྐོར་གཅིག་པོ་དེའི་རྗེས་ཁྱབ་སྔོན་འགྲོ་ཅན་གྱི་སྒྲུབ་ངག་ཡང་དག་ཡིན་པའི་ཕྱིར་ཞེ་
ན། མ་ཁྱབ་སྟེ། ཕྱི་རྒོལ་གྱི་ངོར་བྱས་ན་མི་རྟག་པས་ཁྱབ་ཅེས་བྱས་ན་མི་རྟག་པས་ཁྱབ་པ་་
བརྗོད་པ་སྔོན་དུ་བཏང་ནས། དེའི་རྗེས་སུ་སྒྲ་ཡང་བྱས་ཞེས་གཉིས་ཀ་ཚོགས་ནས་རྗེས་ཁྱབ་
དང་ཕྱོགས་ཆོས་བརྗོད་པའི་དབང་དུ་མཛད་པའི་ཕྱིར། འོ་ན། བྱས་པའི་རྟགས་ཀྱི་སྒྲ་མི་་་
རྟག་པར་སྒྲུབ་པའི་རྗེས་ཁྱབ་སྒྲུབ་པའི་བྱེད་ལྟོས་མེད་ཀྱི་རྟགས་ཡང་དག་དང་། སྦྱོར་བ་སྐོར་
གཅིག་པོ་དེའི་ལྡོག་ཁྱབ་སྒྲུབ་བྱེད་གནོད་པ་ཅན་གྱི་རྟགས་ཡང་དག་དེ་གང་ཞེ་ན། བཤད་དུ་
ཡོད་དེ། བྱས་པ་ཆོས་ཅན། མི་རྟག་སྟེ། སྐད་ཅིག་མ་ཡིན་པའི་ཕྱིར། ཞེས་བཀོད་པའི་ཚེ་
ན། སྐད་ཅིག་མ་དེ་སྦྱོར་བ་སྐོར་གཅིག་པོ་དེའི་རྗེས་ཁྱབ་སྒྲུབ་བྱེད་ལྟོས་མེད་ཀྱི་རྟགས་ཡང་་
དོག་དང་། བྱས་པ་མི་རྟག་པ་དེ་དེའི་བསྒྲུབ་བྱ་ཡང་དག་ཡིན། རྟག་པ་ཆོས་ཅན། བྱས་་་
པས་སྟོང་སྟེ། དོན་བྱེད་ནུས་སྟོང་པའི་ཕྱིར། ཞེས་བཀོད་པའི་ཚེ་ན། དོན་བྱེད་ནུས་སྟོང་དེ་
སྦྱོར་བ་སྐོར་གཅིག་པོ་དེའི་ལྡོག་ཁྱབ་སྒྲུབ་བྱེད་གནོད་པ་ཅན་གྱི་རྟགས་ཡང་དག་དང་། རྟོག་
པ་བྱས་སྟོང་དེ་དེའི་བསྒྲུབ་བྱ་ཡང་དག་ཡིན་པའི་ཕྱིར། ཁོ་ན་རེ། དེ་མི་འཐད་པར་ཐལ།།
བྱས་པ་མི་རྟག་པར་རྟོགས། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་མ་་་་་
• 79 •



རྟོགས་པའི་རྒོལ་བ་དེས། སྦྱོར་བ་སྐོར་གཅིག་པོ་དེའི་རྗེས་ཁྱབ་སྒྲུབ་བྱེད་ལྟོས་མེད་ཀྱི་རྟགས་
ཡང་དག་གི་བསྒྲུབ་བྱ་མ་རྟོགས་པའི་ཕྱིར། དེར་ཐལ། དེས་སྦྱོར་བ་སྐོར་གཅིག་པོ་དེའི་རྗེས་
ཁྱབ་མ་རྟོགས་པའི་ཕྱིར། ཞེས་ཟེར་ན་འདིར་མ་ཁྱབ་ཅིང་། ལྡོག་ཁྱབ་སྒྲུབ་བྱེད་གནོད་པ་་
ཅན་གྱི་རྟགས་ལའང་རྩོད་ལན་དེ་བཞིན་བྱའོ།།
༣
རྗེས་ཁྱབ་འགྲུབ་པ་ལ་ཚད་མ་དུ་དགོས་དཔྱད་པ།
གསུམ་པ་རྗེས་ཁྱབ་འགྲུབ་པ་ལ་ཚད་མ་དུ་དགོས་དཔྱད་པ་ལ་གཞན་ལུགས་དགག་པ་
དང་། རང་ལུགས་བཞག་པ་གཉིས་ལས དང་པོ་ནི། རྣམ་བཤད་ཀྱི་གསུང་ཟིན་ཙམ་ལ་་ .
བརྟེན་ནས་ཁ་ཅིག བྱས་པ་མི་རྟག་པ་ཁོ་ན་ལ་འཇུག་པར་ཚད་མས་ངེས་པ་ལ་ཚད་མ་གསུམ་
སྔོན་དུ་འགྲོ་དགོས་ཏེ། རྟག་མི་རྟག་དངོས་འགལ་དུ་ངེས་བྱེད་ཀྱི་ཚད་མ། བྱས་པ་ངེས་བྱེད་
ཀྱི་ཚད་མ། རྟག་པ་ལ་བྱས་པ་འགོག་བྱེད་ཀྱི་ཚད་མ་གསུམ་སྔོན་དུ་འགྲོ་དགོས་པའི་ཕྱིར་ཞེས་
ཟེར། འོ་ན་རྟག་པ་བྱས་སྟོང་ཁོ་ན་ལ་འཇུག་པར་ཚད་མས་ངེས་པ་ལ་ཡང་། བྱས་མ་བྱས་
དངོས་འགལ་དུ་ངེས་པའི་ཚད་མ། རྟོག་པ་ངེས་བྱེད་ཀྱི་ཚད་མ། བྱས་པ་ལ་རྟག་པ་འགོག་
བྱེད་ཀྱི་ཚད་མ་གསུམ་སྔོན་དུ་འགྲོ་དགོས་པར་ཐལ། དམ་བཅའ་གང་ཞིག རྒྱུ་མཚན་་་་་་
མཚུངས་པའི་ཕྱིར། འདོད་ན། རྟག་པ་བྱས་སྟོང་དུ་ཚད་མས་ངེས་པ་ལ། བྱས་པ་མི་རྟག་
པར་ཚད་མས་ངེས་པ་སྔོན་དུ་འགྲོ་དགོས་པར་ཐལ། འདོད་པ་གང་ཞིག རྟག་པ་བྱས་སྟོང་
དུ་ཚད་མས་ངེས་པའི་གང་ཟག་དང་། རྟག་པ་མ་བྱས་པ་ཁོ་ན་ལ་འཇུག་པར་ཚད་མས་ངེས་
པའི་གང་ཟག་དོན་གཅིག་ཅིང་། བྱས་པ་མི་རྟག་པར་ཚད་མས་ངེས་པའི་གང་ཟག་དང་།
བྱས་པ་ལ་རྟག་པ་མེད་པར་ཚད་མས་ངེས་པའི་གང་ཟག་གཉིས་དོན་གཅིག་པའི་ཕྱིར།
འདོད་ན། བྱས་པ་མི་རྟག་པར་ཚད་མས་ངེས་པ་ལ། རྟག་པ་བྱས་སྟོང་དུ་ཚད་མས་ངེས་པ་
སྔོན་དུ་འགྲོ་དགོས་པར་ཐལ། རྩ་བའི་དམ་བཅའ་གང་ཞིག བྱས་པ་མི་རྟག་པར་ཚད་མས་
ངེས་པའི་གང་ཟག་དང་། བྱས་པ་མི་རྟག་པ་ཁོ་ན་ལ་འཇུག་པར་ཚད་མས་ངེས་པའི་གང་་་་
ཟག་དོན་གཅིག་ཅིང་། རྟག་པ་བྱས་སྟོང་དུ་ཚད་མས་ངེས་པའི་གང་ཟག་དང༌། རྟོག་པ་ལ་
བྱས་པ་མེད་པར་ཚད་མས་ངེས་པའི་གང་ཟག་དོན་གཅིག་པའི་ཕྱིར། འདོད་ན། རྟག་པ་་་
• 80 •



བྱས་སྟོང་དུ་ཚད་མས་ངེས་པའི་གང་ཟག་ཡིན་ན། བྱས་པ་མི་རྟག་པར་ཚད་མས་ངེས་པའི་་་
གང་ཟག་ཡིན་དགོས་པ་དང༌། བྱས་པ་མི་རྟག་པར་ཚད་མས་ངེས་པའི་གང་ཟག་ཡིན་ན།
རྟག་པ་བྱས་སྟོང་དུ་ཚད་མས་ངེས་པའི་གང་ཟག་ཡིན་དགོས་པར་ཐལ། སྔ་ཕྱིར་འདོད་པ་་་་
དེའི་ཕྱིར། འདོད་ན། བྱས་པ་མི་རྟག་པར་མ་ངེས་ཤིང་། རྟག་པ་བྱས་སྟོང་དུ་ངེས་པའི་
གང་ཟག་ཡོད་པ་དང་། རྟག་པ་བྱས་སྟོང་དུ་མ་ངེས་ཤིང་བྱས་པ་མི་རྟག་པར་ངེས་པའི་གང་
ཟག་ཡོད་པར་ཐལ། ཡང་རྩ་བའི་སྔ་ཕྱིར་འདོད་པ་དེའི་ཕྱིར། འདོད་ན། གང་ཟག་གཉིས་
པོ་དེ་ཆོས་ཅན་དུ་བཟུང་ནས་འཁོར་གསུམ་བྱའོ། །གཞན་ཡང་། ཤེས་བྱ་ཆོས་ཅན། བྱས་
ན་མི་རྟག་པས་ཁྱབ་པ་ཚད་མས་ངེས་པའི་གང་ཟག་ཡིན་ན། རྟག་ན་མ་བྱས་པས་ཁྱབ་པ་་་་
ཚད་མས་ངེས་པའི་གང་ཟག་ཡིན་དགོས་པར་ཐལ། ཁྱོད་ཀྱི་གོང་གི་ཁས་ལེན་དེའི་ཕྱིར།
འདོད་ན། བྱས་ན་མི་རྟག་པས་ཁྱབ་པ་བུམ་པའི་སྟེང་དུ་ཚད་མས་ངེས་པའི་གང་ཟག་ཡིན་ན།
རྟག་ན་མ་བྱས་པས་ཁྱབ་པ་ནམ་མཁའི་སྟེང་དུ་ཚད་མས་ངེས་པའི་གང་ཟག་ཡིན་དགོས་པར་
ཐལ། འདོད་པ་དེའི་ཕྱིར། འདོད་ན། བྱས་ན་མི་རྟག་པས་ཁྱབ། དཔེར་ན། བུམ་པ་་་་
བཞིན། ནམ་མཁའ་ནི་རྟག་ཅེས་པའི་སྒྲུབ་ངག་ཡང་དག་འགོད་པ་སྐབས་སུ་བབ་པའི་རྒོལ་་
བ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། རྟག་ན་མ་བྱས་པས་ཁྱབ། །
དཔེར་ན། ནམ་མཁའ་བཞིན། སྒྲ་ནི་བྱས། ཞེས་པའི་སྒྲུབ་ངག་ཡང་དག་འགོད་པ་སྐབས་
སུ་བབ་པའི་རྒོལ་བ་དེས། རྟག་ན་མ་བྱས་པས་ཁྱབ་པ་ནམ་མཁའི་སྟེང་དུ་ངེས་པའི་ཕྱིར།
འདོད་མི་ནུས་ཏེ། རྟག་པའི་རྟགས་ཀྱིས་ནམ་མཁའ་མ་བྱས་པར་སྒྲུབ་པའི་སྒྲུབ་ངག་ཡང་་་་
དག་འགོད་པ་སྐབས་སུ་བབ་པའི་ཕྱི་རྒོལ་ཡིན་པའི་ཕྱིར། དེར་ཐལ། བྱས་ན་མི་རྟག་པས་་
ཁྱབ། དཔེན་ན། བུམ་པ་བཞིན། ནམ་མཁའ་ནི་རྟག ཅེས་པའི་སྒྲུབ་ངག་དེ། རྟག་པའི་
རྟ གས་ཀྱིས་ནམ་མཁའ་མ་བྱས་པར་སྒྲུབ་པའི་སྒྲུབ་ངག་ཡིན་པའི་ཕྱིར་ཏེ། དེ་དེའི་རྟགས་་་་་
ཀྱིས་དེ་སྒྲུབ་ཀྱི་ཆོས་མི་མཐུན་སྦྱོར་གྱི་སྒྲུབ་ངག་ཡིན་པའི་ཕྱིར། རྟགས་སུ། གཞན་ཡང་།
བྱས་པ་མི་རྟག་པ་ལ་འབྲེལ་པའི་རང་ལྡོག་ངེས་པའི་གང་ཟག་ཡིན་ན། རྟག་པ་མ་བྱས་པ་ལ་
འབྲེལ་པའི་རང་ལྡོག་ངེས་པའི་གང་ཟག་ཡིན་དགོས་པར་ཐལ། རྩ་བའི་དམ་བཅའ་དེའི་ཕྱིར།
འདོད་ན། བྱས་པ་མི་རྟག་པ་ལ་འབྲེལ་པའི་དོན་ལྡོག་ངེས་པའི་གང་ཟག་ཡིན་ན། རྟག་པ་ .
མ་བྱས་པ་ལ་འབྲེལ་བའི་འབྲེལ་པའི་དོན་ལྡོག་ངེས་པའི་གང་ཟག་ཡིན་དགོས་པར་ཐལ།
• 81 •



འདོད་པ་དེའི་ཕྱིར། འདོད་ན། མི་རྟག་པ་ལྡོག་སྟོབས་ཀྱིས་བྱས་པ་ལྡོག་པར་ངེས་པའི་གང་
ཟག་ཡིན་ན། མ་བྱས་པ་ལྡོག་སྟོབས་ཀྱིས་རྟག་པ་ལྡོག་པར་ངེས་པའི་གང་ཟག་ཡིན་དགོས་་་་
པར་ཐལ། འདོད་པ་དེའི་ཕྱིར། འདོད་ན། རྟག་པ་བྱས་སྟོང་དུ་ངེས་པའི་གང་ཟག་ཡིན་ན།
བྱས་པ་མི་རྟག་པར་ངེས་པའི་གང་ཟག་ཡིན་དགོས་པར་ཐལ། འདོད་པ་དེའི་ཕྱིར། འདོད་
མི་ནུས་ཏེ། བྱས་པ་མི་རྟག་པ་ཁོ་ན་ལ་འཇུག་པར་ཚད་མས་ངེས་པ་ལ། རྟག་པ་ལ་བྱས་པ་
འགོག་པའི་ཚད་མ་སྔོན་དུ་འགྲོ་དགོས་པར་ཁྱོད་ཀྱིས་ཁས་བླངས་པས་གནོད་ཅིང་། སྤྱིར་་་་་
ཡང་མི་འཐད་པ་ཁོ་ན་ཡིན་པའི་ཕྱིར། དེ་ལ་ཁོ་ན་རེ། བྱས་པ་མི་རྟག་པར་ཚད་མས་ངེས་་
པའི་གང་ཟག་ཡིན་ན། བྱས་པ་མི་རྟག་པ་ལ་ཡོད་པར་ཚད་མས་ངེས་པའི་གང་ཟག་ཡིན་་་་
དགོས་པར་ཐལ། དེ་ཡིན་ན་བྱས་པ་མི་རྟག་པ་ཁོ་ན་ལ་འཇུག་པར་ཚད་མས་ངེས་པའི་གང་་
ཟག་ཡིན་དགོས་པའི་ཕྱིར། རྟགས་ཁས། འདོད་ན། བྱས་པ་མི་རྟག་པ་ལ་ཚད་མས་་་་་
དམིགས་པར་ཚད་མས་ངེས་ཤིང༌། དེ་དེ་ལ་ཡོད་པར་ཚད་མས་མ་ངེས་པའི་གང་ཟག་ཆོས་་་
ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། བྱས་པ་མི་རྟག་པ་ལ་ཚད་མས་་་་
དམིགས་པར་ཚད་མས་ངེས་པའི་གང་ཟག་ཡིན་པའི་ཕྱིར། འདིར་མ་ཁྱབ། མ་གྲུབ་ན། དེ་
དེར་ཐལ། དེ་འདྲའི་གང་ཟག་ཡོད་པའི་ཕྱིར་ཏེ། བྱས་པ་མི་རྟག་པ་ལ་ཚད་མས་དམིགས་པ་
བྱས་པ་མི་རྟག་པ་ལ་ཡོད་པའི་མཚན་ཉིད་ཡིན་པའི་ཕྱིར་ཞེ་ན། འོ་ན། ཤེས་པ་ཆོས་ཅན།
སྒྲ་དངོས་པོར་ཚད་མས་དམིགས་པར་ཚད་མས་ངེས་པའི་གང་ཟག་ཡིན་ན། སྒྲ་དངོས་པོར་་
ཚད་མས་ངེས་པའི་གང་ཟག་ཡིན་དགོས་པར་ཐལ། བྱས་པ་མི་རྟག་པ་ལ་དེ་ལྟར་དགོས་པའི་
ཕྱིར། རྟགས་ཁས། འདོད་ན། སྒྲ་དངོས་པོར་ཚད་མས་དམིགས་པར་ཚད་མས་ངེས། སྒྲ་
དངོས་པོར་ཡོད་པར་ཚད་མས་མ་ངེས་པའི་གང་ཟག་ཆོས་ཅན། དེར་ཐལ། དེའི་ཕྱིར། མ་
གྲུབ་ན། དེ་དེར་ཐལ། དེ་འདྲའི་གང་ཟོག་ཡོད་པའི་ཕྱིར་ཏེ། དངོས་པོར་ཚད་མས་་་་་
དམིགས་པ་དངོས་པོར་ཡོད་པའི་མཚན་ཉིད་ཡིན་པའི་ཕྱིར། རིམ་པ་བཞིན་སོང༌། འདོད་ན།
དེ་ཆོས་ཅན། སྒྲ་དངོས་མེད་མ་ཡིན་པར་ཚད་མས་ངེས་པའི་གང་ཟག་ཏུ་ཐལ། འདོད་པ་་
གང་ཞིག དངོས་པོ་དང་དངོས་མེད་དངོས་འགལ་ཡིན་པའི་ཕྱིར། འདོད་ན། སྒྲ་དངོས་་
ཡོད་དུ་ཚད་མས་ངེས་པའི་གང་ཟག་ཏུ་ཐལ། འདོད་པ་གང་ཞིག དངོས་ཡོད་དངོས་མེད་་
དངོས་འགལ་ཡིན་པའི་ཕྱིར། ལན་མེད་དོ། ཡང་ཁོ་ན་རེ། བྱས་པ་མི་རྟག་པ་ཁོ་ན་ལ་་་་་
• 82 •



འཇུག་པར་ཚད་མས་ངེས་པ་ལ་ཚད་མ་གསུམ་སྔོན་དུ་འགྲོ་དགོས་པར་ཐལ། བྱས་པ་སྒྲ་མི་་་
རྟག་པར་སྒྲུབ་པའི་མཐུན་ཕྱོགས་སུ་ཚད་མས་ངེས་པ་ལ་དེ་གསུམ་སྔོན་དུ་འགྲོ་དགོས་པ་གང་
ཞིག བྱས་པ་མི་རྟག་པར་ཚད་མས་ངེས་པའི་གང་ཟག་ཡིན་ན། བྱས་པ་སྒྲ་མི་རྟག་པར་སྒྲུབ་
པའི་མཐུན་ཕྱོགས་སུ་ཚད་མས་ངེས་པའི་གང་ཟག་ཡིན་དགོས་པའི་ཕྱིར་ཞེ་ན། རྟགས་སྔ་ཕྱི་
གཉིས་ཀ་མ་གྲུབ་སྟེ། བྱས་པ་དེ་སྒྲུབ་ཀྱི་མཐུན་ཕྱོགས་སུ་ཚད་མས་ངེས་པ་ལ། རྟག་པ་བྱས་
སྟོང་དུ་ཚད་མས་ངེས་པ་སྔོན་དུ་འགྲོ་དགོས་པར་སྒྲུབ་མི་ནུས་ཤིང་། བྱས་པ་མི་རྟག་པས་མི་
སྟོང་བར་ཚད་མས་ངེས་པའི་གང་ཟག་ཡིན་ན། བྱས་པ་དེ་སྒྲུབ་ཀྱི་མཐུན་ཕྱོགས་སུ་དེ་ལྟར་མི་
དགོས་པའི་ཕྱིར། འདི་དེར་ཐལ། སྒྲ་མི་རྟག་པར་སྒྲུབ་པའི་སྒྲུབ་ཚུལ་ལྟར་མི་རྟག་པས་མི་་
སྟོང་བ་དེ། སྒྲ་མི་རྟག་པར་སྒྲུབ་པའི་མཐུན་ཕྱོགས་ཀྱི་མཚན་ཉིད་ཡིན་པའི་ཕྱིར། གཞན་་་
ཡང་། རྟག་པ་ནམ་མཁའི་མ་བྱས་པར་སྒྲུབ་པའི་མཐུན་ཕྱོགས་སུ་ཚད་མས་ངེས་པ་ལ་ཚད་མ་
གསུམ་སྔོན་དུ་འགྲོ་དགོས་པར་ཐལ། དམ་བཅའ་གང་ཞིག མཚུངས་པའི་ཕྱིར། འདོད་ན།
རྟག་པ་ནམ་མཁའ་སྒྲའི་བྱས་སྟོང་དུ་སྒྲུབ་པའི་མཐུན་ཕྱོགས་སུ་ཚད་མས་ངེས་པ་ལ་ཚད་མ་་་
གསུམ་སྔོན་དུ་འགྲོ་དགོས་པར་ཐལ། འདོད་པའི་ཕྱིར། འདོད་ན། རྟག་པ་ནམ་མཁའ་་་
སྒྲའི་བྱས་སྟོང་དུ་སྒྲུབ་པའི་མཐུན་ཕྱོགས་སུ་ཚད་མས་ངེས་པའི་གང་ཟག་ཡིན་ན། བྱས་་་་་
རྟགས་ཀྱིས་སྒྲའི་བྱས་པ་མི་རྟག་པར་སྒྲུབ་པའི་བསྒྲུབ་བྱ་ཚད་མས་ངེས་པའི་གང་ཟག་ཡིན་་་་
དགོས་པར་ཐལ། འདོད་པའི་ཕྱིར། སོམས་ཤིག།
གཉིས་པ་རང་ལུགས་བཞག་པ་ནི། རྣམ་བཤད་དུ། དང་པོར་བྱས་པ་མི་རྟག་པ་ཁོ་ན་
ལ་ཡོད་པར་ངེས་པ་ལ་ཚད་མ་གསུམ་སྔོན་དུ་འགྲོ་དགོས་པར་གསུངས་ཀྱང་། མཇུག་ཏུ་སྔར་
རྗེས་ཁྱབ་གྲུབ་པ་ལ་ཚད་མ་གསུམ་དགོས་པར་བཤད་པའི་ཐ་མའོ། །ཞེས་འབྱུང་བ་ལས་ན།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ཚད་མས་ངེས་པ་ལ་ཚད་མ་གསུམ་སྔོན་དུ་
འགྲོ་དགོས་ཏེ། རྟག་མི་རྟག་དངོས་འགལ་དུ་ངེས་བྱེད་ཀྱི་ཚད་མ། བྱས་པ་ངེས་བྱེད་ཀྱི་ཚད་
མ། རྟག་པ་ལ་བྱས་པ་འགོག་པའི་ཚད་མ་གསུམ་སྔོན་དུ་འགྲོ་དགོས་པའི་ཕྱིར། དང་པོ་མ་
གྲུབ་ན། དུང་གི་རྟགས་ཀྱིས་ཤར་ཕྱོགས་ཀྱི་དུང་སེར་པོར་སྒྲུབ་པའི་རྗེས་ཁྱབ་གྲུབ་པར་ཐལ།
དུང་ཚད་མས་གྲུབ། དུང་སྔོན་པོ་ལ་ཁེགས་པའི་ཕྱིར། མ་ཁྱབ་ན། སྦྱོར་བ་སྐོར་གཅིག་པོ་
དེའི་རྗེས་ཁྱབ་ཚད་མས་ངེས་པ་ལ། ཚད་མ་དང་པོ་སྔོན་དུ་འགྲོ་མི་དགོས་པ་འགལ། གཉིས་
• 83 •



ལྟ་
པ་མ་གྲུབ་ན། ཤེས་བྱ་མ་ཡིན་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་གྲུབ་པར་
ཐལ། རྟག་མི་རྟག་དངོས་འགལ་ཡིན། ཤེས་བྱ་མ་ཡིན་པ་རྟག་པ་ལ་ཁེགས་པའི་ཕྱིར། མ་
ཁྱབ་ན། སྦྱོར་བ་སྐོར་གཅིག་པོ་དེའི་རྗེས་ཁྱབ་ཚད་མས་ངེས་པ་ལ་ཚད་མ་གཉིས་པ་སྔོན་དུ་་
འགྲོ་མི་དགོས་པ་འགལ། གསུམ་པ་མ་གྲུབ་ན། གཞལ་བྱའི་རྟགས་ཀྱིས་སྒྲ་མི་རྟག་པར་སྒྲུབ་
པའི་རྗེས་ཁྱབ་གྲུབ་པར་ཐལ། གཞལ་བྱ་ཚད་མས་གྲུབ། རྟག་མི་རྟག་དངོས་འགལ་ཡིན་་་
པའི་ཕྱིར། མ་ཁྱབ་ན། སྦྱོར་བ་སྐོར་གཅིག་པོ་དེའི་རྗེས་ཁྱབ་ཚད་མས་ངེས་པ་ལ་ཚད་མ་་་
གསུམ་པ་སྔོན་དུ་འགྲོ་མི་དགོས་པ་འགལ། དེ་བཞིན་དུ་རྟག་པའི་རྟགས་ཀྱིས་ནམ་མཁའ་མ་
བྱས་པར་སྒྲུབ་པའི་རྗེས་ཁྱབ་ཚད་མས་ངེས་པ་ལ་ཡང་ཚད་མ་གསུམ་སྔོན་དུ་འགྲོ་དགོས་ཏེ།
བྱས་མ་བྱས་དངོས་འགལ་དུ་ངེས་པའི་ཚད་མ། རྟག་པ་ངེས་བྱེད་ཀྱི་ཚད་མ། བྱས་པ་ལ་་་
རྟག་པ་འགོག་པའི་ཚད་མ་གསུམ་སྔོན་དུ་འགྲོ་དགོས་པའི་ཕྱིར། དེར་ཐལ། རྗེས་ཁྱབ་དེ་་་
ཚད་མས་ངེས་པ་ལ་བྱས་པ་ལ་རྟག་པ་འགོག་པའི་ཚད་མ་སྔོན་དུ་འགྲོ་དགོས་པ་གང་ཞིག དེ་
དགོས་ན། གཞན་གཉིས་དགོས་པ་ལས་འོས་མེད་པའི་ཕྱིར། དང་པོ་དེར་ཐལ། དེ་ལ་མ་
བྱས་པ་ལྡོག་སྟོབས་ཀྱིས་རྟག་པ་ལྡོག་པར་ཚད་མས་ངེས་པ་སྔོན་དུ་འགྲོ་དགོས་པའི་ཕྱིར་ཏེ། །
དེ་ལ་རྟག་པ་དང་མ་བྱས་པའི་འབྲེལ་པ་ངེས་པ་སྔོན་དུ་འགྲོ་དགོས་གང་ཞིག རྟག་པ་མ་བྱས་
པ་ལས་ཐ་དད། མ་བྱས་པ་ལྡོག་སྟོབས་ཀྱིས་རྟག་པ་ལ་ལྡོག་པ་དེ་རྟག་པ་མ་བྱས་པ་ལ་་་་
འབྲེལ་བའི་མཚན་ཉིད་ཡིན་པའི་ཕྱིར།།
༤
རྗེས་སུ་འགྲོ་ལྡོག་གི་ཁྱབ་པ་འགྲུབ་པ་འབྲེལ་པ་
ལ་ལྟོས་པའི་དོན་བཤད་པ།།
བཞི་པ་རྗེས་སུ་འགྲོ་ལྡོག་གི་ཁྱབ་པ་འགྲུབ་པ་འབྲེལ་པ་ལ་ལྟོས་པའི་དོན་བཤད་པ་ནི།
གོང་དུ་དྲངས་པའི་རང་འགྲེལ་གྱི་དགོངས་པས། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ ་
རྗེས་སུ་འགྲོ་ལྡོག་གི་ཁྱབ་པ་ངེས་པ་ལ། བྱས་མི་རྟག་གི་འབྲེལ་པ་ངེས་པ་སྔོན་དུ་འགྲོ་དགོས་
པ་དང༌། འབྲེལ་བ་དེ་ངེས་པ་ལ་མི་རྟག་པ་ལྡོག་སྟོབས་ཀྱིས་བྱས་པ་ལྡོག་པར་ངེས་པ་སྔོན་དུ་
འགྲོ་དགོས་ཤིང་། མི་རྟག་པ་ལྡོག་སྟོབས་ཀྱིས་བྱས་པ་ལྡོག་པར་ངེས་པ། རྟག་པ་བྱས་སྟོང་
• 84 •



དུ་ངེས་པ། རྟག་པ་དང་བྱས་པའི་གཞི་མཐུན་མེད་པར་ངེས་པ། རྟག་པ་ལ་བྱས་པ་མེད་་་་་
པར་ངེས་པ་རྣམས་དོན་གཅིག་པ་དང་། དེ་བཞིན་དུ་རྟག་པའི་རྟགས་ཀྱིས་ནམ་མཁའ་མ་་་
བྱས་པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་ངེས་པ་ལ་རྟག་པ་དང་མ་བྱས་པའི་འབྲེལ་པ་
ངེས་པ་སྔོན་དུ་འགྲོ་དགོས་པ་དང་། འབྲེལ་པ་དེ་ངེས་པ་ལ། མ་བྱས་པ་ལྡོག་སྟོབས་ཀྱིས་་་
རྟག་པ་ལྡོག་པར་ངེས་པ་སྔོན་དུ་འགྲོ་དགོས་ཤིང་། མ་བྱས་པ་ལྡོག་སྟོབས་ཀྱིས་རྟག་པ་ལྡོག་་
པར་ངེས་པ། བྱས་པ་རྟག་སྟོང་དུ་ངེས་པ། བྱས་པ་དང་རྟག་པའི་གཞི་མཐུན་མེད་པར་ངེས་
པ། བྱས་པ་ལ་རྟག་པ་མེད་པར་ངེས་པ་རྣམས་དོན་གཅིག་པའི་ཞིབ་ཆ་སྦྱར་བར་བྱ་སྟེ། །
རྣམ་བཤད་དུ། རྗེས་སུ་འགྲོ་ལྡོག་གི་ཁྱབ་པ་ནི། རྟགས་ཀྱི་མཚན་གཞི་བྱས་པ་ལྟ་བུ་གཞིར་
གཟུང་ནས། དེ་ཉིད་མཐུན་ཕྱོགས་ཁོ་ན་ལ་ཡོད་པར་ངེས་པ་དང༌། མི་མཐུན་ཕྱོགས་ལ་མེད་
པ་ཁོ་ནར་ངེས་པ་དེ་ཡིན་ལ། དེ་ལ་སྔར་བཤད་པའི་འབྲེལ་པའི་དོན་ལྡོག་ངེས་པ་སྔོན་དུ་་་
འགྲོ་དགོས་པ་ཡིན་ནོ། ཞེས་གསུངས་པའི་དགོངས་པ་བླངས་པའོ། ཁོ་ན་རེ། བྱས་མི་རྟག་
གི་འབྲེལ་པ་ངེས་པ་ལ་རྟག་པ་བྱས་སྟོང་དུ་ངེས་པ་སྔོན་དུ་འགྲོ་དགོས་པ་མི་འཐད་པའི་ཐལ།
རྟག་པ་བྱས་སྟོང་དུ་ངེས་ན་བྱས་པ་མི་རྟག་པར་ངེས་དགོས་པའི་ཕྱིར་ཞེ་ན། རྟགས་མ་གྲུབ་སྟེ།
རྟག་པ་བྱས་སྟོང་དུ་སྒྲུབ་པའི་རྟགས་ཡང་དག་ཡིན་ན། བྱས་པ་མི་རྟག་པར་སྒྲུབ་པའི་རྟགས་
ཡང་དག་ཡིན་མི་དགོས་པའི་ཕྱིར། དེ་དགོས་ན། དོན་བྱེད་ནུས་སྟོང་གིས་མ་ངེས་པའི་ཕྱིར།
དེ་དང་འདྲ་བར། བྱས་པ་མི་རྟག་པར་ངེས་ན། རྟག་པ་བྱས་སྟོང་དུ་ངེས་པས་མ་ཁྱབ་པར་
ཡང་གྲུབ་སྟེ། བྱས་པ་མི་རྟག་པར་སྒྲུབ་པའི་རྟགས་ཡང་དག་ཡིན་ན། རྟག་པ་བྱས་སྟོང་དུ་
སྒྲུབ་པའི་རྟགས་ཡང་དག་ཡིན་མི་དགོས་པའི་ཕྱིར། དེ་དགོས་ན། སྐད་ཅིག་མས་མ་ངེས་་་
པའི་ཕྱིར། ཐལ་བ་སྔ་ཕྱི་གཉིས་པོ་འདི་ལ་བྱས་པ་མི་རྟག་པར་ངེས་པ་ལ། རྟག་པ་བྱས་སྟོང་
དུ་ངེས་པ་སྔོན་དུ་འགྲོ་དགོས་པར་འདོད་པ་རྣམས་ཀྱིས་ལན་ཐོབ་ལ། རྣམ་བཤད་ཀྱི་་༌་་
དགོངས་པ་བཤོད་ཅིག འོ་ན་རྟག་པ་བྱས་སྟོང་དུ་ངེས་པའི་ཚད་མས་རྟག་པའི་གསལ་བའི་་
དབྱེ་བ་མཐའ་དག་བྱས་སྟོང་དུ་ངེས་སམ་མ་ངེས། ངེས་ན། རྩོལ་བྱུང་ཡིན་ན། མི་རྟག་་་་
པས་ཁྱབ་པ་འཇལ་བའི་ཚད་མས་རྩོལ་བྱུང་གི་གསལ་བའི་དབྱེ་བ་མཐའ་དག་ལ་མི་རྟག་པས་
ཁྱབ་པ་ངེས་པར་ཐལ། འདོད་ན། དེས་རྩོལ་སྒྲ་ལ་མི་རྟག་པས་ཁྱབ་པ་ངེས་པར་ཐལ་ལོ།
འདོད་ན། རྩོལ་བྱུང་གི་རྟགས་ཀྱིས་རྩོལ་སྒྲ་མི་རྟག་པར་སྒྲུབ་པའི་རྗེས་ཁྱབ་འཇལ་བའི་ཚད་
• 85 •



མས་སྦྱོར་བ་སྐོར་གཅིག་པོ་དེའི་བསྒྲུབ་བྱ་འཇལ་བར་ཐལ་བར་འགྱུར་རོ། །སྔར་གྱི་དེ་མ་ངེས་
ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་དེས་རྟག་པའི་གསལ་བའི་་་
དབྱེ་བ་འགའ་ཞིག་ལ་བྱས་པ་འཇུག་པར་དོགས་སམ་མི་དོགས། དོགས་ན། རྟག་པ་བྱས་་་
སྟོང་དུ་ངེས་པའི་ཚད་མའི་བྱེད་པ་ལ་བརྟེན་ནས། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
རྗེས་སུ་འགྲོ་ལྡོག་གི་ཁྱབ་པ་ངེས་པའི་སྐབས་མེད་པར་ཐལ་ལོ། མ་དོགས་ན། ཕྱི་རྒོལ་དེའི་
རྒྱུད་ཀྱི་རྟག་པ་བྱས་སྟོང་དུ་ངེས་པའི་ཚད་མས། རྟག་པའི་གསལ་བའི་དབྱེ་བ་མཐའ་དག་ལ་
བྱས་པ་འཇུག་པར་འཛིན་པའི་སྒྲོ་འདོགས་གཅོད་པར་ཐལ་ལོ། །ཞེས་ཟེར། ཁ་ཅིག
གནོད་བྱེད་སྔ་མ་མི་འཇུག་སྟེ། འདི་ལྟར་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་་་
རྣམ་དག་དེས་རྟག་པའི་གསལ་བའི་དབྱེ་བ་འགའ་ཞིག་ལ་བྱས་པ་འཇུག་པར་དོགས་པར་ཐལ།
རྩོལ་བྱུང་གི་རྟགས་ཀྱིས་རྩོལ་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་དེས་རྩོལ་བྱུང་གི་་་
གསལ་བའི་དབྱེ་བ་འགའ་ཞིག་ལ་རྟག་པ་འཇུག་པར་དོགས་པའི་ཕྱིར་ཏེ། དེས་རྩོལ་སྒྲ་ལ་་་་
རྟག་པ་འཇུག་པར་དོགས་པའི་ཕྱིར་ཏེ། དེས་རྩོལ་སྒྲ་རྟག་པར་དོགས་པའི་ཕྱིར་ཏེ། དེ་རྩོལ་
སྒྲ་རྟག་མི་རྟག་ཐེ་ཚོམ་ཟ་བའི་རྒོལ་བ་ཡིན་པའི་ཕྱིར་ཞེས་ཟེར་ན། ཐལ་འགྱུར་གཉིས་པ་ལ་་
མ་ཁྱབ་སྟེ། འོ་ན་ཕྱི་རྒོལ་དེས་རྩོལ་བྱུང་ཡིན་ན་མི་རྟག་པས་ཁྱབ་བམ་སྙམ་དུ་དོགས་པར་ཐལ།
དེས་རྩོལ་སྒྲ་ལ་རྟག་པ་འཇུག་པར་དོགས་པའི་ཕྱིར། །ཁྱབ་པ་ཁས། ཁ་ཅིག་ན་རེ། གནོད་
བྱེད་ཕྱི་མ་མི་འཇུག་སྟེ། འདོད་ལན་ཐེབས་པའི་ཕྱིར། ཕྱི་རྒོལ་དེའི་རྒྱུད་ཀྱི་བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་རྗེས་ཁྱབ་འཇལ་བའི་ཚད་མས་སྒྲ་ལ་རྟག་འཛིན་གྱི་སྒྲོ་འདོགས་ཆོད་
པའི་ཕྱིར་ཏེ། རྣམ་བཤད་འདིར་ཡང་དེ་ལྟར་ཆོད་པར་གསུངས་པའི་ཕྱིར་ཞེ་ན། མ་ཁྱབ་སྟེ།
འདིར་དེ་ལྟར་གསུངས་ཀྱང༌། ཕར་ཕྱིན་རྣམ་བཤད་དུ། དེ་ལྟར་ན་བྱས་ན་མི་རྟག་པས་ཁྱབ་
པ་འཇལ་བའི་ཚད་མས་སྒྲ་བྱས་ན་མི་རྟག་པས་མ་ཁྱབ་པར་འཛིན་པའི་སྒྲོ་འདོགས་གཅོད་་་་
དགོས་པས། རྟོགས་དེ་ལ་བརྟེན་པའི་རྗེས་དཔག་གིས་སྒྲོ་འདོགས་གསར་དུ་མི་གཅོད་པར་་་་
འགྱུར་རོ། །ཞེས་གསུངས་ཤིང་། དེའི་རྣམ་བཤད་གཉིས་ཀའི་དགོངས་པ་ཡིན་པའི་ཕྱིར་་་
དང་། རིགས་པའི་དབང་དུ་བྱས་ན་སྒྲ་ལ་རྟག་འཛིན་གྱི་སྒྲོ་འདོགས་གསར་དུ་གཅོད་པའི་་་
ཚད་མ་ཁས་བླངས་དགོས་པས་ལེགས་པར་སྒྲུབ་པའི་ཕྱིར། འདི་སྐད་སྨྲ་ཡི། མཁས་པ་ཁ་་་
ཅིག་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གི་རྒྱུད་ཀྱི་བྱས་ན་མི་
• 86 •



རྟག་པའི་ཁྱབ་པ་འཇལ་བའི་ཚད་མས་སྒྲ་རྟག་འཛིན་གྱི་སྒྲོ་འདོགས་མངོན་འགྱུར་བ་བཅད་པ་
ལ་དགོངས་ནས་རྣམ་བཤད་འདིར་ཡང་དེ་ལྟར་གསུངས་ཞེས་རང་ལུགས་སུ་བྱེད་པ་མི་ལེགས་
ཏེ། སྐབས་འདིའི་སྒྲ་ལ་རྟག་འཛིན་གྱི་སྒྲོ་འདོགས་ཆོད་མ་ཆོད་དཔྱོད་པ་ནི། སྒྲོ་འདོགས་ཀྱི་
ངོ་བོ་མིན་གྱི། དེའི་ཞེན་ཡུལ་སུན་ཕྱུང་མ་བྱུང་ཡིན་པ་གང་ཞིག ཕྱི་རྒོལ་རྣམ་དག་དེའི་རྒྱུད་
ཀྱི་ཚད་མ་དེས་སྒྲ་རྟག་འཛིན་གྱི་སྒྲོ་འདོགས་མངོན་འགྱུར་བའི་ཞེན་ཡུལ་སུན་མ་ཕྱུང་བའི་་་་
ཕྱིར་ཏེ། དེས་སྒྲ་རྟག་སྟོང་དུ་མ་རྟོགས་པའི་ཕྱིར། ཡང་ཁ་ཅིག་ན་རེ། རྟག་པ་བྱས་སྟོང་དུ་
ངེས་པའི་ཚད་མས་རྟག་པའི་གསལ་བའི་དབྱེ་བ་མཐའ་དག་བྱས་སྟོང་དུ་ངེས་ན། དེས་ནམ་
མཁའ་ལྟ་བུ་ཡང་བྱས་སྟོང་དུ་ངེས་པས་ཁྱབ་པར་ཐལ། དེས་དེ་ལྟར་ངེས་པའི་ཕྱིར། རྟགས་
ཁས། འདོད་ན། ཁྱོད་ཆོས་ཅན། རྟག་པའི་གསལ་བའི་དབྱེ་བ་མཐའ་དག་བྱས་སྟོང་དུ་
ངེས་ན། ཁྱོད་བྱས་སྟོང་དུ་ངེས་དགོས་པར་ཐལ། རྟག་པ་ཡིན་ན། ཁྱོད་ཡིན་པས་ཁྱབ་པ་
གང་ཞིག ཁྱོད་རྟག་པ་ཡིན་པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། །
འདོད་པ་དེའི་ཕྱིར། འདོད་ན། རྟག་པའི་གསལ་བའི་དབྱེ་བ་མཐའ་དག་གིས་སྟོང་པ་ཆོས་
ཅན། དེར་ཐལ། དེའི་ཕྱིར། འདོད་ན། བྱས་རྟགས་ཀྱིས་སྒྲ་རྟག་པའི་གསལ་བའི་དབྱེ་བ་
མཐའ་དག་གིས་སྟོང་པར་སྒྲུབ་པ་སྐབས་སུ་བབ་པའི་ཕྱི་རྒོལ་རྣམ་དག་ཆོས་ཅན། དེར་ཐལ།
དེའི་ཕྱིར། མ་གྲུབ་ན། དེ་དེར་ཐལ། དེ་འདྲའི་ཕྱི་རྒོལ་རྣམ་དག་ཡོད་པ་གང་ཞིག བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གིས་རྟག་པ་བྱས་སྟོང་དུ་ངེས་པའི་ཕྱིར།
དང་པོ་དེར་ཐལ། བྱས་པ་དེ་སྒྲ་རྟག་པའི་གསལ་བའི་དབྱེ་བ་མཐའ་དག་གིས་སྟོང་པར་སྒྲུབ་
པའི་རྟགས་ཡང་དག་ཡིན་པའི་ཕྱིར་ཏེ། བྱས་པ་དེ་སྒྲ་བུམ་པའི་རྟག་པ་མ་ཡིན་པར་སྒྲུབ་པ་
དང་། སྒྲ་ཀ་བའི་རྟག་པ་མ་ཡིན་པར་སྒྲུབ་པའི་རྟགས་ཡང་དག་སོགས་རེ་རེ་བཞིན་ནས་ཡིན་
པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་སྒྲ་རྟག་པའི་གསལ་བའི་དབྱེ་བ་མཐའ་
དག་གིས་སྟོང་པར་རྟོགས་པའི་གང་ཟག་ཡིན་པར་ཐལ། ཁྱོད་སྒྲ་རྟག་པའི་གསལ་བའི་དབྱེ་་
བ་མཐའ་དག་གིས་སྟོང་པ་ངེས་པའི་སྒོ་ནས་དེ་བྱས་སྟོང་དུ་ངེས་པའི་གང་ཟག་ཡིན་པའི་ཕྱིར།
རྟགས་ཁས་ཟེར་ན། སྐྱོན་མེད་དེ། བྱས་པ་སྒྲ་རྟོག་སྟོང་དུ་སྒྲུབ་པའི་རྟགས་ཡང་དག་ཏུ་སོང་
བའི་རྒོལ་བའི་ངོར་བྱས་པ་སྒྲ་བུམ་པའི་རྟོག་སྟོང་དུ་སྒྲུབ་པ་དང་། ཀ་བའི་རྟག་སྟོང་དུ་སྒྲུབ་
པའི་རྟགས་ཡང་དག་ཏུ་བཀོད་པ་ལ་དགོས་པ་མེད་པའི་ཕྱིར་ཏེ། གང་ཟག་དེའི་ངོར་སྒྲ་རྟག་
• 87 •



པ་ཁེགས་ན་དེའི་ངོར་སྒྲ་རྟག་པའི་གསལ་བའི་དབྱེ་བ་མཐའ་དག་ཡིན་པ་ཁེགས་དགོས་པའི་་
ཕྱིར། ཡང་རྟག་པ་བྱས་སྟོང་དུ་ངེས་པའི་ཚད་མ་དེས། རྟག་པ་བྱས་པའི་གསལ་བའི་དབྱེ་བ་
མཐའ་དག་གིས་སྟོང་པའི་ཁྱབ་པ་ངེས་སམ་མ་ངེས། ངེས་ན། ཚད་མ་དེས་རྟག་པ་སྒྲའི་བྱས་
སྟོང་དུ་ངེས་པར་ཐལ་ལོ། །འདོད་ན། དེས་སྒྲའི་བྱས་སྟོང་ངེས་པར་ཐལ་ལོ། །ཞེ་ན།
འདིར་མ་ཁྱབ། འདོད་ན། དེས་སྒྲ་བྱས་སྟོང་དུ་ངེས་པར་ཐལ་ལོ། །སྔར་གྱི་དེ་མ་ངེས་ན།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གི་རྒྱུད་ཀྱི་རྟག་པ་བྱས་སྟོང་དུ་ངེས་
པའི་ཚད་མས་དེ་ལྟར་མ་ངེས་པར་ཐལ་ལོ། །འདོད་ན། ཕྱི་རྒོལ་དེས་བྱས་པའི་ཁྱད་པར་་་་་
འགའ་ཞིག་ལ་རྟག་པ་འཇུག་པ་དོགས་པར་ཐལ་ལོ། །འདོད་ན། བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་ངེས་པའི་གོ་སྐབས་མེད་པར་ཐལ། འདོད་པ་གང་
ཞིག དེའི་རྒྱུད་ལ་དོགས་པ་དེ་གཅོད་བྱེད་ཀྱི་ཚད་མ་གཞན་མེད་པའི་ཕྱིར། ཞེས་ཟེར་ན། །
མ་ཁྱབ་མཚམས་སུ་མ་ཁྱབ་པར་ཐལ། བྱས་པ་རྟག་སྟོང་དུ་ངེས་པའི་ཚད་མས་བྱས་པ་སྒྲའི་་་
རྟག་སྟོང་དུ་ངེས་ན། དེས་སྒྲའི་རྟག་སྟོང་ངེས་པས་མ་ཁྱབ་པའི་ཕྱིར་ཏེ། དེས་ཁྱད་གཞི་བྱས་
པའི་སྟེང་དུ་སྒྲའི་རྟག་སྟོང་རྟོགས་ཀྱང་། སྒྲ་ཁྱད་གཞིར་གཟུང་བ་ལ་རྟོག་པ་མ་ཁེགས་པའི་་་
ཕྱིར། དེས་ན་ཚད་མ་དེས་བྱས་པ་རྟག་སྟོང་དུ་ངེས་ན། དེ་རྟག་པས་ཁྱད་པར་དུ་བྱས་པའི་
སྒྲའི་རྟག་པ་དང་། བུམ་པའི་རྟག་པ་སོགས་མཐའ་དག་གིས་སྟོང་པར་ངེས་དགོས་ཏེ་གཞན་
དུ་ན་ཚད་མའི་སྒྲོ་འདོགས་གཅོད་ཚུལ་གླ་བའི་མཆེ་བ་ལྟར་འགྱུར་བའི་ཕྱིར་དང་། ཚུར་་་་
མཐོང་གིས་ཡུལ་གང་ལ་ཡང་སྒྲོ་འདོགས་ཆོད་པ་མི་སྲིད་པར་འགྱུར་བའི་ཕྱིར། གཞན་ཡང་།
སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གིས་བྱས་པ་རྟག་པ་ལ་མ་མཐོང་བ་ཙམ་གྱི་ལྡོག་་་་
ཁྱབ་གྲུབ་པའི་ཕྱིར། དེས་བྱས་པ་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་མཐའ་དག་ལ་་་་
མེད་པར་མ་རྟོགས་པའི་ཕྱིར་ཏེ། དེས་བྱས་པ་སྒྲའི་རྟག་སྟོང་དུ་མ་རྟོགས་པའི་ཕྱིར། གཞན་
ཡང་། བྱས་པ་རྟག་སྟོང་དུ་ངེས་ན། བྱས་པ་སྒྲའི་རྟག་སྟོང་དུ་ངེས་དགོས་པར་ཐལ། བྱས་
པ་དང་རྟག་པའི་གཞི་མཐུན་མེད་པར་ངེས་ན། དེ་དང་སྒྲའི་རྟག་པའི་གཞི་མཐུན་མེད་པར་
ངེས་དགོས་པའི་ཕྱིར་ཏེ། ཤ་པ་སྒུར་ཀྱོག་པོ་ཤིང་དང་ཤ་པའི་གཞི་མཐུན་དུ་ངེས་ན། དེ་་་་
ཤིང་དུ་ངེས་དགོས་པའི་ཕྱིར་དང་། རྣམ་བཤད་དུ། སྤྱིས་སྟོང་པར་ངེས་ན། བྱེ་བྲག་གིས་
སྟོང་པར་ངེས་པའི་ཁྱབ་པ་གྲུབ་བོ། །ཞེས་གསུངས་པ་ལས་ལེགས་པར་གྲུབ་པའི་ཕྱིར། ཁོ་ན་
• 88.



རེ། འོ་ན། རྟག་པ་བྱས་སྟོང་དུ་ངེས་པའི་ཚད་མས་བྱས་པ་གང་ཡིན་མི་རྟག་པར་ངེས་པར་
ཐལ། ཚད་མ་དེས་རྟག་པ་བྱས་པ་མཐའ་དག་གིས་སྟོང་པར་ངེས་པའི་ཕྱིར་ན། འདིར་མ་་
ཁྱབ། འདོད་ན། དེས་རྟགོ་ན་མ་བྱས་པའི་ཁྱབ་པ་ངེས་པར་ཐལ་ལོ། །འདོད་ན། རྗེས་་་
ཁྱབ་ངེས་པ་ལ་ཚད་མ་དུ་དགོས་ལ་དཔྱོད་པའི་སྐབས་དང་འགལ་ལོ། །ཞེ་ན། སྐྱོན་མེད་དེ།
ནམ་མཁའ་རྟག་པར་ངེས་ན། དེ་མ་བྱས་པར་ངེས་དགོས་ན། སྒྲ་བྱས་པར་ངེས་ན། དེ་མི་
རྟག་པར་ངེས་དགོས་པར་འདོད་ཀྱི། རྟག་ན་མ་བྱས་པའི་ཁྱབ་པ་ངེས་ན། བྱས་ན་མི་རྟག་
པའི་ཁྱབ་པ་ངེས་དགོས་པར་མི་འདོད་པའི་ཕྱིར། ཁོ་ན་རེ། འདི་ལྟར་དོགས་ཏེ། བྱས་་་
རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གིས་དངོས་པོའི་རྟགས་ཀྱིས་བྱས་པ་་་་
སྒྲའི་རྟག་སྟོང་དུ་སྒྲུབ་པའི་བསྒྲུབ་བྱ་ཡང་དག་རྟོགས་པར་ཐལ། དེས་བྱས་པ་སྒྲའི་རྟག་སྟོང་
དུ་རྟོགས་པའི་ཕྱིར། རྟགས་ཁས། འདོད་ན། དེས་སྦྱོར་བ་སྐོར་གཅིག་པོ་དེའི་བསྒྲུབ་བྱའི་
ཆོས་རྟོགས་པར་ཐལ་ལོ། །འདོད་ན། དེས་སྒྲའི་རྟག་སྟོང་རྟོགས་པར་ཐལ་ལོ། །ཞེས་པ་་་
དང་། ཡང་སྔར་གྱི་ཕྱི་རྒོལ་དེས་བྱས་པ་དང་སྒྲའི་རྟག་སྟོང་གི་ཚོགས་དོན་རྟོགས་པར་ཐལ།
དེས་བྱས་པ་སྒྲའི་རྟག་སྟོང་དུ་སྒྲུབ་པའི་བསྒྲུབ་བྱ་ཡང་དག་རྟོགས་པ་ཡིན་པའི་ཕྱིར། འདོད་
ན། ཕྱི་རྒོལ་དེས་བྱས་པ་དང་སྒྲའི་རྟག་སྟོང་གཉིས་རྟོགས་པར་ཐལ། ཞེས་པ་དང་། ཡང་
ཕྱི་རྒོལ་དེས་མཚན་གཞི་བྱས་པའི་སྟེང་དུ་སྒྲའི་རྟག་སྟོང་མ་རྟོགས་པར་ཐལ། དེ་དེའི་སྟེང་དུ་
དངོས་པོའི་རྟགས་ཀྱིས་བྱས་པ་སྒྲའི་རྟག་སྟོང་དུ་སྒྲུབ་པའི་རྟགས་ཡང་དག་འགོད་ཡུལ་གྱི་ཕྱི་་
རྒོལ་ཡིན་པའི་ཕྱིར་ཏེ། མཚན་གཞི་བྱས་པའི་སྟེང་དུ་སྦྱོར་བ་སྐོར་གཅིག་པོ་དེའི་རྟགས་ཡང་
དག་འགོད་ཡུལ་གྱི་ཕྱི་རྒོལ་ཡོད་པའི་ཕྱིར་ཏེ། དེའི་སྟེང་དུ་སྦྱོར་བ་སྐོར་གཅིག་པོ་དེའི་རྟགས་
ཡང་དག་ཡོད་པའི་ཕྱིར་ཏེ། དེ་སྦྱོར་བ་སྐོར་གཅིག་པོ་དེའི་རྟགས་ཡང་དག་གི་མཚན་གཞི་་་
ཡིན་པའི་ཕྱིར། ཞེས་པ་དང་། ཡང་རྟག་པ་མ་བྱས་པ་ལ་འབྲེལ་བར་ངེས་པའི་གང་ཟག་་་
ཡིན་ན། རྟག་པ་སྒྲའི་མ་བྱས་པ་ལ་འབྲེལ་བར་ངེས་པའི་གང་ཟག་ཡིན་དགོས་པར་ཐལ། །
རྟག་པ་བྱས་སྟོང་དུ་ངེས་ན། དེ་སྒྲའི་བྱས་སྟོང་དུ་ངེས་དགོས་པའི་ཕྱིར། རྟགས་ཁས།
འདོད་ན། དེ་ཡིན་ན། སྒྲའི་མ་བྱས་པ་ལྡོག་སྟོབས་ཀྱིས་རྟག་པ་ལྡོག་པར་ངེས་དགོས་པར་
ཐལ་ལོ། །འདོད་ན། དེ་ཡིན་ན། སྒྲའི་བྱས་པ་མི་རྟག་པར་ངེས་དགོས་པར་ཐལ་ལོ། །
འདོད་ན། བྱས་རྟགས་ཀྱིས་སྒྲའི་བྱས་པ་མི་རྟག་པར་སྒྲུབ་དགོས་ཀྱི་ཕྱི་རྒོལ་རྣམ་དག་ཆོས་་་་
• 89 •



ཅན། དེར་ཐལ། དེའི་ཕྱིར། ཞེས་པ་རྣམས་ལའང་ལན་སྔར་བཏབ་པས་ཤེས་ནུས་སམ་་་
བརྟག་གོ། །
(བཞི་པ)
ཚུལ་དྲུག་རྟགས་ཡང་དག་གི་མཚན་ཉིད་དུ་
འདོད་པའི་ལུགས་དགག་པ། །
དེ་ལྟར་གཏན་ཚིགས་ཀྱི་ནི་ཚུལ་གསུམ་ལའང་། །ཞེས་སོགས་ཤློ་ཀ་གཅིག་གིས་སྐབས་
ཀྱི་ཕྱི་རྒོལ་གྱིས་རྟགས་མི་མཐུན་ཕྱོགས་ལ་མ་མཐོང་བ་ཙམ་གྱིས་ལྡོག་ཁྱབ་གྲུབ་པར་སློབ་་་་་་
དཔོན་ཕྱོགས་གླང་གི་མི་བཞེད་པའི་རྒྱུ་མཚན་དེ་བསྟན་ནས། འཁྲུལ་པ་ཅན་གྱི་གཉེན་པོར་ནི།
ཞེས་སོགས་ཀྱིས་དེ་བཞེད་པ་ལ་ལུང་འགལ་དྲུག་གིས་གནོད་པ་སྟོན་པ་ཡིན་ཏེ། འཁྲུལ་པ་་་་
ཅན་གྱི་གཉེན་པོར་ནི། །མི་མཐུན་ཆོས་བརྗོད་གང་ཡིན་པ། །གལ་ཏེ་མ་མཐོང་འབྲས་ཅན་དེ། །
དེས་མ་སྨོས་ཀྱང་རྟོགས་པར་འགྱུར། །མེད་ཅེས་བྱ་བའི་ཚིག་གིས་ཀྱང་། །དེ་མེད་ཁོ་ན་མིན་
གལ་ཏེ། །ཇི་ལྟར་མེད་རིགས་དེ་བརྗོད་ན། །དེ་ཚེ་མེད་ཅེས་བྱ་བར་རྟོགས། །ཞེས་པས་་་་
རིགས་སྒོ་དང་འགལ་ཚུལ་དང་། གལ་ཏེ་མ་མཐོང་བས་ལྡོག་འགྱུར། །ཅི་སྟེ་ལྷག་ལྡན་འཁྲུལ་
ཅན་ཡིན། །ལྡོག་པ་ཅན་ཡང་གཏན་ཚིགས་འགྱུར། །མ་གྲུབ་སྦྱར་བ་བརྗོད་བྱ་མིན། །ཁྱད་
པར་རྣམ་པར་གཅོད་པ་ཡི། །གཏན་ཚིགས་སུ་འགྱུར་མ་མཐོང་ཕྱིར། །ཚད་མ་གཞན་གྱིས་་་
གནོད་ཅེ་ན། ད་ནི་མ་མཐོང་ལས་མེད་མིན། །དེ་བཞིན་དུ་ནི་གཞན་ལ་ཡང་། ཚད་མ་་་
གཞན་གྱིས་གནོད་པ་སྲིད། །ཅེས་པས་ཀུན་བཏུས་དང་འགལ་ཚུལ་དང་། མ་མཐོང་ཕྱིར་་་
རེག་མཐོང་བ་ལ། །མི་ལྡན་འཁྲུལ་པ་མེད་པ་ཅན། །ཅེས་པས་རླུང་གི་རབ་བྱེད་དང་འགལ་
ཚུལ་བསྟན་པའི་ཕྱིར། དང་པོ་གྲུབ་སྟེ། རྐང་པ་དང་པོ་གཉིས་ཀྱིས་ཐལ་བ་འགོད་པ་དང་། །
རྐང་པ་ལྷག་མ་དྲུག་གིས་སྐྱོན་སྤོང་དགག་པ་དེ་བསྟན་པའི་ཕྱིར། སྔ་མ་དེར་ཐལ། བྱས་པ་
སྒྲ་རྟག་པར་སྒྲུབ་པའི་མ་ངེས་པའི་གཏན་ཚིགས་ཡིན་པ་བཅད་པའི་ཕྱིར་དུ། རིགས་སྒོར།
རེ་ཤིག་འགལ་བ་དང་མ་ངེས་པའི་གཏན་ཚིགས་ཀྱི་གཉེན་པོར། གཉིས་ཀ་བརྗོད་པ་གང་་་་
ཡིན་པ་དེ་ནི་རིགས་སོ། །ཞེས་གང་རྟག་ན་མ་བྱས་པས་ཁྱབ་དཔེར་ན། ནམ་མཁའ་བཞིན།
སྒྲ་ནི་བྱས་ཞེས་པའི་སྒྲུབ་ངག་གསུངས་ཤིང་། དེ་གསུངས་པས་སྐབས་ཀྱི་ཕྱི་རྒོལ་གྱིས་རྟགས་
•
9] ，



མི་མཐུན་ཕྱོགས་ལ་མ་མཐོང་བ་ཙམ་གྱིས་ལྡོག་ཁྱབ་གྲུབ་པ་ཁེགས་པའི་ཕྱིར། ཕྱི་མ་དེར་ཐལ།
གཞན་དག་གིས་བྱས་པ་རྟག་པ་ལ་མ་མཐོང་ཙམ་རྟོགས་པའི་ཆེད་དུ་སྒྲུབ་ངག་དེ་སྨོས། ཞེས་
དང་། ཡང་བྱས་པ་རྟག་པ་ལ་མེད་ངེས་སུ་རྟོགས་པའི་ཆེད་དུ་སྒྲུབ་ངག་དེ་སྨོས་ཞེས་འདོད་་་
ཅིང་། དེ་མི་འཐད་པ་ནི། དེ་མ་སྨོས་ཀྱང་སྔར་ནས་རྟགས་མི་མཐུན་ཕྱོགས་ལ་མ་མཐོང་བ་
གྲུབ་པའི་ཕྱིར། ཞེས་པ་དང་། ཁྱོད་ལྟར་ན་སྒྲུབ་ངག་དེས་བྱས་མི་རྟག་གི་འབྲེལ་པ་མ་་་་
བསྟན་པས། དེ་ལ་བརྟེན་ནས་རྟགས་མི་མཐུན་ཕྱོགས་ལ་མེད་ངེས་སུ་རྟོགས་པར་ཁས་ལེན་་
ནུས་པར་མི་འགྱུར་གྱི། ངེད་སངས་རྒྱས་པའི་ལུགས་ལ་བྱས་མི་རྟག་གི་འབྲེལ་པ་བརྗོད་པས།
དེ་ལ་བརྟེན་ནས་རྟགས་མི་མཐུན་ཕྱོགས་ལ་མེད་ངེས་སུ་རྟོགས་ནུས་པ་འཐད་པའི་ཕྱིར། རྩ་
རྟགས་གཉིས་པ་དེར་ཐལ། རྐང་པ་དང་པོ་གཉིས་ཀྱིས་ལྷག་ལྡན་འཁྲུལ་པ་ཅན་དུ་གསུངས་་
པ་མི་འཐད་པར་ཐལ་བ། རྐང་པ་གསུམ་པས་ལྡོག་པ་ཅན་ཙམ་དུ་བཤད་པ་རྟགས་སུ་ཐལ་བ་
དང་། རྐང་པ་བཞི་པས་ལྡོག་པ་ལ་ཐེ་ཚོམ་ཟ་བ་རྟགས་ཡིན་པ་མ་ལོག་པར་ཐལ་བ་དང་།
དེ་ནས་རྐང་པ་དྲུག་གི་ཁྱད་པར་མཉན་བྱ་རྟགས་སུ་རིགས་པར་ཐལ་བ་དེ་བསྟན་པའི་ཕྱིར།
དང་པོ་གྲུབ་སྟེ། ཟོས་པའི་ཤིང་ཐོག་དང་གཟུགས་མཚུངས་པ་དེ། ཟོས་པའི་ཤིང་ཐོག་དང་
གཟུགས་མཚུངས་པའི་ཤིང་ཐོག་ལྷག་མ་རྣམས་རོ་མངར་བ་དང་ལྡན་པ་སྒྲུབ་པའི་རྟགས་ཡང་
དག་ཏུ་ཐལ། དེ་ལྟར་སྒྲུབ་པའི་ཕྱོགས་ཆོས་གང་ཞིག དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་
གྲུབ་པའི་ཕྱིར་ཏེ། སྐབས་ཀྱི་ཕྱི་རྒོལ་གྱིས་རྟགས་དེ་རོ་མངར་བ་དང་མི་ལྡན་པ་ལ་མ་མཐོང་
བ་གྲུབ་པའི་ཕྱིར། ཁྱབ་པ་ཁས། རྩ་བར་འདོད་མི་ནུས་ཏེ། མདོ་རང་འགྲེལ་ལས། ཅི་སྟེ་
གཟུགས་ལ་སོགས་པ་མཚུངས་པས་རོ་ལ་སོགས་པ་གདོན་མི་ཟ་བར་མཚུངས་པར་འགྱུར་བ་དེ་
ཡང་རིགས་པ་མ་ཡིན་ནོ། །ཞེས་གསུངས་ཞེས་པའོ། །གཉིས་པ་གྲུབ་སྟེ། སྲོག་ལྡན་གསོན་
ལུས་གང་ཟག་གི་བདག་བཅས་སུ་སྒྲུབ་པའི་རྟགས་ཡང་དག་ཏུ་ཐལ། དེ་དེ་ལྟར་དུ་སྒྲུབ་པའི་
ཕྱོགས་ཆོས་གང་ཞིག དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་གྲུབ་པའི་ཕྱིར་ཏེ། སྐབས་ཀྱི་ཕྱི་
རྒོལ་གྱིས་རྟགས་དེ་བདག་མེད་ལ་མ་མཐོང་བ་གྲུབ་པའི་ཕྱིར། ཁྱབ་པ་ཁས་ཤིང༌། རྩ་བར་
འདོད་མི་ནུས་པ་ནི། མདོ་རང་འགྲེལ་ལས། བདག་ལྟར་མཚུངས་པའི་བུམ་པ་ལ་སོགས་པ་
བདག་མེད་པ་ཉིད་དུ་མ་གྲུབ་སྟེ། མ་དམིགས་པ་ནི་ཐེ་ཚོམ་གྱི་རྒྱུ་ཡིན་ནོ། །ཞེས་གསུངས།
ཞེས་པའོ། །གསུམ་པ་གྲུབ་སྟེ། བྱས་པ་སྒྲ་ལ་ཡོད་མེད་ཐེ་ཚོམ་ཟ་ན་བྱས་རྟགས་ཀྱིས་སྒྲ་མི་་
• 9•



རྟག་པར་སྒྲུབ་པའི་ཕྱོགས་ཆོས་མ་གྲུབ་པ་བཞིན་དུ་བྱས་པ་རྟག་པ་ལ་ཡོད་མེད་ཐེ་ཚོམ་ཟ་ན།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་མ་གྲུབ་པར་མི་འགྱུར་བར་ཐལ། བྱས་པ་
རྟག་པ་ལ་ཡོད་མེད་ཐེ་ཚོམ་ཟ་ཡང་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་གྲུབ་པ་
སྲིད་པའི་ཕྱིར་ཏེ། དེ་ཡང་སྐབས་ཀྱི་ཕྱི་རྒོལ་གྱིས་བྱས་པ་རྟག་པ་ལ་མ་མཐོང་བ་གྲུབ་པའི་ཕྱིར།
ཁྱབ་པ་ཁས་ཤིང་། རྩ་བར་འདོད་མི་ནུས་པ་ནི། མདོ་རང་འགྲེལ་ལས། ཕྱོགས་ཀྱི་ཆོས་ནི་
རྒོལ་བ་དང་ཕྱི་རྒོལ་བ་གཉིས་ཀ་ལ་ངེས་པར་བཟུང་ངོ། །དེ་བཞིན་དུ་མཐུན་པའི་ཕྱོགས་ལ་་
ཡོད་པ་དང་མེད་པ་ལ་སོགས་པ་དག་ལ་ཡང་ཅི་རིགས་པར་བརྗོད་པར་བྱའོ། །ཞེས་གསུངས་
པའི་ཕྱིར། ཞེས་པའི་དོན་ཡིན་པའི་ཕྱིར། །ཅི་རིགས་པ། ཞེས་གསུངས་པ་འདིའི་དོན་་་་་་
བཤད་དུ་ཡོད་དེ། ཕྱོགས་ཆོས་རྒོལ་ཕྱི་རྒོལ་གཉིས་ཀ་ལ་མ་གྲུབ་ན། ཕྱོགས་ཆོས་མ་གྲུབ་པས་
ཁྱབ་པ་དང༌། ཕྱོགས་ཆོས་ཅན་དགུའི་ནང་ཚན་གྱི་འགལ་རྟགས་གཉིས་ཀྱི་རྗེས་སུ་འགྲོ་ལྡོག་
གི་ཁྱབ་པ་རྒོལ་ཕྱི་རྒོལ་གཉིས་ཀ་ལ་མ་གྲུབ་ན། དེའི་རྗེས་སུ་འགྲོ་ལྡོག་གི་ཁྱབ་པ་མ་གྲུབ་པ་་
དཔེ་དོན་སྦྱོར་བ་དང་། དེ་བཞིན་དུ་ཕྱོགས་ཆོས་རྒོལ་ཕྱི་རྒོལ་གང་རུང་ལ་མ་གྲུབ་ན་ཕྱོགས་་
ཆོས་མ་གྲུབ་པས་ཁྱབ་པ་དང་། ཕྱོགས་ཆོས་ཅན་དགུའི་ནང་མཚན་གྱི་ཐུན་མོང་བའི་མ་ངེས་
པའི་རྟགས་བཞི་པོའི་རྗེས་སུ་འགྲོ་ལྡོག་གི་ཁྱབ་པ་རྒོལ་ཕྱི་རྒོལ་གང་རུང་ལ་མ་གྲུབ་ན། དེ་མ་
གྲུབ་པས་ཁྱབ་པ་དཔེ་དོན་དུ་སྦྱོར་བ་དང་། ཕྱོགས་ཆོས་ལ་ཐེ་ཚོམ་ཟ་ན་ཕྱོགས་ཆོས་མ་གྲུབ་
པས་ཁྱབ་པ་དང༌། ཕྱོགས་ཆོས་ཅན་དགུའི་ནང་ཚན་གྱི་ཐུན་མོང་མ་ཡིན་པའི་གཏན་ཚིགས་
ཀྱི་རྗེས་སུ་འགྲོ་ལྡོག་གི་ཁྱབ་པ་ལ་ཐེ་ཚོམ་ཟ་ན་དེ་མ་གྲུབ་པས་ཁྱབ་པ་དཔེ་དོན་དུ་སྦྱོར་བ་དེ་་
གསུམ་རིགས་ལ། ཆོས་ཅན་གཞི་མ་གྲུབ་ན་ཕྱོགས་ཆོས་མ་གྲུབ་པ་དང་ཕྱོགས་ཆོས་ཅན་་་་་་
དགུའི་ནང་མཚན་གྱི་རྟགས་ཡང་དག་གཉིས་ཀྱི་མི་མཐུན་དཔེ་གཞི་མ་གྲུབ་ན་རྗེས་སུ་འགྲོ་་་་
ལྡོག་གི་ཁྱབ་པ་མ་གྲུབ་པ་དཔེ་དོན་དུ་མི་སྦྱོར། ཞེས་པའི་དོན་ཡིན་པའི་ཕྱིར། ཕྱི་མ་གཉིས་
པོ་འདི་དཔེ་དོན་དུ་མི་སྦྱོར་བའི་རྒྱུ་མཚན་ཡོད་དེ། ཆོས་ཅན་གཞི་མ་གྲུབ་ན་ཕྱོགས་ཆོས་མ་་
གྲུབ་དགོས་ཀྱང༌། མི་མཐུན་དཔེ་གཞི་མ་གྲུབ་ན། རྗེས་སུ་འགྲོ་ལྡོག་གི་ཁྱབ་པ་མ་གྲུབ་པ་མི་
དགོས་པའི་ཕྱིར། འདི་དག་ཀྱང་གཞན་དོན་སྐབས་ཀྱི་རྟགས་ཡང་དག་གི་དབང་དུ་བྱས་པ་་
ཡིན་ཏེ། རང་དོན་སྐབས་ཀྱི་རྟགས་ཡང་དག་ལ་ཕྱོགས་ཆོས་རྒོལ་ཕྱི་རྒོལ་གཉིས་ཀྱི་ཚད་མས་
གྲུབ་པ་མི་དགོས་པའི་ཕྱིར། དེའི་ནང་ནས་ཀྱང་སྒྲུབ་རྟགས་ཀྱི་དབང་དུ་བྱས་པ་ཡིན་ཏེ།
• 92 •



གཞི་མ་གྲུབ་ཆོས་ཅན་དུ་བཟུང་བའི་དགག་རྟོགས་ཡོད་པའི་ཕྱིར། དུ་མ་མ་ཡིན་པ་དེ། བ་
ལང་གི་སྤྱི་རྟག་དངོས་རང་གི་གསལ་བ་དུ་མ་ལ་འཕྲོད་འདུ་མ་འབྲེལ་བར་སྒྲུབ་པའི་དགག་་་
རྟགས་ཡིན་པའི་ཕྱིར། གཞི་མ་གྲུབ་ཆོས་ཅན་དུ་བཟུང་བ་ཙམ་གྱིས། རྟགས་ཡང་དག་གི་་་
ཤེས་འདོད་ཆོས་ཅན་གཞི་མ་གྲུབ་པར་འགྱུར་བ་མ་ཡིན་ཏེ། བ་ལང་གི་སྤྱི་རྟགས་དངོས་ཀྱི་་་
དོན་སྤྱི་དེ། སྦྱོར་བ་སྐོར་གཅིག་པོ་དེའི་ཤེས་འདོད་ཆོས་ཅན་ཡིན་པར་འོག་ཏུ་ཞིབ་པར་་་་་
འཆད་དོ། །སྐབས་འདིའི་རྣམ་བཤད་ལས། འདི་དགག་སྒྲུབ་ཀྱི་རྟགས་སྤྱིའི་དབང་དུ་བྱས་་
པ་དང་རྗེས་སུ་འགྲོ་ལྡོག་གི་ཁྱབ་པ་ཡང་སྔར་ཕྱོགས་སྔ་མར་བཀོད་པ་ལྟར་འདོད་པ་འགལ་བ་
ཡིན་ཏེ། འབྲས་རྟགས་ཀྱི་མཐུན་དཔེ་གཞི་མ་གྲུབ་ན་ཁྱེད་རང་འདོད་པ་ལྟར་གྱི་རྗེས་ཁྱབ་་་
གཞི་མ་གྲུབ་པས་ཁྱབ་ན། རྒྱུ་མ་དམིགས་པའི་རྟགས་ཀྱི་མི་མཐུན་དཔེ་གཞི་མ་གྲུབ་ན། ཁྱེད་
རང་འདོད་པ་ལྟར་གྱི་དེའི་ལྡོག་ཁྱབ་མ་གྲུབ་པས་མ་ཁྱབ་པ་ཉམས་སོ། །ཞེས་གསུངས་པའི་་་
དོན་གང་ཡིན་ཞེ་ན། བཤད་དུ་ཡོད་དེ། མ་གྲུབ་སྦྱར་བ་བརྗོད་བྱ་མིན། །ཞེས་པ་དགག་་་
སྒྲུབ་ཀྱི་རྟགས་སྤྱིའི་དབང་དུ་བྱས་པ་དང༌། ཚུལ་གསུམ་ངོ་བོ་ཐ་དད་དུ་འདོད་པ་ནང་འགལ་
ཞེས་པའི་དོན་ཡིན་པའི་ཕྱིར། དེའི་ཚུལ་ཡང་དེ་འགལ་བ་ཡིན་ཏེ། མེ་མེད་པའི་རྟགས་ཀྱིས་
མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་མི་མཐུན་དཔེ་གཞི་མ་གྲུབ་ན། དེའི་་་
རྟགས་ཀྱིས་དེ་སྒྲུབ་ཀྱི་ལྡོག་ཁྱབ་མ་གྲུབ་པས་ཁྱབ་པའི་ཕྱིར། མ་གྲུབ་ན་སོང་། དེར་ཐལ།
དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་མཐུན་དཔེ་གཞི་མ་གྲུབ་ན། མེ་མེད་་
པའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་མ་གྲུབ་དགོས་པའི་ཕྱིར། དེར་ཐལ། དེ་སྐོར་གྱི་མཐུན་
དཔེ་གཞི་མ་གྲུབ་ན། དུ་བའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་མ་གྲུབ་དགོས། །དེ་སྐོར་གྱི་་་
རྗེས་ཁྱབ་མ་གྲུབ་ན། མེ་མེད་པའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་མ་གྲུབ་དགོས་པའི་ཕྱིར། །
ཕྱི་མ་འདི་དེར་ཐལ། དུ་བ་ཡོད་ན་མེ་ཡོད་པས་ཁྱབ་པ་དེ། དུ་བའི་རྟགས་ཀྱིས་དེ་སྒྲུབ་ཀྱི་་
རྗེས་ཁྱབ་དང༌། མེ་མེད་པའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཡིན་པའི་ཕྱིར། རྟགས་ཁས།
རྩ་རྟགས་བཞི་པ་རྐང་པ་དྲུག་གིས་ཁྱད་པར་མཉན་བྱ་རྟགས་སུ་རིགས་པར་ཐལ་བར་བསྟན་་
པ་གྲུབ་སྟེ། རྐང་པ་དང་པོ་གཉིས་ཀྱིས་དངོས་ཀྱི་དོན་དང་། རྐང་པ་བཞིས་དེའི་སྐྱོན་སྤོང་
དགག་པ་དེ་བསྟན་པའི་ཕྱིར། དང་པོ་གྲུབ་སྟེ། མཉན་བྱ་སྒྲ་རྟག་མི་རྟག་གཉིས་ཀར་སྒྲུབ་
པའི་རྟགས་ཡང་དག་ཏུ་ཐལ། དེ་ལྟར་དུ་སྒྲུབ་པའི་ཕྱོགས་ཆོས་གང་ཞིག དེའི་རྟགས་ཀྱིས་་
•
3 •



དེ་སྒྲུབ་ཀྱི་ལྡོག་ཁྱབ་གྲུབ་པའི་ཕྱིར་ཏེ། སྐབས་ཀྱི་ཕྱི་རྒོལ་གྱིས་མཉན་བྱ་རྟག་མི་རྟག་གཉིས་ཀ་
མིན་པ་ལ་མ་མཐོང་བ་གྲུབ་པའི་ཕྱིར། ཁྱབ་པ་ཁས་ཤིང་། རྩ་བར་འདོད་མི་ནུས་པ་ནི། །
མདོ་རང་འགྲེལ་ལས། ཁྱད་པར་ནི་རྣམ་པར་གཅོད་པའི་གཏན་ཚིགས་མ་ཡིན་ནོ། །ཞེས་་་
གསུངས་པའི་ཕྱིར། ཞེས་པའི་དོན་ཡིན་པའི་ཕྱིར། ཁོ་ན་རེ། མཉན་བྱའི་རྟགས་ཀྱིས་སྒྲ་མི་
རྟག་པར་སྒྲུབ་པའི་ལྡོག་ཁྱབ་གྲུབ་པར་ཐལ། མཉན་བྱ་མི་རྟག་པ་ཁོ་ན་ལ་ཡོད་ཀྱི། རྟག་པ་
ལ་མེད་པའི་ཕྱིར། མ་གྲུབ་ན། སྒྲ་ཡང་མི་རྟག་པར་མི་འགྲུབ་པར་ཐལ། མ་གྲུབ་པ་དེའི་་་
ཕྱིར་ན། འོ་ན་ གཏན་ཚིགས་མར་མེ་བཞིན་དུ་བློ་ཡུལ་དུ་སོང་བ་ཙམ་གྱིས་གོ་བྱེད་དུ་་་་་
འགྱུར་བར་ཐལ། དམ་བཅའ་དེའི་ཕྱིར། འདོད་ན། གཏན་ཚིགས་བྱས་པ་ལྟ་བུ་བློ་ཡུལ་དུ་
སོང་བ་ཙམ་གྱིས་སྒྲ་མི་རྟག་པར་སྒྲུབ་པའི་བསྒྲུབ་བྱ་གོ་ནུས་པར་ཐལ། འདོད་པ་གང་ཞིག །
མར་མེ་བློ་ཡུལ་དུ་སོང་བ་ཙམ་གྱིས་གཟུགས་གསལ་བར་བྱེད་པ་དང་། གོ་བྱེད་ཀྱི་ཚུལ་་་་་
མཚུངས་པའི་ཕྱིར། འདོད་ན། བྱས་པ་བློ་ཡུལ་དུ་སོང་བ་ཙམ་གྱིས་ཉེར་ལེན་གྱི་ཕུང་པོ་གང་
ཟག་གི་བདག་མེད་དུ་གོ་ནུས་པར་ཐལ། འདོད་པ་དེའི་ཕྱིར། འདོད་ན། འགྲོ་བ་འགའ་་
ཡང་བདག་མེད་ལ་རྨོངས་པ་མི་སྲིད་པར་ཐལ། འདོད་པའི་ཕྱིར། འདོད་ན། སེམས་ཅན་
ཐམས་ཅད་འབད་མེད་དུ་གྲོལ་བར་འགྱུར་བར་ཐལ། འདོད་པ་དེའི་ཕྱིར། ཁོ་ན་རེ།
རྨོངས་པ་ལ་འབྲེལ་པ་སྟོན་པ་དཔེ་ལ་ལྟོས་པ་ཡིན་གྱི། མཁས་པས་དཔེ་མེད་པར་ཡང་སྔར་་་
མཉན་བྱ་ལ་མི་རྟག་པའི་ཁྱབ་པ་མངོན་སུམ་གྱིས་གྲུབ། མཉན་བྱ་མཐོང་མ་ཐག་མཉན་བྱ་་་
དང་མི་རྟག་པའི་འབྲེལ་པ་དྲན་ནས་དེའི་རྗེས་སུ་སྒྲ་ལ་མི་རྟག་པས་ཁྱབ་པ་གོ་ནུས་པས།
མཉན་བྱ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་ནོ། ཞེ་ན། མི་རིགས་ཏེ། མཉན་
བྱ་མི་རྟག་པར་ངེས་པའི་མཉན་བྱ་སྒྲ་མི་རྟག་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་
ཟག་ཡིན་ན་སྒྲ་མི་རྟག་པར་ངེས་པའི་གང་ཟག་ཡིན་དགོས་པའི་ཕྱིར། ཁོ་ན་རེ། མཉན་བྱ་
སྒྲའི་མཚན་ཉིད་མ་ཡིན་པར་ཐལ། མཉན་བྱ་ངེས་པའི་གང་ཟག་ཡིན་ན། སྒྲ་ངེས་པའི་གང་
ཟག་ཡིན་དགོས་པའི་ཕྱིར་ཏེ། མཉན་བྱ་མི་རྟག་པར་ངེས་པའི་གང་ཟག་ཡིན་ན། སྒྲ་མི་རྟག་
པར་ངེས་པའི་གང་ཟག་ཡིན་དགོས་པའི་ཕྱིར་ཏེ། མཉན་བྱ་མི་རྟག་པར་ངེས་པའི་མཉན་བྱ་
སྒྲ་མི་རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ཡིན་ན། སྒྲ་མི་རྟག་པར་ངེས་པའི་་
གང་ཟག་ཡིན་དགོས་པའི་ཕྱིར། རྟགས་ཁས་ཞེ་ན། མ་ཁྱབ་སྟེ། སྒྲ་ཚད་མས་མ་གྲུབ་པའི་
•9 •



གང་ཟག་ཡིན་ན། མཉན་བྱ་སྒྲའི་སྟེང་དུ་འགོད་ཚུལ་དང་མཐུན་པར་ཚད་མས་མ་གྲུབ་པའི་
གང་ཟག་ཡིན་དགོས། དེ་ཡིན་ན། མཉན་བྱ་སྒྲ་མི་རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་
གང་ཟག་མ་ཡིན་དགོས། དེ་མ་ཡིན་ན། མཉན་བྱ་སྒྲ་མི་རྟག་པར་སྒྲུབ་པའི་རྟགས་ཡང་དག་
ཏུ་སོང་བའི་གང་ཟག་མ་ཡིན་དགོས། མཉན་བྱ་སྒྲ་མི་རྟག་སྒྲུབ་ལ་ཕྱོགས་ཆོས་ཅན་དུ་སོང་་་
ཤིང༌། མཉན་བྱ་ལ་མི་རྟག་པའི་ཁྱབ་པ་ངེས་པའི་གང་ཟག་ཡིན་ན། སྒྲ་ལ་མི་རྟག་པའི་ཁྱབ་
པ་ངེས་པའི་གང་ཟག་ཡིན་དགོས་པའི་ཕྱིར། ཕྱི་མ་འདི་དེར་ཐལ། མཉན་བྱ་ལ་མི་རྟག་པའི་
ཁྱབ་པ་ངེས་པའི་མཉན་བྱ་དང་སྒྲའི་མིང་དོན་གྱི་འབྲེལ་པ་ངེས་པའི་གང་ཟག་ཡིན་ན། སྒྲ་ལ་
མི་རྟག་པའི་ཁྱབ་པ་ངེས་པའི་གང་ཟག་ཡིན་དགོས་པའི་ཕྱིར། ཁོ་ན་རེ། སྒྲ་མི་རྟག་པར་་་་
སྒྲུབ་ཅེས་པ་ལྟ་བུ་མི་རུང་གི། སྒྲའི་ཐ་སྙད་བྱ་རུང་མི་རྟག་པར་སྒྲུབ་ཅེས་སྦྱར་དགོས་ཏེ།
མཚོན་བྱ་ལ་ཐ་སྙད་བྱ་རུང་ངེས་པར་སྦྱར་དགོས་པའི་ཕྱིར། ཞེས་ཟེར། དེ་ལ་ཁ་ཅིག འོ་
ན་མཉན་བྱའི་རྟགས་ཀྱིས་སྒྲའི་ཐ་སྙད་བྱ་རུང་མི་རྟག་པར་སྒྲུབ་པའི་རྟགས་ཡང་དག་ཡོད་་་་
པར་ཐལ། དེའི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་དང་རྗེས་ཁྱབ་སྔ་ཕྱིར་ཤེས། རྗེས་ཁྱབ་་་
ངེས་ཟིན་མ་བརྗེད་པའི་ངང་ནས་སྒྲ་མི་རྟག་པ་ལ་དམིགས་པའི་ཐེ་ཚོམ་ཅན་གྱི་ཕྱོགས་ཆོས་་་་
རྗེས་ནས་ངེས་པར་བྱར་ཡོད་པའི་ཕྱིར། མ་གྲུབ་ན་སོང་། དེར་ཐལ། མཉན་བྱའི་རྟགས་་
ཀྱིས་སྒྲའི་ཐ་སྙད་བྱ་རུང་མི་རྟོག་པར་སྒྲུབ་པའི་ཕྱོགས་ཆོས་གྲུབ་པ་གང་ཞིག དེའི་རྟགས་་་་
ཀྱིས་དེ་སྒྲུབ་ཀྱི་རྗེས་ཁྱབ་གྲུབ་པའི་ཕྱིར། དང་པོ་མ་གྲུབ་ན་སོང་། སྒྲའི་ཐ་སྙད་བྱ་རུང་ཆོས་
ཅན། མཉན་བྱའི་རྟགས་ཀྱིས་ཁྱོད་མི་རྟག་པར་སྒྲུབ་པའི་ཕྱོགས་ཆོས་གྲུབ་པར་ཐལ། ཁྱོད་
མཉན་བྱའི་མཚོན་བྱ་ཡིན་པའི་ཕྱིར། རྟགས་དངོས། ཞེས་ཟེར་ན། ལུགས་སྔ་མས་ལན་་་
ཤིན་ཏུ་འདེབས་པར་དཀའ་འོ། །དེས་ན་དོགས་པ་འདི་ལྟར་བསུས་ནས་ལན་འདི་བཞིན་དུ་
བྱ་སྟེ། འོ་ན། མཉན་བྱ་དང་སྒྲའི་མིང་དོན་གྱི་འབྲེལ་པ་མ་ཤེས་པའི་སྔར་མཉན་བྱ་ལ་མི་་་
རྟག་པའི་ཁྱབ་པ་ངེས་པ་སྲིད་དམ་མི་སྲིད། ཕྱི་མ་ལྟར་ན། ཁང་པའི་ཐུན་མོང་མ་ཡིན་པའི་
མིང་མི་ཤེས་ཀྱང་ཁང་པ་སྐད་ཅིག་ཐ་མ་འཇིག་པར་མངོན་སུམ་གྱིས་གྲུབ་པ་མི་སྲིད་པར་ཐལ་
ལོ། །སྲིད་ན། མཉན་བྱ་དང་སྒྲའི་མིང་དོན་གྱི་འབྲེལ་པ་མ་ཤེས་པའི་སྔར་མཉན་བྱ་ལ་མི་་་
རྟག་པས་ཁྱབ་པ་ངེས་ཟིན་མ་བརྗེད་པའི་ངང་ནས་མཉན་བྱ་དང་སྒྲའི་མིང་དོན་གྱི་འབྲེལ་པ་
ལ་བརྟེན་པའི་ཕྱོགས་ཆོས་ཕྱིས་གོ་བར་བྱར་ཡོད་པས། མཉན་བྱ་སྒྲ་མི་རྟག་པ་སྒྲུབ་པའི་་་་་་
• 95.



རྟགས་ཡང་དག་ཏུ་ཐལ་ལོ། །ཞེས་ཟེར་ན། སྐྱོན་མེད་དེ་མཉན་བྱ་དང་སྒྲའི་མིང་དོན་གྱི་་་
འབྲེལ་པ་མ་ཤེས་པའི་སྔར་མཉན་བྱ་ལ་མི་རྟག་པའི་ཁྱབ་པ་ངེས། དེ་རྗེས་མཉན་བྱ་སྒྲའི་ཐུན་
མོང་མ་ཡིན་པའི་ཆོས་སུ་ངེས། དེ་རྗེས་སྒྲ་མི་རྟག་པར་ངེས་པའི་ཤེས་པ་དེས་སྒྲ་མི་རྟག་པར་
སྒྲུབ་པའི་ཚུལ་གསུམ་གྱི་བྱེད་པ་ལ་བརྟེན་ནས། སྒྲ་མི་རྟག་པ་ངེས་པ་མ་ཡིན་པའི་ཕྱིར།
དེར་ཐལ། མཉན་བྱ་དང་སྒྲའི་མིང་དོན་གྱི་འབྲེལ་པ་ཤེས་པའི་གང་ཟག་གི་རྒྱུད་ཀྱི་མཉན་བྱ་
ལ་མི་རྟག་པའི་ཁྱབ་པ་ངེས་པའི་ཚད་མ་དེ་ཉིད་ཀྱིས་སྒྲ་ལ་མི་རྟག་པའི་ཁྱབ་པ་ངེས་པའི་ཕྱིར།
ཁོ་ན་རེ། མཉན་བྱ་དང་སྒྲའི་མིང་དོན་གྱི་འབྲེལ་པ་མ་ཤེས་པའི་སྔར་མཉན་བྱ་སྐད་ཅིག་ཐ་་
མ་ལ་མི་རྟག་པའི་ཁྱབ་པ་མངོན་སུམ་གྱིས་གྲུབ། དེའི་རྗེས་མཉན་བྱ་དང་སྒྲའི་མིང་དོན་གྱི་་་
འབྲེལ་པ་ངེས། དེའི་རྗེས་སྒྲ་མི་རྟག་པར་ངེས་པའི་ཚུར་མཐོང་དེས། སྒྲ་སྐད་ཅིག་ཐ་མ་མི་
རྟག་པར་མངོན་སུམ་དུ་རྟོགས་པར་ཐལ། དེས་སྒྲ་སྐད་ཅིག་ཐ་མ་མི་རྟག་པར་རྟོགས་པ་གང་
ཞིག དེས་དེ་མི་རྟག་པར་རྗེས་དཔག་གིས་མ་རྟོགས་པའི་ཕྱིར་ཞེ་ན། འདོད་པ་ཡིན་ཏེ།
དེས་སྔར་མཉན་བྱ་སྐད་ཅིག་ཐ་མ་ལ་མི་རྟག་པའི་ཁྱབ་པའི་ཁྱབ་པ་རྟོགས་པའི་མངོན་སུམ་་་་
དང་། ཕྱིས་མཉན་བྱ་དང་སྒྲའི་མིང་དོན་གྱི་འབྲེལ་པ་ངེས་པའི་ཚད་མ་གཉིས་ཀྱི་བྱེད་པ་ལས་
སྒྲ་སྐད་ཅིག་ཐ་མ་མི་རྟག་པར་མངོན་སུམ་དུ་རྟོགས་པའི་ཕྱིར། ཁོ་ན་རེ། འོ་ན། དེ་འདྲ་་
བའི་ཚུར་མཐོང་དེས་སྒྲ་མི་རྟག་པར་མངོན་སུམ་དུ་རྟོགས་པར་ཐལ། དེས་སྒྲ་སྐད་ཅིག་ཐ་མ་
མི་རྟག་པར་མངོན་སུམ་དུ་རྟོགས་པའི་ཕྱིར་ཞེ་ན། མ་ཁྱབ་སྟེ། སྒྲ་མི་རྟག་པ་ལྟ་བུའི་ཕྲ་བའི་
མི་རྟག་པ་རྟགས་ལས་རྟོགས་ཀྱང་སྒྲ་སྐད་ཅིག་ཐ་མ་མི་རྟག་པ་ལྟ་བུའི་རགས་པའི་མི་རྟག་པ་་
མངོན་སུམ་གྱིས་གྲུབ་པ་མི་འགལ་བའི་ཕྱིར། དེར་ཐལ། མར་མེ་མི་རྟག་པར་མངོན་སུམ་དུ་
རྟོགས་པའི་ཚུར་མཐོང་མེད་པ་གང་ཞིག དེ་སྐད་ཅིག་ཐ་མ་མི་རྟག་པར་མངོན་སུམ་དུ་
རྟོགས་པའི་ཚུར་མཐོང་ཡོད་པའི་ཕྱིར། དང་པོ་དེར་ཐལ། དེ་རང་གྲུབ་ཙམ་ནས་འཇིག་་་་
ངེས་སུ་མངོན་སུམ་དུ་རྟོགས་པའི་ཚུར་མཐོང་མེད་པའི་ཕྱིར། ཕྱི་མ་དེར་ཐལ། འདི་ལྟར་་་་
རྟགས་མེད་བྱིས་པར་གྱི། །སྐྱེ་བོས་ཕྱིས་འབྱུང་བ་དང་ནི། །འབྲེལ་མེད་མར་མེ་ལ་སོགས་ཀྱི། །
འཇིག་པ་མཐོང་བས་ཡོངས་གཅོད་ཉིད། །ཅེས་པའི་བསྟན་དོན་གྲུབ་པའི་ཕྱིར། དེས་ན་་་
སྐབས་འདིར། རྣམ་བཤད་ལས། ཕྲ་བའི་མི་རྟག་པ་དང༌། རགས་པའི་མི་རྟག་པ་གཉིས་་
གསུངས་པས། ངོས་འཛིན་གོང་དུ་ཇི་སྐད་བཤད་པ་བཞིན་ངེས་པར་བྱའོ། །རྟག་ན་མ་བྱས་
•96，



པས་ཁྱབ་པ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་ཏུ་འདོད་པ་དག་གིས་ནི།
མཉན་བྱའི་དངོས་པོ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་ཁས་བླངས་དགོས་ཏེ།
མཉན་བྱ་སྒྲ་མི་རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་དེས། སྒྲ་རྟག་མི་རྟག་ཐེ་་
ཚོམ་ཟ་ནས་དྲིས་པ་ན་རྟག་ན་དངོས་པོ་མ་ཡིན་པས་ཁྱབ་པ་ངེས་པར་བྱས། དེ་ངེས་པའི་་་་
ཚད་མ་དེ་ཉིད་ཀྱིས་མཉན་བྱའི་དངོས་པོའི་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་་་་
ངེས་པར་བྱས་ནས། དེ་རྗེས་སུ་སྒྲ་མི་རྟག་པར་ངེས་པར་བྱར་ཡོད་པའི་ཕྱིར་ཏེ། མཉན་བྱའི་
དངོས་པོའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡོད་པ་གང་ཞིག རྟོག་ན་མཉན་
བྱའི་དངོས་པོ་མ་ཡིན་པས་ཁྱབ་པ་ངེས་པའི་ཚད་མ་དེས། མཉན་བྱའི་དངོས་པོའི་རྟགས་་་་
ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་ངེས་པའི་ཕྱིར། ཕྱི་མ་མ་གྲུབ་ན་སོང་། དེར་ཐལ། །
དེས་རྟག་ན་མཉན་བྱའི་དངོས་པོ་མ་ཡིན་པས་ཁྱབ་པ་ངེས་པ་གང་ཞིག རྟག་ན་མཉན་བྱའི་
དངོས་པོ་མ་ཡིན་པས་ཁྱབ་པ་དེ་མཉན་བྱའི་དངོས་པོའི་རྟགས་ཀྱིས་སྒྲ་མི་རྟག་པར་སྒྲུབ་པའི་
ལྡོག་ཁྱབ་ཡིན་པའི་ཕྱིར། ཕྱི་མ་སོང་། དེར་ཐལ། རྟག་ན་དངོས་པོ་མ་ཡིན་པས་ཁྱབ་པ་དེ་
དངོས་པོའི་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་ཡིན་པའི་ཕྱིར། རྟགས་དངོས། །
རྩ་རྟགས་གཉིས་པ་རྐང་པ་བཞིས། དེའི་སྐྱོན་སྤོང་དགག་པ་བསྟན་པར་གྲུབ་སྟེ། ཕ་རོལ་་་
པོས་མཉན་བྱས་སྒྲ་རྟག་མི་རྟག་གཉིས་ཀ་ཡིན་པ་འགོག་མི་ནུས་ཏེ། དེ་འགོག་པ་ལ་རྟག་མི་་
རྟག་དངོས་འགལ་དུ་ངེས་པའི་ཚད་མ་གཞན་གྱིས་གནོད་པའི་ཕྱིར། ཞེས་སྨྲས་པ་ལ། དེ་་་
ལྟར་མ་མཐོང་བ་ཙམ་གྱིས་ལྡོག་ཁྱབ་གྲུབ་པར་འདོད་པའི་རྩ་བའི་གྲུབ་མཐའ་དོར་བ་དང་། །
བྱས་པ་ལྟ་བུའི་ གཏན་ཚིགས་གཞན་ལ་ཡང་མ་མཐོང་བ་ཙམ་གྱིས་ལྡོག་ཁྱབ་གྲུབ་པར་འདོད་་་
པ་ལ། མ་མཐོང་ཙམ་གྱིས་ལྡོག་ཁྱབ་གྲུབ་པར་འདོད་པ་འགོག་པའི་ཚད་མ་གཞན་གྱིས་་་་་
གནོད་པ་སྲིད་པར་འགྱུར་ཞེས་འགོག་པ་ཡིན་པའི་ཕྱིར། སྔ་མ་ཁ་ཅིག བྱས་མི་རྟག་གི་ཐ་་
དད་ལ་སོགས་པ་སྤྱི་མཚན་འཇལ་བའི་ཚད་མས་གྲུབ་ཀྱང༌། རང་མཚན་འཇལ་བའི་ཚད་་་་་་
མས་གནོད་པ་དང༌། དེ་བཞིན་དུ་ཕྱི་རོལ་གྱི་དོན་ཐ་སྙད་པའི་ཚད་མས་གྲུབ་ཀྱང་། གཉིས་
སྟོང་འཇལ་བའི་ཚད་མས་གནོད་པ་དང༌། རགས་རྒྱུན་ལ་སོགས་པ་སོ་སོའི་སྐྱེ་བོའི་ཚད་མས་
གྲུབ་ཀྱང་། འཕགས་པའི་ཚད་མས་གནོད་སྙམ་དུ་སེམས་ཤིང་སྨྲའོ། །དེ་ནི་མི་འཐད་དེ། །
དེ་ལྟར་ན། རགས་རྒྱུན་གཞི་མ་གྲུབ་པར་འགྱུར་པ་དང༌། ལྐོག་གྱུར་གྱི་དོན་ལ་སྐུར་བ་
• 97 •



བཏབ་པར་འགྱུར་པའི་ཕྱིར་ཏེ། འཕགས་པའི་ཚད་མས་རགས་རྒྱུན་འཇལ་བའི་སོ་སྐྱེའི་ཚད་
མའི་གཞལ་བྱའི་ལོག་ཕྱོགས་གཞལ་བའི་སྒོ་ནས་དེ་ལ་གནོད་པའི་ཕྱིར་དང་། བྱས་མི་རྟག་'གེ ་
ཐ་དད་ལ་སོགས་པའི་སྤྱི་མཚན་གཞི་མ་གྲུབ་པར་ཁས་བླངས་དགོས་པའི་ཕྱིར་དང༌། ཚད་མ་
ཅི་འདྲ་ཡང་རུང་། དེའི་གཞལ་བྱ་འགོག་ནུས་ན། ཐམས་ཅད་མཁྱེན་པའི་གཞལ་བྱ་ལའང་
ཡིད་བརྟན་མི་རུང་བར་འགྱུར་ཏེ། རྣམ་འགྲེལ་མཛད་པས། མཚན་ཉིད་དང་ལྡན་པ་གཅིག་
ལ་གནོད་པ་སྲིད་ན་དེའི་མཚན་ཉིད་ཐམས་ཅད་སུན་ཕྱུང་བ་ཁོ་ནར་འགྱུར་བས་ཐམས་ཅད་་
ལ་ཡིད་བརྟན་དུ་མི་རུང་ངོ། །ཞེས་གསུངས་པའི་ཕྱིར། རྩ་རྟགས་གསུམ་པ་མ་མཐོང་ཞེས་པ་
རྐང་པ་གཉིས་ཀྱིས་རླུང་གི་རབ་བྱེད་དང་འགལ་ཚུལ་བསྟན་པ་གྲུབ་སྟེ། རེག་བྱ་བཏང་་་་
སྙོམས་པ་བྱེ་བྲག་པའི་དབང་མངོན་གྱིས་མ་མཐོང་བ་དེ་མཐོང་བའི་ས་ཆུ་མེ་གསུམ་ལ་རེག་བྱ་
བཏང་སྙོམས་པ་མི་ལྡན་པར་སྒྲུབ་པའི་རྟགས་ཡང་དག་ཡིན་པར་ཐལ། དེ་དེ་ལྟར་དུ་སྒྲུབ་་་་
པའི་ཕྱོགས་ཆོས་གང་ཞིག དེའི་རྟགས་ཀྱིས་དེ་ལྟར་དུ་སྒྲུབ་པའི་ལྡོག་ཁྱབ་གྲུབ་པའི་ཕྱིར། །
ཕྱི་མ་དེར་ཐལ། སྐབས་ཀྱི་ཕྱི་རྒོལ་གྱིས་རེག་བྱ་བཏང་སྙོམས་པ་བྱེ་བྲག་པའི་དབང་མངོན་་་
གྱིས་མ་མཐོང་བ་དེ་རེག་བྱ་བཏང་སྙོམས་པ་དང་ལྡན་པ་ལ་མ་མཐོང་བ་གྲུབ་པའི་ཕྱིར། ཁྱབ་
པ་ཁས་ཤིང་། འདོད་མི་ནུས་པ་ནི་རླུང་གི་རབ་བྱེད་ལས། གལ་ཏེ་མ་མཐོང་བ་ཙམ་གྱིས་་་
མཐོང་བ་དག་ལ་འགོག་པར་བྱེད་ན་དེ་ཡང་རིགས་པ་མ་ཡིན་ནོ། །ཞེས་གསུངས་པའི་ཕྱིར། །
ཞེས་པའི་དོན་ཡིན་པའི་ཕྱིར། རྣམ་བཤད་ལས། བྱེ་བྲག་པས་མཐའ་གཞན་འགོག་པའི་་
རིགས་པས་རེག་བྱ་བཏང་སྙོམས་པ་འབྱུང་བའི་ཡོན་ཏན་དང་། དེ་ཡང་རླུང་ལ་བརྟེན་པ་་་་
སྒྲུབ་འདོད་ནས་ཆོས་གསུམ་ལ་བརྟེན་པ་འགོག་པའི་ཆེད་དུ་བཀོད་པ་ཡིན་ནོ། ཞེས་འབྱུང་
བ་ལས་ན། བྱེ་བྲག་པ་ན་རེ། རེག་བྱ་བཏང་སྙོམས་པ་རླུང་གི་ཡོན་ཏན་ཡིན་ཏེ། དེ་འབྱུང་
བའི་ཡོན་ཏན་པའང་ཞིག ་་ཨུ་མེ་ ག་ སུ་པུ་ལ་་རེག་བྱ་བ ཏང་སྙོམས་པ་མི་ལྡན་པའི་ཕྱིར་ཏེ།
མཐོང་བའི་ས་ཆུ་མེ་གསུམ་ལ་ ཡེ་ག་བྱ་ངང་སྙོམས་པ་མི་ལྡན༔ མ་མཐོང་བའི་ས་ཆུ་མེ་པསུ སུ 2:
ལ་ཡང་རེག་བྱ་བཏང་སྙོམས་པ་མི་ལྡན ..ཛཱ་ ཕྱིར། མཐོང་བའི་ས་ཆུ་མེ་གསུམ་ལ་ཆོས་ཅན།
རེག་བྱ་བཏང་སྙོམས་པ་མི་ལྡན་ཏེ། རེག་བྱ་བཏང་སྙོམས་པ་བྱེ་བྲག་པའི་དབང་མངོན་གྱི༌
མ་མཐོང་བའི་ཕྱིར། ཞེས་པ་དྲངས་མ་ཐག་པའི་རླུང་གི་རབ་བྱེད་ཀྱི་རིགས་པས་འབོ།ག་པ་ལ་
དགོངས་ནས། མཐོང་བ་ལ་ཞེས་གསུང ས། མ་མཐོང་བའི་ས་ཆུ་མེ་གསུམ་ལ་ཆོས་ཅན།
•93 •



རེག་བྱ་བཏང་སྙོམས་པ་མི་ལྡན་ཏེ། རེག་བྱ་བཏང་སྙོམས་པ་བྱེ་བྲག་པའི་དབང་མངོན་གྱིས་
མ་མཐོང་བའི་ཕྱིར། ཞེས་པ་འགོག་པ་ལ། མདོ་རང་འགྲེལ་ལས། གང་ཡང་གལ་ཏེ་མ་་་་
མཐོང་བ་ཙམ་གྱིས་མི་སྣང་བོ་དག་ལ་འགོག་པར་བྱེད་ན། དེ་ཡང་རིགས་པ་མ་ཡིན་ནོ། །
ཞེས་གསུངས། དེ་ལྟར་གཏན་ཚིགས་ཀྱི་ནི་ཚུལ་གསུམ་ལའང་། །ཞེས་སོགས་ཀྱིས་རང་སྡེའི་
ཁྱབ་པ་གྲུབ་ཚུལ་བཀག་ནས་རང་གཞན་གྱི་སྡེ་པ་འགོག་ཚུལ་གཞན་ཡང་ཡོད་དེ། ཡུལ་ལ་་་་
སོགས་པའི་ཁྱད་པར་ལས། རྫས་ལ་ནུས་པ་ཐ་དད་སྣང༌། །དེ་ལ་གཅིག་མཐོང་གཞལ་ལ་དེ། །
ཡོད་པར་ངེས་པ་རིགས་མ་ཡིན། །ཞེས་རང་གཞན་གྱི་སྡེ་པ་ཐུན་མོང་དུ་རིགས་པས་འགོག །
བདག་དང་ས་ལ་ཤེས་ཡོད་སོགས། །མེད་པར་རབ་སྒྲུབ་བྱེད་མིན་པ། །མ་དམིགས་གང་ཡིན་
དེ་ཁོ་ན། །གཏན་ཚིགས་མེད་སྒྲུབ་ཡིན་ནམ་ཅི། །ཞེས་པས་གཞན་སྡེ་ཁས་བླངས་ནང་འགལ་
གྱི་སྒོ་ནས་འགོག དེ་ཕྱིར་དེ་ཙམ་ཞེས་སོགས་ཀྱིས། རང་ལུགས་ཀྱི་ཁྱབ་པའི་སྒྲུབ་ཚུལ་དེ་་་
འཆད་པའི་ཕྱིར། དང་པོ་གྲུབ་སྟེ། སྐྱེ་རུང་དེ། འོ་མས་བཅུས་པའི་ཞིང་ལས་སྐྱེས་པའི་སྒྱུ་
རུ་ར་རོ་མངར་དང་ལྡན་པར་སྒྲུབ་པའི་ལྡོག་ཁྱབ་ཡིན་པར་ཐལ། སྐབས་ཀྱི་ཕྱི་རྒོལ་གྱིས་དེ་རོ་
མངར་དང་མི་ལྡན་པ་ལ་མ་མཐོང་བ་གྲུབ་པའི་ཕྱིར། ཁྱབ་པ་ཁས་ཤིང་། འདོད་མི་ནུས་པ་
ནི༔ ཞིང་སོགས་ཀྱི་ཁྱད་པར་ལས་སྐྱུ་རུ་ར་ཡང་ཡིན། རོ་མངར་དང་མི་ལྡན་པ་ཡང་ཡིན་་་
པའི་གཞི་མཐུན་སྲིད་པའི་ཕྱིར། ཞེས་པའི་དོན་ཡིན་པའི་ཕྱིར། གཉིས་པ་གྲུབ་སྟེ། བྱེ་བྲག་
པས་སྐབས་ཀྱི་ཕྱི་རྒོལ་གྱིས་སྲོག་ལྡན་གང་ཟག་གི་བདག་མེད་ལ་མ་མཐོང་ན་དེ་དེ་ལ་མེད་པས་
ཁྱབ་པ་ཁས་བླངས་པ་ལ། གསོན་ལུས་ལ་གང་ཟག་གི་བདག་མེད་པར་ཐལ། དེ་ལ་གང་ཟག་
གི་བདག་སྐབས་ཀྱི་ཕྱི་རྒོལ་གྱིས་མ་མཐོང་བའི་ཕྱིར་ཞེས་འགོག རྒྱང་འཕེན་གྱིས། ངག་སྨྲ་་
ཀུན་མཁྱེན་ལ་སྐབས་ཀྱི་ཕྱི་རྒོལ་གྱིས་མ་མཐོང་ན་དེ་ཀུན་མཁྱེན་ལ་མེད་པས་ཁྱབ་པ་ཁས་་་་་
བླངས་པ་ལ། འབྱུང་བཞི་ལ་ཤེས་པ་མེད་པར་ཐལ། དེ་ལ་ཤེས་པ་སྐབས་ཀྱི་ཕྱི་རྒོལ་གྱིས་མ་
མཐོང་བའི་ཕྱིར། ཞེས་འགོག གྲངས་ཅན་གྱིས་འདུས་བསགས་བདག་རྟག་པའི་དོན་མི་་་་
བྱེད་པ་ལ་སྐབས་ཀྱི་ ཕྱི་རྒོལ་གྱིས་མ་མཐོང་ན། དེ་བདག་རྟག་པའི་དོན་མི་བྱེད་པ་ལ་མེད་་་
པས་ཁྱབ་པ་ཁས་བླངས་པ་ལ། འོ་མ་ལ་ཞོ་མེད་པར་ཐལ། དེ་ལ་ཞོ་སྐབས་ཀྱི་ཕྱི་རྒོལ་གྱིས་མ་
མཐོང་བའི་ཕྱིར༔ ཞེས་འགོག་པའི་ཕྱིར་ཏེ། ཤཱ་ཀྱར། དེ་ལྟར་སློབ་དཔོན་མ་མཐོང་བ་ཙམ་
གྱིས་མི་མཐུན་པའི་ཕྱོགས་ལས་གཏན་ཚིགས་ཟློག་པར་འདོད་པ་ ་ལ། ཕན་ཚུན་འགལ་བ་་་་་་
• 99 •



བཤད་ནས་མུ་སྟེགས་ཅན་རྣམས་ལའང་བདག་དང་ཞེས་བྱ་བ་ལ་སོགས་པ་སྨོས་སོ། །ཞེས་་་
གསུངས། གསུམ་པ་གྲུབ་སྟེ། དེ་ཕྱིར་དེ་ཙམ་དང་འབྲེལ་བའི། །ངོ་བོ་ཉིད་ཀྱིས་ངོ་བོ་ཉིད། །
ལྡོག་པར་འགྱུར་བའམ་རྒྱུ་ཡིས་ནི། །འབྲས་བུ་འཁྲུལ་པ་མེད་པའི་ཕྱིར། །དེ་ལྟར་མིན་ན་་་་
གཅིག་ལོག་པས། །ཇི་ལྟར་གཞན་ནི་ལྡོག་པར་འགྱུར། །མི་ལ་རྟ་མི་བདོག་ཅེས་ཏེ། །ཕྱུགས་
ཀྱང་བདོག་པ་མིན་ནམ་ཅི། །དེ་བཞིན་གཅིག་གཅིག་ཉེ་བའི་ཕྱིར། །ཇི་ལྟར་གཞན་ནི་ཉེ་་་་
བར་འགྱུར། །མི་ལ་ཕྱུགས་ནི་བདོག་ཅེས་ཏེ། །དེ་བཞིན་རྟ་ཡང་བདོག་གམ་ཅི། །ཞེས་པས་
སྒྲུབ་རྟགས་ཀྱི་ཁྱབ་པའི་སྒྲུབ་ཚུལ་དང༌། དེ་ཕྱིར་ཆོས་མི་མཐུན་དཔེ་ལ། །ངེས་པར་འདི་ལ་
གཞི་མི་འདོད། །དེ་དག་མེད་ནའང་དེ་མེད་ཅེས། །བརྗོད་པ་ལས་ཀྱང་དེ་རྟོགས་ཕྱིར། །
དཔེ་ལ་དེ་ཡི་ངོ་བོ་དང་། །རྒྱུ་དངོས་དེ་དག་མི་ཤེས་ལ། །སྟོན་ཏེ་མཁས་པ་རྣམས་ལ་ནི། །
གཏན་ཚིགས་འབའ་ཞིག་བརྗོད་པར་ཟད། །དེ་ཉིད་ཀྱི་ཕྱིར་འབྲེལ་ཤེས་ན། །གཉིས་ལས་་་
གང་ཡང་རུང་སྨྲས་པས། །དོན་གྱིས་གོ་བས་ཅིག་ཤོས་ལ། །དྲན་པ་ཡང་དག་སྐྱེ་བར་འགྱུར། །
ཞེས་པས་དེ་ལ་རྩོད་པ་སྤོང་བ་དང་། དེ་ཕྱིར་རྒྱུ་དང་རང་བཞིན་དག མེད་པས་འགའ་ཞིག་
བསྒྲུབ་པའི་ཡང་། །གཏན་ཚིགས་ཡིན་ཏེ་དམིགས་པར་ནི། །རིགས་ལྡན་དེ་མི་དམིགས་པ་་
ཡང་། །ཞེས་པས་དགག་རྟགས་ཀྱི་ཁྱབ་པའི་སྒྲུབ་ཚུལ་དང་། དེ་ལྟར་མི་དམིགས་འདི་རྣམ་
གསུམ། །བཤད་ཀྱང་རྣམ་པ་དུ་མ་སྟེ། །དེ་དང་དེ་འགལ་ལ་སོགས་པ། །མ་རྟོགས་རྟོགས་་
དབྱེའི་སྦྱོར་སྒོ་ནས། །ཞེས་པས་མ་དམིགས་པའི་རྟགས་ཡང་དག་གི་དབྱེ་བ་དང༌། རྒྱུད་དང་
འབྲས་བུའི་དངོས་པོའམ། །ཞེས་སོགས་ཀྱིས་སྔ་མ་རྣམས་ཀྱི་དོན་བསྡུ་དེ་འཆད་པའི་ཕྱིར།
རྟགས་དང་པོ་གྲུབ་སྟེ། བློ་ཀ་དང་པོས་སྐབས་ཀྱི་ཕྱི་རྒོལ་གྱིས་རྟགས་མི་མཐུན་ཕྱོགས་ལ་མ་་་
མཐོང་བ་ཙམ་གྱིས་ལྡོག་ཁྱབ་མི་གྲུབ་པ་དེའི་ཕྱིར། ལྡོག་ཁྱབ་འགྲུབ་པ་འབྲེལ་པ་ངེས་པ་ལ་་་
ལྟོས་སོ་ཞེས་བསྟན། ཟློ་ཀ་གཉིས་པས། དེ་ལྟ་མ་ཡིན་ན། ལྡོག་ཁྱབ་མ་ངེས་པར་ཐལ་བ་་་
དང༌། བློ་ཀ་གསུམ་པས། རྗེས་འགྲོ་མ་ངེས་པར་ཐལ་བ་འཕེན་པའི་ཕྱིར། ཕྱི་མ་གཉིས་པོ་
འདི་དེར་ཐལ། མེ་ལྡོག་སྟོབས་ཀྱིས་དུ་བ་མི་ལྡོག་པ་དང་། མི་རྟག་པ་ལྡོག་སྟོབས་ཀྱིས་བྱས་
པ་མི་ལྡོག་པར་ཐལ། མེ་དུ་གཉིས་འབྲེལ་མེད། བྱས་མི་རྟག་ཀྱང་འབྲེལ་མེད་ཡིན་པའི་ཕྱིར།
དཔེར་ན། མི་དེ་ལ་རྟ་མི་བདོག་ན་ཕྱུགས་མི་བདོག་པས་མ་ཁྱབ་པ་བཞིན། ཞེས་འཕེན་པ་
དང༌། དུ་བ་ཡོད་ན་མེ་ཡོད་པས་མ་ཁྱབ་པ་དང་། བྱས་ན་མི་རྟག་པས་མ་ཁྱབ་པར་ཐལ།
• { 00 •



རྟགས་སྔ་མ་དེའི་ཕྱིར། དཔེར་ན། མི་དེ་ལ་ཕྱུགས་བདོག་ན། རྟ་བདོག་པས་མ་ཁྱབ་པ་་་་
བཞིན་ཞེས་འཕེན་པར་མཛད་པའི་ཕྱིར། རྩ་རྟགས་གཉིས་པ་གྲུབ་སྟེ། བློ་ཀ་དང་པོས་རྩོད་
སྤོང་དང་པོ་དང༌། ལྷག་མ་རྣམས་ཀྱིས་དེའི་འཕྲོས་དོན་འཆད་པའི་ཕྱིར། དང་པོ་དེར་ཐལ།
ཕ་རོལ་པོས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གིས་སྒྲ་མི་རྟག་པར་་་
སྒྲུབ་པའི་མི་མཐུན་ཕྱོགས་མཐའ་དག་གྲུབ་པ་དང༌། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་
པར་སྒྲུབ་པའི་ཕྱི་རྒོལ་རྣམ་དག་གིས། དུ་ལྡན་ལ་ལ་མེ་ཡོད་པར་སྒྲུབ་པའི་མི་མཐུན་ཕྱོགས་་་
མཐའ་དག་གྲུབ་པར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་འགྲུབ་པ་་་་
བྱས་པ་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་མཐའ་དག་ལ་མེད་པར་ངེས་པ་ལ་ལྟོས་ཤིང་།
དུ་བའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་འགྲུབ་པ་དུ་བ་དེ་སྒྲུབ་ཀྱི་མི་མཐུན་ཕྱོགས་མཐའ་དག་
ལ་མེད་པར་ངེས་པ་ལ་ལྟོས་པའི་ཕྱིར་ཞེ་ན། ཁྱབ་པ་མ་ངེས་ཏེ། བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་ཕྱི་རྒོལ་རྣམ་དག་གིས་བྱས་མི་རྟག་གི་འབྲེལ་པ་ངེས་པ་ལ་བརྟེན་ནས། བྱས་་་
རྟགས་ཀྱིས་དེ་སྒྲུབ་ཀྱི་ལྡོག་ཁྱབ་འགྲུབ་ཅིང་། དུ་བའི་རྟགས་ཀྱིས་དེ་སྒྲུབ་ཀྱི་ཕྱི་རྒོལ་རྣམ་དག་
གིས་མེ་དུ་བའི་འབྲེལ་པ་ངེས་པ་ལ་བརྟེན་ནས། དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་འགྲུབ་
ཅེས་པར་འགྱུར་བའི་ཕྱིར། སྔ་མ་ཁ་ཅིག གཞུང་འདིས་སྦྱོར་བ་སྐོར་གཅིག་གི་ལྡོག་ཁྱབ་་་་
འགྲུབ་པ་སྦྱོར་བ་སྐོར་གཅིག་གི་མི་མཐུན་དཔེ་རྫས་སུ་གྲུབ་པ་ལ་ལྟོས་མི་དགོས་པར་གྲུབ་པ་་་
ཡིན་ཞེས་ཟེར་ཏེ། འོ་ན་མི་མཐུན་དཔེ་རྫས་སུ་གྲུབ་ན་ཉེས་པ་ཅི་ཡོད་ཅེས་དྲིས་པས་ཞེས་པ་
ཡོད་དེ། སྦྱོར་བ་སྐོར་གཅིག་གི་མི་མཐུན་དཔེ་དང་རྫས་གྲུབ་ཀྱི་གཞི་མཐུན་ཡོད་ན། སྦྱོར་བ་
སྐོར་གཅིག་གི་ལྡོག་ཁྱབ་མ་གྲུབ་དགོས་ཤིང༌། དེ་ཡང་སྒྲུབ་རྟགས་ཀྱི་དབང་དུ་བྱ་བའི་ཕྱིར་ཞེ་
ན། མི་འཐད་དེ། དེ་ལྟར་ན། ཆུ་ཀླུང་དེ། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་
སྒྲུབ་པའི་མི་མཐུན་དཔེ་ཡིན་པས། དུ་བའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་མ་གྲུབ་པར་ཐལ་
བས་སྐྱོན་ཡོད་པའི་ཕྱིར། མི་མཐུན་དཔེ་རྫས་གྲུབ་ཡོད་ན་ལྡོག་ཁྱབ་གྲུབ་པ་ལ་གནོད་པའི་་་
གཏན་ཚིགས་བྱས་པ་ལྟ་བུ་ཁོ་ནའི་དབང་དུ་བྱས་པ་ཡིན་ནོ་ཞེ་ན། དེ་ཡང་མི་རིགས་ཏེ།
གཞུང་འདི་གཏན་ཚིགས་སྤྱིའི་དབང་དུ་བྱས་པ་ཡིན་པར་གཞུང་གོང་འོག་གི་འབྲེལ་པ་ལས་་་
གསལ་བར་རྟོགས་ནུས་པའི་ཕྱིར། གཞུང་འདིའི་དགོངས་པ་འགྲེལ་བ ཤད་གཉིས་ཀྱིས་བཤད་
པ་ལྟར་ན། སློབ་དཔོན་དབང་ཕྱུག་སྡེ་ན་རེ། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་
• 101 •



སྒྲུབ་ངག་གི་ཡན་ལག་ཏུ་དཔེ་བཀོད་པ་དོན་མེད་པར་ཐལ། བྱས་རྟགས་ཀྱིས་དེ་སྒྲུབ་ཀྱི་ཁྱབ་
པ་གསར་དུ་རྟོགས་པ་བྱས་མི་རྟག་གི་འབྲེལ་པ་ངེས་པ་ལ་ལྟོས་དགོས་པའི་ཕྱིར་ཞེ་ན། མ་་་
ཁྱབ་སྟེ། བྱས་རྟགས་ཀྱིས་དེ་སྒྲུབ་ཀྱི་ཁྱབ་པ་བསྟན་པ་ཙམ་གྱི་ཆེད་དུ་བྱས་རྟགས་ཀྱིས་དེ་སྒྲུབ་
ཀྱི་སྒྲུབ་ངག་གི་ཡན་ལག་ཏུ་དཔེ་བཀོད་པ་དོན་ཡོད་པའི་ཕྱིར། དེའི་དོན་ཡོད་པ་ལ་དགོངས་
ནས། སློབ་དཔོན་ཕྱོགས་གླང་གིས་བྱས་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་འགྲུབ་པ་ལ། བྱས་
རྟགས་ཀྱིས་དེ་སྒྲུབ་ཀྱི་སྒྲུབ་ངག་གི་ཡན་ལག་ཏུ་མི་མཐུན་དཔེ་གཞི་གྲུབ་པ་ངེས་པར་འགོད་མི་
དགོས་པར། ཀུན་བཏུས་དང་རིགས་སྒོ་ལས་བཤད་པའི་ཕྱིར་ཏེ། རང་འགྲེལ་ལས། མེད་
ན་མི་འབྱུང་བ་དེ་ཉིད་དཔེ་དག་གིས་རབ་ཏུ་སྟོན་ཏོ། །ཞེས་དང༌། ཤཱཀྱར། རང་བཞིན་་་
འབྲེལ་པ་མེད་ན་མི་འབྱུང་བ་ཞེས་བྱ་བ་དེ་ཉིད་ཆོས་མཐུན་པ་དང༌། ཆོས་མི་མཐུན་པའི་་་
དཔེ་དག་གིས་རབ་ཏུ་སྟོན་ཏོ། །ཞེས་དང་། བྲམ་ཟེར། དེའི་ཕྱིར་དེའི་བདག་ཉིད་དང་།
དེ་ལས་བྱུང་བའི་རྒྱུ་མཚན་གྱིས་རྗེས་སུ་འགྲོ་བ་དང་། ལྡོག་པ་དག་སྟོན་པ་ནི་ཆོས་མཐུན་པ་
དང་། ཆོས་མི་མཐུན་པའི་དཔེ་དག་གིས་བྱ་བ་ཡིན་ནོ། །སློབ་དཔོན་ཕྱོགས་ཀྱི་གླང་པོའི་་་
དགོངས་པ་ཡང་འདི་ཉིད་ཡིན་ནོ། །ཞེས་སྟོན་པ་ནི། དེའི་ཕྱིར། ཞེས་བྱའོ། ཞེས་་་་་
གསུངས་པའི་ཕྱིར། ཀུན་བཏུས་དང་རིགས་སྒོ་ལས་ཇི་སྐད་བཤད་པ་ཡོད་དེ། ཀུན་བཏུས་་
རང་འགྲེལ་ལས། ཕྱོགས་ཀྱི་ཆོས་ནི་རྒོལ་བ་ཞེས་སྔར་དྲངས་པ་དང༌། རིགས་སྒོ་ལས། དེ་
མེད་པས་དེ་ལ་མི་འཇུག་པའི་ཕྱིར། ཞེས་གཞི་སྤོང་བའི་ལུང་གསུངས་པའི་ཕྱིར། ལུང་འདི་
གཞི་སྤོང་བའི་ལུང་དུ་འགྱུར་ཚུལ་ནི། ཁོ་ན་རེ། གང་རྟག་ན་མ་བྱས་པས་ཁྱབ། དཔེར་ན་
དངོས་གྱུར་གྱི་ནམ་མཁའ་བཞིན། སྒྲ་ནི་བྱས་ཞེས་པའི་ངག་ལ་བརྟེན་ནས་བྱས་རྟགས་ཀྱིས་་
སྒྲ་མི་རྟག་པར་སྒྲུབ་པའི་ལྡོག་ཁྱབ་འགྲུབ་པ་མི་སྲིད་པར་ཐལ། དངོས་གྱུར་གྱི་ནམ་མཁའ་་་
རྟག་པ་མ་ཡིན་པའི་ཕྱིར་ཞེ་ན། མ་ཁྱབ་སྟེ། སློབ་དཔོན་ཕྱོགས་གླང་གིས་བྱས་རྟགས་ཀྱིས་སྒྲ་
མི་རྟག་པར་སྒྲུབ་པའི་ལྡོག་ཁྱབ་འགྲུབ་པ་ལ། བྱས་རྟགས་ཀྱིས་དེ་སྒྲུབ་ཀྱི་སྒྲུབ་ངག་གི་ཡན་་་་
ལག་ཏུ་མི་མཐུན་དཔེ་གཞི་གྲུབ་ངེས་པར་འགོད་དགོས་པ་དགག་པའི་ཆེད་དུ། རིགས་སྒོར།
དེ་མེད་པས་དེ་ལ་མི་འཇུག་པའི་ཕྱིར། ཞེས་བཤད་པ་གང་ཞིག དེ་འདྲའི་སྒྲུབ་ངག་བཀོད་
པའི་ཚེ། དངོས་འགྱུར་གྱི་ནམ་མཁའ་བྱས་པ་ལ་འཇུག་གམ་སྙམ་པའི་དོན་འགྱུར་གྱི་ཐེ་ཚོམ་
སྐྱེས་པ་མེད་པའི་ཕྱིར་ཏེ། དངོས་གྱུར་གྱི་ནམ་མཁའ་མེད་པའི་ཕྱིར། ཞེས་པ་སྟེ། རང་་་་
• 102 •



འགྲེལ་ལས། དེ་ལ་རབ་ཏུ་བསྟན་ན་ཡང་ཆོས་མི་མཐུན་དཔེ་གཞིས་ཅི་ཞིག་བྱ་སྙམ་དུ་་་་་
དགོངས་ཤིང་། གཞི་སྤོང་བར་མཛད་དེ་ཞེས་དང༌། ཤཱ་ཀྱར། དེ་ལ་སློབ་དཔོན་གྱི་གཞི་་་་
སྤོང་བའི་ཕྱིར། དེའི་ཐེ་ཚོམ་ཉིད་ཀྱང་མེད་དེ། དེ་མེད་པས་དེ་ལ་མི་འཇུག་པའི་ཕྱིར།
ཞེས་བཤད་དོ། །ཞེས་གསུངས་པས་གྲུབ་པའི་ཕྱིར། དེས་ན་བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་ལྡོག་ཁྱབ་འགྲུབ་པ་ལ་བྱས་རྟགས་ཀྱིས་དེ་སྒྲུབ་ཀྱི་སྒྲུབ་ངག་གི་ཡན་ལག་ཏུ་མི་མཐུན་
དཔེ་གཞི་གྲུབ་ངེས་པར་འགོད་མི་དགོས་ཏེ། གང་རྟག་ན་མ་བྱས་པས་ཁྱབ། དཔེར་ན།
དངོས་འགྱུར་གྱི་ནམ་མཁའ་བཞིན། སྒྲ་ནི་བྱས་ཞེས་པའི་ངག་ལ་བརྟེན་ནས་ཀྱང་། བྱས་་་
རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་རྟོགས་པ་སྲིད་པའི་ཕྱིར། དེ་བཞིན་དུ་དུ་བའི་
རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་ལྡོག་ཁྱབ་གྲུབ་པ་ལ། དུ་བའི་རྟགས་ཀྱིས་དུ་་
ལྡན་ལ་ལ་མེ་ཡོད་པར་སྒྲུབ་པའི་སྒྲུབ་ངག་གི་ཡན་ལག་ཏུ་མི་མཐུན་དཔེ་གཞི་གྲུབ་ངེས་པར་་་
འགོད་མི་དགོས་ཏེ། གང་དུ་མེ་མེད་ན་དུ་བ་མེད་པས་ཁྱབ། དཔེར་ན་རི་བོང་རྭ་བཞིན།
དུ་ལྡན་ལ་ལ་ནི་དུ་བ་ཡོད། ཞེས་པའི་ངག་ལ་བརྟེན་ནས་ཀྱང༌། དུ་བའི་རྟགས་ཀྱིས་དུ་ལྡན་
ལ་ལ་མེ་ཡོད་པར་སྒྲུབ་པའི་ལྡོག་ཁྱབ་གྲུབ་པ་སྲིད་པའི་ཕྱིར། འོ་ན། བུམ་པ་ཚད་མས་མ་་་
དམིགས་པའི་རྟགས་ཀྱིས་བུམ་པ་ཚད་མས་མ་དམིགས་པའི་ས་ཕྱོགས་སུ་བུམ་པ་མེད་པར་སྒྲུབ་
པའི་སྒྲུབ་ངག་གི་ཡན་ལག་ཏུ་གཞི་མ་གྲུབ་ཀྱི་མི་མཐུན་དཔེ་ཡང་བཀོད་པ་ལ་བརྟེན་ནས། །
བུམ་པ་ཚད་མས་མ་དམིགས་པའི་རྟགས་ཀྱིས་དེའི་ས་ཕྱོགས་སུ་དེ་མེད་པར་སྒྲུབ་པའི་ལྡོག་་་་
ཁྱབ་རྟོགས་པ་སྲིད་དམ་ཞེ་ན། མི་སྲིད་དེ། སྦྱོར་བ་སྐོར་གཅིག་པོ་དེའི་མི་མཐུན་དཔེ་ཡང་
དག་ཡིན་ན། ཡོད་དགོས་པའི་ཕྱིར། དེ་སྐད་དུ་སྨྲ་བ་ལ། སྦྱོར་བ་སྐོར་གཅིག་པོ་དེའི་ལྡོག་
ཁྱབ་གྲུབ་པ་ལ་སྦྱོར་བ་སྐོར་གཅིག་པོ་དེའི་སྒྲུབ་ངག་གི་ཡན་ལག་ཏུ་མི་མཐུན་དཔེ་གཞི་གྲུབ་་་
ངེས་པར་འགོད་དགོས་པར་མི་འདོད་དེ། གང་བུམ་པ་ཡོད་ན་བུམ་པ་ཚད་མས་དམིགས་་་་
པས་ཁྱབ། བུམ་པ་ཚད་མས་མ་དམིགས་པའི་ས་ཕྱོགས་ན་ནི། བུམ་པ་ཚད་མས་མ་དམིགས་
སོ། །ཞེས་པའི་ངག་ལ་བརྟེན་ནས་ཀྱང་། སྦྱོར་བ་སྐོར་གཅིག་པོ་དེའི་ལྡོག་ཁྱབ་རྟོགས་པ་་་
སྲིད་པའི་ཕྱིར། རྟགས་གཉིས་པ་ལྷག་མ་རྣམས་ཀྱིས་དེའི་འཕྲོས་དོན་འཆད་པ་གྲུབ་སྟེ།
རྐང་པ་ཕྱེད་དང་གསུམ་གྱིས་དཔེ་ལ་འབྲེལ་པ་བསྟན་པའི་དགོས་པ་དང་། དེ་ནས་རྐང་པ་་་
ཕྱེད་གཉིས་ཀྱིས་བྱས་མི་རྟག་གི་འབྲེལ་པ་ཤེས་ཟིན་མ་བརྗོད། སྒྲ་བྱས་པར་མི་ཤེས་ཤེས་རུང་
• ] 03 •



དུ་ཡོད་པའི་རྒོལ་བའི་ངོར། བྱས་མི་རྟག་གི་འབྲེལ་པ་ཤེས་པའི་ཕྱིར་དུ། བྱས་མི་རྟག་གི་་་
འབྲེལ་པ་བརྗོད་མི་དགོས་པ་དང་། དེ་ནས་བློ་ཀ་གཅིག་གིས་དེ་འདྲའི་རྒོལ་བ་དེས། བྱས་
མི་རྟག་གི་འབྲེལ་པ་ཤེས་ཟིན་མ་བརྗེད་ཀྱང་། དེའི་ངོར་དེའི་འབྲེལ་པ་བརྗོད་དགོས་པར་་་་
བསྟན་པའི་ཕྱིར། འདིའི་རྟགས་གཉིས་པ་དེར་ཐལ། རྐང་པ་ཕྱེད་དང་གཉིས་པོས་དེ་འདྲའི་
རྒོལ་བའི་ངོར། བྱས་རྟགས་ཀྱིས་འབྲེལ་པ་དང་སྒྲ་བྱས་པ་གཉིས་ཀྱི་ནང་ནས། སྒྲ་བྱས་པར་
ཤེས་པའི་ཕྱིར་དུ། སྒྲ་བྱས་པར་སྒྲུབ་པའི་གཏན་ཚིགས་འབའ་ཞིག་བརྗོད་པས་ཆོག་པའི་རྒྱུ་
མཚན་གྱིས་དེའི་ངོར་བྱས་མི་རྟག་གི་འབྲེལ་པ་ཤེས་པའི་ཕྱིར་དུ། འབྲེལ་པ་དེ་བརྗོད་མི་་་་་
དགོས་པར་བསྟན་པའི་ཕྱིར། རྩ་རྟགས་གསུམ་པ་དེར་ཐལ། ཟློ་ཀ་གཅིག་པོ་དེས་རྒོལ་བ་་་
དེའི་ངོར་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་བརྗོད་པའི་་་
ཡན་ལག་ཏུ་བྱས་མི་རྟག་གི་འབྲེལ་པ་བརྗོད་དགོས་པའི་རྒྱུ་མཚན་གྱིས་དེའི་ངོར་བྱས་མི་རྟག་
གི་འབྲེལ་པ་བརྗོད་དགོས་པར་བསྟན་པའི་ཕྱིར། དེ་ལྟ་ནའང་རྒོལ་བ་དེའི་ངོར་བྱས་རྟགས་་
ཀྱིས་སྒྲ་མི་རྟག་པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་གཉིས་ཀ་དངོས་སུ་བརྗོད་མི་དགོས་
པར་གང་རུང་གཅིག་དངོས་སུ་བརྗོད་པ་ལ་བརྟེན་ནས་གཉིས་ཀ་དྲན་པར་ནུས་པར་བསྟན་་་
པའི་ཕྱིར། དེ་ནུས་པའང་ཡིན་ཏེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་་་་་
དངོས་སུ་འཇལ་བའི་ཚད་མས་དེ་སྐོར་གྱི་ལྡོག་ཁྱབ་ཤུགས་ལ་རྟོགས། དེ་སྐོར་གྱི་ལྡོག་ཁྱབ་་་
དངོས་སུ་འཇལ་བའི་ཚད་མས། དེ་སྐོར་གྱི་རྗེས་ཁྱབ་ཤུགས་ལ་རྟོགས་པའི་ཕྱིར། ཁ་ཅིག །
བྱས་མི་རྟག་གི་འབྲེལ་པ་དང་། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཁྱབ་པ་ལ་ངེས་་་
དཀའ་སླ་མེད་ཅེས་ཟེར་བ་མི་འཐད་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཁྱབ་པ་་་
རྟོགས་པ་ལ། བྱས་མི་རྟག་གི་འབྲེལ་པ་ངེས་པ་སྔོན་དུ་འགྲོ་དགོས་པའི་ཕྱིར། གཞན་ཡང་།
དེ་མི་འཐད་པར་ཐལ། བྱས་མི་རྟག་གི་འབྲེལ་པ་ཤེས་ཟིན་མ་བརྗེད། སྒྲ་བྱས་པར་མི་ཤེས་
ཤེས་རུང་དུ་ཡོད་པའི་རྒོལ་བ་ལ། སྦྱོར་བ་སྐོར་གཅིག་པོ་དེའི་ཁྱབ་པ་བརྗོད་པའི་ཡན་ལག་ཏུ་
བྱས་མི་རྟག་གི་འབྲེལ་པ་བརྗོད་དགོས་ཤིང༌། དེ་ལ་དེ་འདྲའི་འབྲེལ་པ་བརྗོད་པའི་ཡན་ལག་
ཏུ་དེ་འདྲའི་འབྲེལ་པ་བརྗོད་མི་དགོས་པས་གྲུབ་པའི་ཕྱིར། ཁ་ཅིག དེ་ཉིད་ཀྱི་ཕྱིར་ཞེས་་་
སོགས་ཀྱི་གཞུང་འདི་ཉིད་བྱས་མི་རྟག་གི་འབྲེལ་པ་ཤེས་ནས་བརྗེད་པའི་དབང་དུ་བྱས་པ་་་
ཡིན་ནོ། །ཞེ་ན། མི་རིགས་ཏེ། དེ་འདྲའི་འབྲེལ་པ་བརྗེད་པའི་གང་ཟག་ཡིན་ན། དེ་ཤེས་
• 104 •



པའི་གང་ཟག་མ་ཡིན་དགོས་པའི་ཕྱིར། རྩ་རྟགས་གསུམ་པ། དེ་ཕྱིར་རྒྱུ་དང་། ཞེས་སོགས་
ཀྱིས་དགག་རྟགས་ཀྱི་ཁྱབ་པ་འགྲུབ་ཚུལ་འཆད་པ་གྲུབ་སྟེ། མེ་མེད་པའི་རྟགས་ཀྱིས་མེ་ཚད་
མས་མ་དམིགས་པའི་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་ལྡོག་ཁྱབ་གྲུབ་པ་མེ་མེད་
པ་དང་། དུ་བ་མེད་པའི་འབྲེལ་པ་ལ་ལྟོས་པར་གྲུབ་སྟེ། དུ་བའི་རྟགས་ཀྱིས་དུ་ལྡན་ལ་ལ་མེ་
ཡོད་པར་སྒྲུབ་པའི་ལྡོག་ཁྱབ་འགྲུབ་པ་མེ་དུའི་འབྲེལ་པ་ལ་ལྟོས་པ་དེའི་ཕྱིར། ཤིང་མེད་པའི་
རྟགས་ཀྱིས་ཤིང་ཚད་མས་མ་དམིགས་པའི་ས་ཕྱོགས་ན་ཤ་པ་མེད་པར་སྒྲུབ་པའི་ལྡོག་ཁྱབ་་་་
འགྲུབ་པ། ཤིང་མེད་པ་དང་ཤ་པ་མེད་པའི་འབྲེལ་པ་ལ་ལྟོས་པར་གྲུབ་སྟེ། ཤ་པའི་རྟགས་
ཀྱིས་ཤ་པ་སྒུར་ཀྱོག་པོ་ཤིང་དུ་སྒྲུབ་པའི་ལྡོག་ཁྱབ་འགྲུབ་པ་ཤ་པ་དང་ཤིང་གི་འབྲེལ་པ་ལ་་་་
ལྟོས་པ་དེའི་ཕྱིར། བུམ་པ་ཚད་མས་མ་དམིགས་པའི་རྟགས་ཀྱིས་བུམ་པ་ཚད་མས་མ་་་་་
དམིགས་པའི་ས་ཕྱོགས་སུ་བུམ་པ་མེད་པར་སྒྲུབ་པའི་ལྡོག་ཁྱབ་འགྲུབ་པ་དེ། བུམ་པ་ཚད་་་་
མས་མ་དམིགས་པ་དང་བུམ་པ་མེད་པའི་འབྲེལ་པ་ལ་ལྟོས་པ་གྲུབ་སྟེ། བུམ་པ་ཚད་མས་་་
དམིགས་པའི་རྟགས་ཀྱིས་བུམ་པ་ཚད་མས་དམིགས་པའི་ས་ཕྱོགས་སུ་བུམ་པ་ཡོད་པར་སྒྲུབ་་
པའི་ལྡོག་ཁྱབ་འགྲུབ་པ། བུམ་པ་ཚད་མས་དམིགས་པ་དང་བུམ་པ་ཡོད་པའི་འབྲེལ་པ་ལ་་་
ལྟོས་པ་དེའི་ཕྱིར། ཞེས་འགོད་པར་བྱ་བ་ཡིན་པའི་ཕྱིར། དེ་སྐད་སྨྲ་བར་བྱ་ཡི། ཁ་ཅིག
མེ་མེད་པ་ཆོས་ཅན། མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་རྟགས་ཡང་དག་
ཡིན་ཏེ། དེའི་རྒྱུ་མ་དམིགས་པའི་རྟགས་ཡང་དག་ཡིན་པའི་ཕྱིར། ཞེས་འགོད་པ་མི་འཐད་
དེ། དེའི་ཕྱིར་ཞེས་པའི་སྙེག་མཚམས་མ་རྟོགས་པའི་སྐྱོན་ཡོད་པའི་ཕྱིར། །
སྐབས་འདིར་མཐའ་ཅུང་ཟད་དཔྱད་ན། ཁ་ཅིག རང་ཉིད་དེ་སྒྲུབ་ཀྱི་ཚུལ་གསུམ་་་་
གང་ཞིག རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས། དེ་སྒྲུབ་ཀྱི་ཤེས་
འདོད་ཆོས་ཅན་གྱི་སྟེང་དུ་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་དོན་གྲུབ་མ་ཟིན་པ། དེ་སྒྲུབ་ཀྱི་་་
དོན་གྲུབ་ཀྱི་རྟགས་ཡང་དག་གི་མཚན་ཉིད། གཞན་འདྲ་བ་ལ་ཐ་སྙད་གྲུབ་མ་ཟིན་པ། དེ་
སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་དག་གི་མཚན་ཉིད། གཞན་འདྲ་བ་ལ་དེ་སྒྲུབ་ཀྱི་དོན་གྲུབ་
ཟིན་པ་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་གི་མཚན་ཉིད་ཡིན་ཟེར་བ་མི་་་
འཐད་དེ། བྱས་པ་སྒྲ་མི་རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས། སྒྲ་མི་་་
རྟག་པར་སྒྲུབ་པའི་ཤེས་འདོད་ཆོས་ཅན་གྱི་སྟེང་དུ་དེ་སྒྲ་མི་རྟག་པར་སྒྲུབ་པའི་བསྒྲུབ་བྱའི་་་
ཟླ 1 05 •



ཆོས་ཀྱི་དོན་གྲུབ་མ་ཟིན་པ་གང་ཞིག བྱས་པ་སྒྲ་མི་རྟག་པར་སྒྲུབ་པའི་དོན་སྒྲུབ་ཀྱི་རྟགས་་་
ཡང་དག་མ་ཡིན་པའི་ཕྱིར་དང་། བྱས་པ་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱིས་རྟགས་ཡང་
དག་ཡིན་ཀྱང་། བྱས་པ་སྒྲ་མི་རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་དེ་་
སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་དོན་སྒྲུབ་ཟིན་པ་མི་་་་་
འཐད་པའི་ཕྱིར། རྟགས་དང་པོ་དེར་ཐལ། བྱས་པ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་
གང་ཟག་གིས་སྒྲ་སྐད་གཅིག་མར་གྲུབ་མ་ཟིན་པའི་ཕྱིར་ཏེ། དེའི་ངོར་དེ་སྒྲ་སྐད་ཅིག་མར་་་་
སྒྲུབ་པའི་ཕྱོགས་ཆོས་ཡིན་པའི་ཕྱིར་ཏེ། བྱས་པ་སྒྲ་སྐད་ཅིག་མ་དང་མི་རྟག་པ་གཉིས་ཀར་་་
སྒྲུབ་པ་ལ་ཕྱོགས་ཆོས་ཅན་དུ་སོང་བའི་རྒོལ་བ་ཡོད་པའི་ཕྱིར། རྩ་རྟགས་གཉིས་པ་དེར་ཐལ།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན་་་་་
མཚན་ཉིད་ཀྱང་ཡིན་པའི་གཞི་མཐུན་མེད་པའི་ཕྱིར་ཏེ། དེ་ཡོད་ན་སྐད་གཅིག་མ་དེ་དེ་ཡིན་
དགོས་པ་ལ། དེ་དེ་མ་ཡིན་པའི་ཕྱིར་ཏེ། སྐད་གཅིག་མ་བྱས་རྟགས་ཀྱིས་སྒྲ་མི་རྟག་པར་་་
སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་མ་ཡིན་པའི་ཕྱིར་ཏེ། སྐད་གཅིག་མ་དེ་སྒྲུབ་
ཀྱི་རྟགས་ཡང་དག་ཡིན་པའི་ཕྱིར། རྩ་རྟགས་གསུམ་པ་བྱས་པ་སྒྲ་མི་རྟག་པར་སྒྲུབ་པའི་ཐ་་་
སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པ་དེར་ཐལ། བྱས་པ་དེ་སྒྲུབ་ཀྱི་ཐ་སྙད་འབའ་
ཞིག་སྒྲུབ་ཀྱི་རྟགས་ཡང་དག་ཏུ་སོང་བའི་རྒོལ་བ་ཡོད་པའི་ཕྱིར། སྒྲ་སྐད་ཅིག་མར་གྲུབ་ཟིན་
མ་བརྗེད། བྱས་པ་སྒྲ་མི་རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་རྒོལ་བའི་ངོར། བྱས་པ་
སྒྲ་མི་རྟག་པར་སྒྲུབ་པའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཏེ། དེའི་
ངོར་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་གང་ཞིག དེས་སྒྲ་སྐད་ཅིག་མར་གྲུབ་
ཟིན་མ་བརྗེད་པའི་ཕྱིར། འདི་ལ་བརྟེན་ནས་སྒྲ་སྐད་ཅིག་མར་གྲུབ་ཟིན་པའི་བྱས་པ་སྒྲ་མི་་་
རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་རྒོལ་བའི་ངོར། བྱས་པ་སྒྲ་མི་རྟག་པར་སྒྲུབ་པའི་ཐ་
སྙད་འབའ་ཞིག་སྒྲུབ་ཀྱི་རྟགས་ཡང་དག་མ་ཡིན་པར་གྲུབ་སྟེ་ རྒོལ་བ་དེ་ལ་སྒྲ་སྐད་ཅིག་མར་
སྒྲུབ་དགོས་པའི་ཕྱིར། གཞན་ཡང་། སྐད་ཅིག་མ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
དངོས་ཀྱི་བསྒྲུབ་བྱའི་ཆོས་སུ་བཟུང་བྱ་མ་ཡིན་པ་དེར་ཐལ། སྒྲ་སྐད་ཅིག་མ་བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱ་ཡང་དག་མ་ཡིན་པའི་ཕྱིར་ཏེ། དེ་ཚད་མས་གྲུབ་
པའི་གང་ཟག་ཡིན་ན། བྱས་རྟགས་ཀྱིས་སྒྲ་མི་རྟག་པ་ ་ ་སྒྲུབ་པའི་དངོས་ཀྱི་བསྒྲུབ་བྱ་ཡང་་་་་
， } {ji •



དག་ཚད་མས་གྲུབ་པའི་གང་ཟག་ཡིན་མི་དགོས་པའི་ཕྱིར་ཏེ། དེ་ཡིན་ན། སྒྲ་མི་རྟག་པར་
ཚད་མས་གྲུབ་པའི་གང་ཟག་ཡིན་མི་དགོས་པའི་ཕྱིར། ཡང་ཁ་ཅིག་ན་རེ། དེ་སྒྲུབ་ཀྱི་རྒྱུ་མ་
དམིགས་པའི་རྟགས་ཡང་དག་དང་། དེ་སྒྲུབ་ཀྱི་ཁྱབ་བྱེད་མ་དམིགས་པའི་རྟགས་ཡང་དག་་
གང་རུང་ཡིན་ན། དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་དང་། དེ་སྒྲུབ་ཀྱི་ཐ་སྙད་སྒྲུབ་ཀྱི་
རྟགས་ཡང་དག་གཉིས་ཀ་ཡིན་དགོས་ཏེ། རང་འགྲེལ་ལས། རྒྱུ་དང་ཁྱབ་བྱེད་མ་དམིགས་་
པ་ནི། གཉིས་ཀའི་ཡང་གཏན་ཚིགས། ཞེས་གསུངས་པའི་ཕྱིར་ཞེ་ན། མ་ཁྱབ་སྟེ། མེ་་་་
མེད་པ་དེ་མེ་ཚད་མས་མ་དམིགས་པའི་མཚན་མོའི་རྒྱ་མཚོར་དུ་བ་མེད་པ་དང་དུ་བ་ཚད་མས་
མ་དམིགས་པ་གཉིས་ཀར་སྒྲུབ་པའི་རྒྱུ་མ་དམིགས་པའི་རྟགས་ཡང་དག་ཡིན་ཀྱང་། དེ་སྒྲུབ་
ཀྱི་དོན་སྒྲུབ་ཀྱི་རྟགས་ཡང་དག་དང་། དེ་སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་དག་མ་ཡིན་་་་
པའི་ཕྱིར་དང་། རང་འགྲེལ་ཀྱི་ལུང་དོན་ཡང་། མེ་མེད་པ་དེ་མེ་མེད་མཚན་མོའི་རྒྱུ་མཚོར་
དུ་བ་མེད་པར་སྒྲུབ་པའི་རྒྱུ་མ་དམིགས་པའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་དང་།
དུ་བ་ཚད་མས་མ་དམིགས་པར་སྒྲུབ་པའི་རྒྱུ་མ་དམིགས་པའི་དོན་སྒྲུབ་ཀྱི་རྟགས་ཡང་དག་་་་་
དང་། ཤིང་མེད་པ་ ་དེ་ཤིང་ཚད་མས་མ་དམིགས་པའི་ས་ཕྱོགས་སུ་ཤ་པ་མེད་པར་སྒྲུབ་པའི་་
ཁྱབ་བྱེད་མ་དམིགས་པའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་དང༌། ཤུ་པ་ཚད་མས་
མ་ དམིགས ་ པ ར ་ སྒྲུབ་པའི་ཁྱབ་བྱེད་མ་དམིགས་པའི་དོན་སྒྲུབ་ཀྱི་རྟགས་ཡང་དག་ཡིན་ཞེས་་་
པའི་དོན་ཡིན་པའི་ཕྱིར་ཏེ། རྣམ་ངེས་ཊིཀ་ཆེན་ལས། རྒྱུ་མ་དམིགས་པའི་གཏན་ཚིགས་་་་
ཀྱང ་དོན་དང་ཐ་སྙད་གཉིས་ཀ་སྒྲུབ་པ། ཤེས་པར་བྱའོ། དེ་ལ་མེ་མེད་ཀྱི་མཚོའི་སྟེང་དུ་དུ་བ་
མེད་པ་དང་། དུ་བ་དམིགས་བྱེད་ཀྱི་ཚང་མ་བཀག་པ་ ་ གཉིས་ཀ་སྒྲུབ་པས་དོན་དང་ཐ་སྙད་་
གཉིས་ཀ་སྒྲུབ་པར་ཤེས་པར་བྱའོ། །ཞེས་ལེགས་པར་བཤད་པའི་ཕྱིར་རོ།།
རང་ལུགས་ནི། དེ་སྒྲུབ་ཀྱི་དངོས་ ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན： མཚོན་བྱ་
ཡིན་པས་ཁྱབ་པ་ཡང་ཡིན། དེ་སྒྲུབ་ཀྱི་ཚུལ་གསུམ་ཡང་ཡིན་པ་དེ། དེ་སྒྲུབ་ཀྱི་ཐ་སྙད་སྒྲུབ་
ཀྱི་རྟགས་ཡང་དག་གི་མཚན་ཉིད། དེ་སྒྲུབ་ཀྱི་དངོས་ཀྱི་བསྒྲུབ་བའི་ཆོས་སུ་གཟུང་བྱ་ཡིན་ན།
མཚན་ཉིད་ཡིན་པས་ཁྱབ་པ་ཡང་ཡིན། དེ་སྒྲུབ་ཀྱི་ཚུལ་ ་ གསུམ་ཡང་་ཡིན་པ་དེ། དེ་སྒྲུབ་ཀྱི་
དོན་སྒྲུབ་ཀྱི་རྟགས་ཡང་དག་གི་མཚན་ཉིང། ཚིག་སྐྱོན་གཅོད་ན། བྱས་རྟགས་ཀྱིས་སྒྲ་མི་་་
རྟོག་པར་སྒྲུབ་པ་དང་ བྱས་རྟགས་ཀྱིས་སྒྲ སྐད་ཅིག་མར་སྒྲུབ་པ་ལ་སྦྱར་ནས་མཚན་ཉིད་་་
(E）



འཇོག དེ་སྒྲུབ་ཀྱི་རྟགས་ཡང་དག་ཡིན་ན། དེ་སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་དག་དང་།
དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་གང་རུང་ཡིན་པས་མ་ཁྱབ་པ་དང༌། དེ་སྒྲུབ་ཀྱི་དོན་
སྒྲུབ་ཀྱི་རྟགས་ཡང་དག་ཡིན་ན། དེ་སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་དག་མ་ཡིན་དགོས་་་
ཀྱང་། དེ་སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་དག་ཡིན་ན། དེ་སྒྲུབ་ཀྱི་ཐ་སྙད་འབའ་ཞིག་་་
སྒྲུབ་ཀྱི་རྟགས་ཡང་དག་ཡིན་པས་ཁྱབ་པར་ཁས་བླངས་པར་མི་བྱའོ། །རྩ་རྟགས་གསུམ་པ་དེ་
ལྟར་མི་དམིགས་ཞེས་སོགས་ཀྱིས་མ་དམིགས་པའི་རྟགས་ཡང་དག་གི་དབྱེ་བ་འཆད་པ་གྲུབ་སྟེ།
དེ་རྣམས་ཀྱིས་མ་དམིགས་པའི་རྟགས་ཡང་དག་གཙོ་བོ་གསུམ་དུ་བཤད་ཀྱང༌། སྦྱོར་བ་་་་
འགོད་ཚུལ་གྱི་སྒོ་ནས་དུ་མར་དབྱེར་ཡོད་ཅེས་བསྟན་པའི་ཕྱིར། རྩ་རྟགས་བཞི་པ་རྒྱུ་དང་་་་
ཞེས་སོགས་ཀྱིས། སྔ་མ་རྣམས་ཀྱི་དོན་བསྡུ་འཆད་པ་གྲུབ་སྟེ། རྒྱུ་དང་འབྲས་བུའི་དངོས་པོ་
འམ། །རང་བཞིན་ངེས་པར་བྱེད་པ་ལས །མེད་ན་མི་འབྱུང་ངེས་པ་སྟེ། །ཞེས་པ་རྐང་པ་
གསུམ་གྱིས། དེ་ཕྱིར་དེ་ཙམ་ཞེས་སོགས་ཤློ་ཀ་གཅིག་གི་དོན་བསྡུ་དང༌། མ་མཐོང་ལས་མིན་
མཐོང་ལས་མིན། །ཞེས་པས། མི་མཐུན་ཕྱོགས་ལ་མ་མཐོང་བ། །ཞེས་པ་ནས། གཏན་་་
ཚིགས་མེད་སྒྲུབ་ཡིན་ནམ་ཅི། །ཞེས་པའི་བར་གྱི་དོན་བསྡུ་དང་། གཞན་དུ་གཞན་ན་་་་་
གཞན་དག་དང་། །ངེས་པར་ཡོད་པའི་ངེས་པ་གང་། །ཞེས་སོགས་ཀྱིས། དེ་ལྟ་མིན་ན་་་་་
གཅིག་ལོག་པས། །ཞེས་སོགས་ཟློ་ཀ་གཉིས་ཀྱི་དོན་བསྡུ་དེ་འཆད་པའི་ཕྱིར། དེ་ཡང་།
དོན་གཞན་རྒྱུ་མཚན་ཅན་གྱི་ཆོས། །ཡིན་ན་གོས་ལ་ཚོན་བཞིན་ནོ། །ཆོས་དོན་གཞན་གྱི་རྒྱུ་
མཚན་ཅན། །ཡིན་པར་གྱུར་ན་དེ་གཞན་ཉིད། །ཕྱིས་འབྱུང་ཕྱིར་ན་རྒྱུ་ཉིད་མིན། །འབྲས་
བུ་ན་ཡང་ག་ལ་ངེས། །ཞེས་སོགས་འཕྲོས་དོན་བྱེ་བྲག་སྨྲ་བའི་ལུགས་འགོག་པ་ལ་ཡང་སྦྱར་་
དགོས་ཏེ། དེ་མི་སྦྱོར་ན། མི་རྟག་པ་བྱས་པའི་རྒྱུ་ཡིན་ནམ་འབྲས་བུ་ཡིན་ནམ། བྱས་མི་་་
རྟག་འབྲེལ་མེད་ཡིན་ནམ། ཞེས་པའི་བརྟག་པ་བྱས་པ་དོན་མེད་དུ་འགྱུར་བའི་ཕྱིར།
སྐབས་འདིར། རང་འགྲེལ་ལས། རིལ་རྫས་གཅིག་ཏུ་འགྱུར་རོ། །དེས་ན་ལྷན་ཅིག་སྐྱེ་བ་་
དང་འཇིག་པ་དག་དང་ཐམས་ཅད་ལ་ཐམས་ཅད་ཉེ་བར་སྦྱོར་བར་འགྱུར་རོ། །དེ་ལྟ་མ་ཡིན་
ན་གཅིག་ཅེས་བྱ་བ་ཉིད་དུ་མི་འགྱུར་བའམ་མིང་ཐ་དད་པར་ཟད་དེ། དོན་ཁས་བླངས་ནས་
དེ་སྐད་དུ་བརྗོད་པའི་ཕྱིར་རོ། །ཞེས་སོགས་ཀྱི་དོན་དུ་བསམ་ནས་ཁ་ཅིག དངོས་པོ་བུམ་པ་
དང་རྫས་གཅིག་མ་ཡིན་ཏེ། ཡིན་ན། བུམ་སྣམ་རྫས་གཅིག་ཡིན་པར་ཐལ། དངོས་པོ་བུམ་
• 1 08 •



ང་ ་དང་རྫས་གཅིག་ཡིན་པ་གང་ཞིག དེ་ཡིན་ན། བུམ་རྣམ་ངང་ཡང་རྫས་གཅིག་ཡིན་་་་་
དགོས་པ་འི་ཕྱིར། འདོད་ན། བུམ་རྣམ་གཉིས་སྐྱེ་འཇིག་ཅིག་ཆར་བྱེད་པ་དང་། རྒྱུ་ཐམས་
ཅད་ཀྱིས་འབྲས་བུ་ཐམས་ཅད་ལ་་ཕན་འདོགས་པར་ ཐལ། འདོད་པ་དེའི་ཕྱིར། དེས་ན་་་
ཁྱབ་ཆེ་ཆུང་ལ་རྫས་གཅིག་མི་སྲིད་དོ། །ཞེས་ཟེར། འོ་ན། ཤ་ ཤག་ངོ་བོ་གཅིག་ཡིན་པ་ར་་
ཐལ། ཤིང་ཤ་ང་ ་དང་ངོ་བོ་གཅིག་ཡིན། དེ་ཤུག་པ་ ་དང་ཡང་ངོ་བོ་གཅིག་ཡིན་པའི་ཕྱིར།
ཁྱབ་པ་ཁས། རྟགས་དེར་ཐལ། ཤཱར། ཤིང་དེ་ནི་ཤིང་ཤ་པ་ཞེས་བྱ་བ་དེའི་རང་གི་ངོ་བོ་
ཡིན་ནོ། །ཞེས་སོགས་གསུངས་པས་གྲུབ་པའི་ཕྱིར། འོ་ན། རང་འགྲེལ་གྱི་ལུང་དོན་ཇི་ལྟར་
འཆད་ཅེ་ན། དེ་ནི་འདི་ཡིན་ཏེ། བྱས་མི་རྟག་རྫས་གཞན་ཡིན་པར་ཐལ། དེ་གཉིས་སྔ་་་
ཕྱིར་སྐྱེས་པའི་ཕྱིར། རྟགས་ཁས། མ་ཁྱབ་ན། རྫས་ཐ་དད་མི་སྲིད་པར་ཐལ། བྱས་མི་་་་
རྟག་སྔ་ཕྱིར་སྐྱེས་ཀྱང་དེ་གཉིས་རྫས་ཐ་དད་མ་ཡིན་པའི་ཕྱིར། འདོད་ན། དངོས་པོ་ཐམས་
ཅད་རྫས་གཅིག་ཡིན་པར་ཐལ། འདོད་པ་དེའི་ཕྱིར། གྲངས་ཅན་གྱིས་འདོད་དེ། དངོས་
པོ་ཐམས་ཅད་སྤྱི་གཙོ་བོའི་ངང་དུ་བདག་ཉིད་གཅིག་པ་འི་ཕྱིར། ཞེས་ཟེར་ན། འོ་ན།
དངོས་པོ་ཐམས་ཅད་སྐྱེ་འཇིག་ཅིག་ཆར་བྱེད་པ་དང་། རྒྱུ་ཐམས་ཅད་ཀྱིས་འབྲས་བུ་ཐམས་
ཅད་ལ་ཕན་འདོགས་པར་ཐལ། དངོས་པོ་ཐམས་ཅད་ཀྱི་རང་བཞིན་གཅིག་ཡིན་པའི་ཕྱིར།
ཞེས་པའོ།།
(ལྔ་པ) འབྲེལ་པ་ངེས་བྱེད་ཀྱི་ཚད་མ་རྒྱས་པར་བཤད་པ།
༡
སྒྲུབ་རྟགས་ཀྱི་འབྲེལ་པ་ངེས་བྱེད་ཀྱི་ཚང་མ་བཤད་པ།
༡.
འབྲས་རྟགས་ཀྱི་འབྲེལ་པ་ངེས་བྱེད་ཀྱི་ཚད་མ་འཆད་པ།
འོ་ན། རྟགས་མི་མཐུན་ཕྱོགས་ལ་མ་མཐོང་བ་ཙམ་གྱིས་ལྡོག་ཁྱབ་མི་འགྲུབ་པར་ལྡོག་
ཁྱབ་འགྲུབ་པ་འབྲེལ་པ་ངེས་པ་ལ་ལྟོས་པ་དེ་ལྟར་ཡིན་ན། འབྲེལ་པ་ངེས་བྱེད་ཀྱི་ཚད་མ་དེ་
ཇི་ལྟ་བུ་ཡིན་ཞེ་ན། དེ་ཉིད་གཞུང་གིས་བསྟན་ཚུལ་ཡོད་དེ། སྒྲུབ་རྟགས་ཀྱི་འབྲེལ་པ་ངེས་
• {：jt •



བྱེད་ཀྱི་ཚད་མ་དང་། དགག་རྟགས་ཀྱི་འབྲེལ་པ་ངེས་བྱེད་ཀྱི་ཚད་མ་གཉིས་ཡོད་ཅིང་། །
དང་པོ་ལའང་གཉིས་ཡོད་པ་ལས། དང་པོ་འབྲས་རྟགས་ཀྱི་འབྲེལ་པ་ངེས་བྱེད་ཀྱི་ཚད་མ་་་་
འཆད་པ་ལ། མེ་ཡི་འབྲས་བུ་དུ་བ་སྟེ། །འབྲས་བུ་ཆོས་ཀྱི་རྗེས་འཇུག་ཕྱིར། །དེ་མེད་པར་
ནི་དེ་ཡོད་ན། །རྒྱུ་དང་ལྡན་པ་ལས་འདས་འགྱུར། །རྒྱུ་མེད་གཞན་ལ་མི་ལྟོས་ཕྱིར། །རྟག་
ཏུ་ཡོད་པའམ་མེད་པར་འགྱུར། །དངོས་པོ་རྣམས་ནི་རེས་འགའ་ཞིག །འབྱུང་བ་ལྟོས་པ་་་
ལས་ཡིན་ནོ། །གལ་ཏེ་བརྒྱ་བྱིན་སྤྱི་བོ་མེའི། །རང་བཞིན་ཡིན་ན་དེ་ཉིད་མེ། །འོན་ཏེ་དེ་་
མེའི་རང་བཞིན་མིན། །ཇི་ལྟར་ངེ་ལས་ ་ུ་བ་འབྱུང༌། །དུ་བ་རྒྱུ་ཡི་རང་བཞིན་མེ། །དེ་ཡི་
ནུས་པའི་བྱེ་བྲག་ལྡན། །དུ་བ་དུ་བའི་རྒྱུ་མིན་ལས། །འབྱུང་ན་དེ་ནི་རྒྱུ་མེད་འགྱུར། །རྗེས་
སུ་འགྲོ་དང་ལྡོག་པ་ལས། །གང་ཞིག་གང་གི་རྗེས་འགྲོར་མཐོང་། །དེ་ཡི་རང་བཞིན་དེ་རྒྱུ་
ཅན། །དེ་ཕྱིར་མི་མཐུན་ལས་མི་འབྱུང་། །ཞེས་གསུངས་ཤིང༌། རང་བཞིན་རྟགས་ཀྱི་་་་
འབྲེལ་པ་ངེས་བྱེད་ཀྱི་ཚད་མ་འཆད་པ་ལ། རང་བཞིན་ལ་ཡང་ཞེས་པ་མན་ཆད་གསུངས་་་་
པའི་ཕྱིར། དང་པོ་གྲུབ་སྟེ། བློ་ཀ་དང་པོ་གཉིས་ཀྱིས་མེ་དུའི་འབྲེལ་པ་ངེས་བྱེད་ཀྱི་ཚད་མ་
རྒྱས་པར་བཤད་པ་དང༌། གལ་ཏེ། ཞེས་སོགས་ཀྱིས་དེ་ཉིད་ཀྱི་དོན་བསྡུ་འཆད་པའི་ཕྱིར།
དང་པོ་རྒྱས་པར་བཤད་པ་གྲུབ་སྟེ། དུ་བ་ཆོས་ཅན། མེའི་འབྲས་བུ་ཡིན་ཏེ། མེ་ཕན་་་་་་
འདོགས་བྱེད་དུ་ཡོད་མེད་ཀྱིས་རྗེས་སུ་འགྲོ་ལྡོག་བྱེད་པའི་ཕྱིར། མ་གྲུབ་ན། དུ་བ་རྒྱུད་མེད་
དུ་འབྱུང་བར་ཐལ་ཞིང་། དེ་འདོད་ན། དུ་བ་རྟག་ཏུ་ཡོད་པའམ་ ཡོད་པའི་དུས་མི་སྲིད་
པ་གང་རུང་དུ་ཐལ་བར་འགྱུར་ལ། ཁྱབ་པའི་རྒྱུ་མཚན་ནི། རེས་འགའ་སྐྱེས་པའི་དངོས་པོ་
ཡིན་ན། རང་རྒྱུ་ལ་ལྟོས་པའི་ཆ་ནས་ཡིན་པའི་ཕྱིར། ཞེས་པའི་དོན་ཡིན་པའི་ཕྱིར་ཏེ།
རང་འགྲེལ་ལས། འོ་ན། གལ་ཏེ་མཐོང་བ་དང་མ་མཐོང་བ་དག་རྗེས་སུ་འགྲོ་བ་དང་ལྡོག་
པ་རྟོགས་པའི་རྟེན་མ་ཡིན་ན། ཅི་ལྟར་དུ་བས་མེ་མི་འཁྲུལ་ལོ། །ཞེས་བྱ་བར་རྟོགས་ཞེ་ན།
འདི་ལྟར་མེའི་འབྲས་བུ་དུ་བ་སྟེ། །ཞེས་གསུངས་ཤིང་། ཤཱར་ཡང་། དེ་ལྟར་གསུངས་པའི་
ཕྱིར། དེ་ལྟར་འགོད་ཀྱི། ཁ་ཅིག མེ་ཡོད་མེད་ཀྱི་རྗེས་སུ་འགྲོ་ལྡོག་བྱེད་པ་རྟགས་སུ་འགོད་
པ་མི་རིགས་ཏེ། ཆོས་གང་དང་གང་གི་ལྡོག་པ་རྣམས་ཆོས་དེ་དང་དེ་ཡོད་མེད་ཀྱི་རྗེས་སུ་་་
འགྲོ་ལྡོག་བྱེད་པའི་ཕྱིར། མེ་དུའི་རྒྱུ་འབྲས་ངེས་པ་ལ། ཚད་མ་དུ་མ་དགོས་པ་ནི་མ་ཡིན་ཏེ།
དུ་བ་མེ་ལས་སྐྱེ་བར་མཐོང་བའི་མངོན་སུམ་ཚད་མ་གཅིག་གིས་ཀྱང་མེ་དུ་རྒྱུ་འབྲས་སུ་འགྲུབ་
• 1 1 0 •



པའི་ཕྱིར། ཁོ་ན་རེ། མ་གྲུབ་སྟེ། དེ་གཉིས་རྒྱུ་འབྲས་སུ་འགྲུབ་པ་ལ། དང་པོར་མེ་་་་་
དམིགས་མངོན་སུམ་དང་། དེའི་རྗེས་སུ་དུ་དམིགས་མངོན་སུམ་གཅིག་སྟེ་གཉིས་ངེས་པར་
དགོས་པའི་ཕྱིར་ཞེ་ན། འོ་ན། བུམ་པས་ཆུ་སྐྱོར་བར་མཐོང་བའི་མངོན་སུམ་ཚད་མ་གཅིག་
གིས་བུམ་པས་ཆུ་སྐྱོར་བར་འགྲུབ་པ་མི་སྲིད་པར་ཐལ། དེ་འགྲུབ་པ་ལ་ཡང་དང་པོར་བུམ་པ་
དམིགས་པའི་མངོན་སུམ་གཅིག་དང་། དེའི་རྗེས་སུ་ཆུ་དམིགས་པའི་མངོན་སུམ་གཅིག་སྟེ་་་
གཉིས་ངེས་པར་དགོས་པའི་ཕྱིར། རྟགས་ཁྱབ་ཁས། ཁོ་ན་རེ། མི་མཚུངས་ཏེ། མེ་དུ་རྒྱུ་
འབྲས་ཡིན་ལ། བུམ་པ་དང་རང་ནང་གི་ཆུ་རྒྱུ་འབྲས་མ་ཡིན་པའི་ཕྱིར་ཞེ་ན། རྟགས་མ་་་
གྲུབ་སྟེ། བུམ་པ་དེ་རང་ནང་གི་ཆུ་ཐུར་དུ་མི་ལྟུང་བར་བྱེད་པ་པོ་ཡིན་པའི་ཕྱིར། འོ་ན། །
མེ་དུ་རྒྱུ་འབྲས་སུ་འགྲུབ་པ་ལ་ཚད་མ་ཕྲུགས་གསུམ་ལ་སོགས་པ་དགོས་པར་བཤད་པ་མི་་་་་
འཐད་པར་ཐལ་ལོ། །ཞེ་ན། སྐྱོན་མེད་དེ། མངོན་སུམ་ཚད་མ་གིས་མེ་དུ་རྒྱུ་འབྲས་སུ་་་་་
འགྲུབ་ཀྱང་། དུ་བ་རྒྱུ་མེད་དུ་འཛིན་པ་དང་། མི་མཐུན་པ་རྒྱུར་འཛིན་པའི་ལོག་རྟོག་་་་
འགོག་པའི་དབང་དུ་བྱས་ནས་ཚད་མ་ཕྲུགས་གསུམ་ལ་སོགས་པ་བཤད་པའི་ཕྱིར་ཏེ། དང་
པོར་མེ་དུ་གཉིས་ཀ་མ་དམིགས་པའི་དག་འཛིན་མངོན་སུམ་གཅིག དེའི་རྗེས་སུ་མེ་ཁོ་ན་་་་་
གསར་དུ་དམིགས་པའི་མངོན་སུམ་གཅིག དེའི་རྗེས་སུ་དུ་བ་ཡུལ་གཞན་ནས་འོངས་པ་ལྟ་བུ་
མ་ཡིན་པར་གཞི་དེར་གསར་དུ་དམིགས་པའི་མངོན་སུམ་གཅིག དེའི་རྗེས་སུ་མེ་དུ་གཉིས་ཀ་
དམིགས་པའི་མངོན་སུམ་གཅིག དེའི་རྗེས་སུ་མེ་མ་དམིགས་པའི་མངོན་སུམ་གཅིག དེའི་་
རྗེས་སུ་དུ་བ་ཡུལ་གཞན་དུ་སོང་བ་ལྟ་བུ་མ་ཡིན་པར། གཞི་དེ་ཉིད་དུ་གསར་དུ་མ་དམིགས་
པའི་མངོན་སུམ་གཅིག་སྟེ་ཚད་མ་ཕྲུགས་གསུམ་ལ་བརྟེན་ནས་ལོག་རྟོག་གཉིས་པོ་དེ་ཁེགས་
པའི་ཕྱིར། སྔར་དུ་བ་མ་དམིགས་པའི་དག་འཛིན་མངོན་སུམ་ཚད་མ་གཅིག་དང་། དེའི་་་
རྗེས་སུ་དུ་བ་དམིགས་པའི་མངོན་སུམ་ཚད་མ་གཉིས་ཀྱི་བྱེད་པ་ལ་བརྟེན་ནས་དུ་བ་རྒྱུ་མེད་དུ་
འཛིན་པའི་ལོག་རྟོག་དེ་ཁེགས། ཚད་མ་ཟུང་ཕྱི་མ་གཉིས་ཀྱི་བྱེད་པ་ལ་བརྟེན་ནས་མི་མཐུན་
པ་རྒྱུར་འཛིན་པའི་ལོག་རྟོག་ཁེགས་པའི་ཕྱིར། དང་པོ་དེར་ཐལ། དེ་གཉིས་ཀྱི་བྱེད་པ་ལ་་
བརྟེན་ནས་དུ་བ་རེས་འགའ་བའི་དངོས་པོར་འགྲུབ་པའི་ཕྱིར། གཉིས་པ་དེར་ཐལ། དེ་་་
གཉིས་ཀྱི་བྱེད་པ་ལ་བརྟེན་ནས་དུ་བ་མེས་ཕན་འདོགས་སྟོབས་ཀྱིས་མེ་ཡོད་མེད་ཀྱི་རྗེས་སུ་་་
འགྲོ་ལྡོག་བྱེད་པར་འགྲུབ་པའི་ཕྱིར། དེ་ཡང་མེ་དུ་རྒྱུ་འབྲས་ཀྱི་འབྲེལ་པ་མངོན་སུམ་ཚད་་་
• ] 2 ] •



མའི་སྟོབས་ཀྱིས་འགྲུབ་ཅེས་བྱ་ཡི། རྒྱུ་འབྲས་ཀྱི་འབྲེལ་པ་མངོན་སུམ་ཚད་མས་དངོས་སུ་་་་
གྲུབ་པ་ནི་མ་ཡིན་ཏེ། རྒྱུ་འབྲས་ཀྱི་འབྲེལ་པ་རྟོག་པས་བཏགས་པའི་སྤྱི་མཚན་ཡིན་པའི་ཕྱིར།
བརྟག་པ་མཐའ་བཟུང་གི་སྐབས་སུ་རྒྱུ་མེད་ལས་སྐྱེས་ན་རྟག་ཏུ་ཡོད་པས་ཁྱབ་པ་དང་མེད་་་་
པས་ཁྱབ་པ་གཉིས་ཀ་ཁས་བླངས་བར་བྱ་ཡི། ཁ་ཅིག ཐལ་བ་གང་རུང་གཅིག་འཕེན་པའི་
ཚུལ་བསྟན་པ་ཡིན་གྱི། གཉིས་ཀ་བརྗོད་མི་རིགས་ཟེར་བ་མི་འཐད་དེ། རྟག་དངོས་ཡིན་ན་
བྱས་པ་ཡིན་པས་ཁྱབ། དེ་ཡིན་ན་བྱས་པ་མ་ཡིན་པས་ཀྱང་ཁྱབ་པའི་ཕྱིར། དང་པོ་དེར་ཐལ།
བྱས་པ་མ་ཡིན་པ་ནམ་མཁའ་རྟག་དངོས་མ་ཡིན་པར་སྒྲུབ་པའི་རྟགས་ཡང་དག་ཡིན་པའི་ཕྱིར།
གཉིས་པ་དེར་ཐལ། བྱས་པ་སྒྲ་རྟག་དངོས་མ་ཡིན་པར་སྒྲུབ་པའི་རྟགས་ཡང་དག་ཡིན་པའི་
ཕྱིར། ཁོ་ན་རེ། ཁྱོད་ཆོས་ཅན། ཁྱོད་ཡོད་ན། ཁྱོད་ཡོད་པར་ཐལ། ཁྱོད་ཡོད་པའི་ཕྱིར་
ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། ཁྱོད་ཀྱི་དམ་བཅའ་དེའི་ཕྱིར་ཞེ་ན། མ་ཁྱབ།
ཁ་ཅིག འདོད་ལན་བྱེད་པ་མི་འཐད་དེ། འོ་ན། རྒྱུ་མེད་ལས་སྐྱེས་ན་རྟག་ཏུ་ཡོད་པས་་་
ཁྱབ་པ་ཆོས་ཅན། དེར་ཐལ། དེའི་ཕྱིར། འདོད་ན། རྒྱུ་མེད་ལས་སྐྱེས་ན་རྟག་ཏུ་མེད་་་
པས་ཁྱབ་པ་ཆོས་ཅན། དེར་ཐལ། དེའི་ཕྱིར། འདོད་ན། རྒྱུ་མེད་ལས་སྐྱེས་ན་རྟག་ཏུ་་་
ཡོད་པར་ཐལ། དེ་འདྲའི་ཁྱབ་པ་ཡོད་པའི་ཕྱིར། ཁྱབ་པ་ཁས། འདོད་ན། དེ་མེད་པར་
ཐལ། དེ་འདྲའི་ཁྱབ་པ་ཡོད་པའི་ཕྱིར། འཁོར་གསུམ། རྩ་རྟགས་གཉིས་པ་གལ་ཏེ་བརྒྱ་་་
བྱིན་ཞེས་སོགས་ཀྱིས་དེ་རྣམས་ཀྱི་དོན་བསྡུ་འཆད་པ་གྲུབ་སྟེ། གལ་ཏེ་བརྒྱ་བྱིན་ཞེས་སོགས་
ཀྱིས། དེ་མེད་པར་ནི་དེ་ཡོད་ན། །ཞེས་སོགས་ཀྱི་དོན་བསྡུ་དང་། དེའི་ཡང་དོན་བསྡུ་་་་
འཆད་པ་ལ། དུ་བ་དུ་བའི་རྒྱུ་མིན་ལས། །ཞེས་སོགས་ཚིག་རྐང་གཉིས་གསུངས། རྗེས་སུ་
འགྲོ་དང་ཞེས་སོགས་ཀྱི། དེའི་དོན་བསྡུ་འཆད་པའི་ཕྱིར།།
༢.
རང་བཞིན་གྱི་རྟགས་ཀྱི་འབྲེལ་པ་ངེས་བྱེད་ཀྱི་ཚད་མ་འཆད་པ།
གཉིས་པ་རང་བཞིན་གྱི་རྟགས་ཀྱི་འབྲེལ་པ་ངེས་བྱེད་ཀྱི་ཚད་མ་འཆད་པ་ལ། རང་་་་
བཞིན་ཞེས་པ་མན་ཆད་གསུངས་པ་གྲུབ་སྟེ། ཚད་མ་དེ་ཉིད་མདོར་བསྟན་གྱི་ཚུལ་གྱིས་་་་་
འཆད་པ་ལ་རང་བཞིན་ལ་ཡང་མེད་མི་འབྱུང་། །ཡོད་པ་ཙམ་དང་འབྲེལ་བ་ཡིན། །དེ་མེད་
• ། 12 •



ན་ནི་ཡོད་པའི་བདག །མེད་འགྱུར་ཐ་དད་མེད་ཕྱིར་རོ། །ཞེས་པ་ཤློ་ཀ་གཅིག་གསུངས་པ་
དང༌། རང་བཞིན་རྟོགས་ཀྱི་ཕྱོགས་ཆོས་མ་གྲུབ་པ་སྤང་པའི་སྒོ་ནས་ཀུན་རྫོབ་དང་དོན་དམ་
གྱི་རྣམ་གཞག་མདོར་བསྟན་གྱི་ཚུལ་གྱིས་འཆད་པ་ལ། གང་ཕྱིར་དངོས་ཀུན་རང་བཞིན་གྱིས། །
རང་རང་ངོ་བོ་ལ་གནས་ཕྱིར། །མཐུན་དངོས་གཞན་གྱི་དངོས་དག་ལས། །ལྡོག་པ་ལ་ནི་་་
བརྟེན་པ་ཅན། །དེ་ཕྱིར་གང་དང་གང་ལས་དོན། །ལྡོག་པ་དེ་ཡི་རྒྱུ་ཅན་གྱི། །རིགས་དབྱེ་
དེ་ཡི་ཁྱད་པར་གྱིས། །རྟོགས་འགྱུར་བ་དག་རབ་ཏུ་བྱེད། །དེ་ཕྱིར་ཁྱད་པར་གང་ཞིག་ཆོས། །
གང་གིས་གོ་བར་འགྱུར་བ་དེ། །དེ་ལས་གཞན་གྱིས་ནུས་མ་ཡིན། །དེས་ན་ཐ་དད་རྣམ་པར་
གནས། །ཞེས་པ་ཟློ་ཀ་གསུམ་གསུངས་པ་དང་། དེ་ཉིད་རྒྱས་བཤད་ཀྱི་ཚུལ་དུ་འཆད་པ་ལ།
དོན་གྱི་རང་གི་ངོ་བོ། ཞེས་པ་ནས། རྣམ་གཅོད་བརྗོད་པར་བྱེད་པ་གྲུབ། ཞེས་པའི་བར་
གསུངས་པའི་ཕྱིར། དང་པོ་གྲུབ་སྟེ། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་
འབྲས་རྟགས་སུ་མ་ཟད་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ལ་་་་
ཡང་འབྲེལ་པ་ཡོད་ཅེས་བསྟན་ནས། དེའི་སྒྲུབ་བྱེད་བྱས་པ་ཆོས་ཅན། མི་རྟག་པ་དང་་་་
འབྲེལ་ཏེ། མི་རྟག་པ་ལྡོག་སྟོབས་ཀྱིས་ཁྱོད་ལྡོག་པའི་ཕྱིར། ཞེས་པའི་དོན་ཡིན་པའི་ཕྱིར་ཏེ།
རང་འགྲེལ་ལས། འབྲས་བུ་ནི་དེ་ལས་སྐྱེས་པའི་ཕྱིར། རྒྱུ་མེད་ན་མི་འབྱུང་བ་ཡིན་ལ་རག་ན།
རང་བཞིན་ཇི་ལྟར་མེད་ན་མི་འབྱུང་བ་ཡིན་ཞེ་ན། རང་བཞིན་ལ་ཡང་མེད་མི་འབྱུང་། །
ཞེས་གསུངས། འོ་ན་སྔར་རང་བཞིན་ཡོད་ཙམ་དང་། ཞེས་སོགས་ཀྱི་སྐབས་སུ། རང་་་་་
བཞིན་རྟགས་ཀྱི་འབྲེལ་པ་ངེས་བྱེད་ཀྱི་ཚད་མ་བཤད་པ་དང་ཇི་ལྟར་མི་ཟློས་ཞེ་ན། མི་ཟློས་ཏེ།
སྔར་བཤད་པ་ནི་དམ་བཅའ་ཙམ་དང་། འདིར་འབྲེལ་པའི་སྒྲུབ་བྱེད་མདོར་བསྡུས་ཏེ་བསྟན་
པ་དང༌། སྔར་རང་བཞིན་གྱི་རྟགས་ངོས་བཟུང་ནས། འདིར་དེ་ལ་རྩོད་པ་སྤོང་བ་དང་། །
གཞན་སེལ་གྱི་རྣམ་གཞག་རྒྱས་པར་བསྟན་པའི་འཕྲོས་བཙལ་བ་དང་། བདག་གཅིག་འབྲེལ་
གྱི་རང་ལྡོག་དོན་ལྡོག་ངོས་བཟུང་བའི་ཆེད་དུ་ཡིན་པའི་ཕྱིར་ཏེ། ཤཱར། ཡོད་ཙམ་དང༌། །
འབྲེལ་པ་ཅན་གྱི་ངོ་བོ་ཡང་། །གཏན་ཚིགས་ཡིན་ཞེས་བྱ་བ་ལ་སོགས་པ་ཉིད་དུ་རང་བཞིན་
གྱི་གཏན་ཚིགས་མེད་ན་མི་འབྱུང་བ་གྲུབ་ཟིན་པ་ཡིན་ཞེ་ན། བདེན་ནའང་རང་བཞིན་དེ་་་་
ཙམ་དང་འབྲེལ་པ་ཇི་ལྟ་བ་བཞིན་དུ་གྱུར་པ་ལ། མེད་ན་མི་འབྱུང་བ་བརྗོད་པ་དེ་ལ་དམ་་་
བཅས་པའི་དོན་གྱི་ཕྱོགས་གཅིག་གཏན་ཚིགས་སུ་འགྱུར་རོ་སྙམ་དུ་སེམས་ལ། གྲུབ་པའི་་་་
• ] 13 •



མཐའ་སྨྲ་བ་ཡང་། གཞན་སེལ་བ་ལ་རབ་ཏུ་སྒྲུབ་པ་མཇུག་ཐོགས་སུ་འབྱུང་བས། དམ་་་་
བཅས་པའི་དོན་གྱི་ཕྱོགས་གཅིག་པ་ཉིད་ཡིན་པ་ཡོངས་སུ་སྤངས་པར་སེམས་ཤིང་། དེ་ཙམ་
དང་འབྲེལ་པ་ཁོ་ན་མེད་ན་མི་འབྱུང་བ་སྔར་བཤད་པ་ཟློས་ཏེ། རང་བཞིན་ལ་ཡང་མེད་མི་་
འབྱུང་ཞེས་བྱ་བ་ལ་སོགས་པ་སྨོས་སོ། །ཞེས་གསུངས་པའི་ཕྱིར། བྱས་པ་མི་རྟག་པ་ལ་་་་་
འབྲེལ་པའི་དོན་ལྡོག་སྔར་བཤད་པ་ལྟར་ཡིན་གྱི། ཁ་ཅིག ཟུར་ཕྱི་མ་ལ་མི་རྟག་པ་ཁེགས་ན་
བྱས་པ་ཁེགས་དགོས་པ་ཞེས་སྦྱོར་བ་མི་འཐད་དེ། དེ་ལྟར་ན་མི་རྟག་པ་ཁེགས་ན། མི་རྟག་
པའི་རྒྱུ་ཁེགས་དགོས་པས། མི་རྟག་པའི་རྒྱུ་མི་རྟག་པ་དང་འབྲེལ་བར་ཐལ་བའི་སྐྱོན་ཡོད་་་
པའི་ཕྱིར། ཁོ་ན་རེ། དེ་མི་འཐད་དེ། མི་རྟག་པ་ལྡོག་སྟོབས་ཀྱིས་མི་རྟག་པའི་རྒྱུ་ལྡོག་པའི་
ཕྱིར་ཏེ། མི་རྟག་པ་ལྡོག་སྟོབས་ཀྱིས་རྒྱུ་ལྡོག་པའི་ཕྱིར་ཞེ་ན། འདིར་མ་ཁྱབ། ཁ་ཅིག
རྟགས་མ་གྲུབ་ཀྱི་ལན་བྱེད་པ་མི་འཐད་དེ། མི་རྟག་པ་ལྡོག་སྟོབས་ཀྱིས་བྱས་པ་ལྡོག་པའི་ཕྱིར་
དང་། མི་རྟག་པ་དང་རྒྱུ་གཉིས་ཡུལ་དུས་རང་བཞིན་གང་ལ་ལྟོས་ནས་ཀྱང་གྲུབ་བདེ་རྫས་
གཅིག་ཏུ་ཁས་བླངས་པ་ལ་ཉེས་པ་མེད་པའི་ཕྱིར། །
རྟོགས་གཉིས་པ་གོང་ཕྱིར་ཞེས་སོགས་ཀྱིས། རང་བཞིན་གྱི་རྟགས་ཀྱི་ཕྱོགས་ཆོས་མ་་་
གྲུབ་པ་སྤངས་པའི་སྒོ་ནས་ཀུན་རྫོབ་དང་དོན་དམ་གྱི་རྣམ་གཞག་མདོར་བསྟན་གྱིས་འཆད་པ་
གྲུབ་སྟེ། ཕ་རོལ་པོ་བྱེད་བྲག་པ་སོགས་ཀྱིས་བྱས་པ་སྒྲ་མི་རྟག་པར་སྒྲུབ་པའི་དམ་བཅའི་་་་
ཕྱོགས་གཅིག་རྟགས་སུ་བཀོད་པའི་མ་གྲུབ་པའི་གཏན་ཚིགས་ཡིན་པར་ཐལ། ཁྱོད་ཀྱིས་ཐ་་་
དད་མེད་ཕྱིར་རོ། །ཞེས་བྱས་མི་རྟག་ངོ་བོ་ཐ་དད་མ་ཡིན་པར་ཁས་བླངས་པའི་ཕྱིར། ཁྱབ་
སྟེ། བྱས་མི་རྟག་གི་ངོ་བོ་ཐ་དད་མ་ཡིན་ན་བྱས་མི་རྟག་ངོ་བོ་གཅིག་ཡིན་དགོས། དེ་ཡིན་ན།
བྱས་པའི་ངོ་བོ་དང་མི་རྟག་པའི་ངོ་བོ་གཅིག་ཡིན་དགོས། དེ་ཡིན་ན། བྱས་མི་རྟག་གཅིག་
ཡིན་དགོས། དེ་ཡིན་ན། བྱས་པ་སྒྲ་མི་རྟག་པར་སྒྲུབ་པའི་དམ་བཅའི་ཕྱོགས་གཅིག་རྟགས་
སུ་བཀོད་པའི་མ་གྲུབ་པའི་གཏན་ཚིགས་ཡིན་དགོས་པའི་ཕྱིར། ཞེས་སྨྲ་བའི་ཐལ་འགྱུར་དང་
པོ་ལ་ཁྱབ་མེད་ཀྱི་ལན་མདོར་བསྟན་གྱི་ཚུལ་གྱིས་འཆད་པ་ལ་གཞུང་འདི་རྣམས་གསུངས་པའི་
ཕྱིར་ཏེ། བློ་ཀ་དང་པོས་དངོས་པོའི་གནས་ལུགས་བསྟན་པའི་སྒོ་ནས་ཐལ་འགྱུར་དེ་ལ་ཁྱབ་
མེད་ཀྱི་ལན་འཆད། ཚིག་རྐང་ཕྱེད་དང་གསུམ་གྱིས་དངོས་པོའི་གནས་ལུགས་བསྟན་པ་དེ་་
ཉིད་ཀྱིས་ཀུན་རྫོབ་དང་གཞན་སེལ་གྱི་རྣམ་དབྱེ་འབད་མེད་དུ་འགྲུབ་པ་དང་། ཚིག་རྐང་་་་
བུ
• | 14 .



ཕྱེད་གཉིས་ཀྱིས་ཡུལ་ཅན་བློའི་འཛིན་སྟངས་དང་། དེ་ནས་ཤློ་ཀ་གཅིག་གིས་བློ་དེས་ཡུལ་དེ་
ཇི་ལྟར་རྟོགས་པའི་ཚུལ་བཤད་ནས། སྔར་གྱི་རྩོད་པའི་ལན་འདེབས་པའི་ཕྱིར། རྟགས་དང་
པོ་གྲུབ་སྟེ། མཉན་བྱ་ཆོས་ཅན། སྒྲ་མ་ཡིན་པའི་ཀ་བུམ་སོགས་དང་། བྱས་པ་མ་ཡིན་པའི་
རྟག་པ་སོགས་ལས་ལོག་པ་ཡིན་ཏེ། སྒྲའི་དོན་ལྡོག་ཆོས་གསུམ་ཚང་བ་ཡིན་པའི་ཕྱིར། ཞེས་
འགོད་པར་བྱ་བ་ཡིན་པའི་ཕྱིར། སྐབས་འདིར་རིགས་མཐུན་རིགས་མི་མཐུན་ཀུན་ལས་ལོག་
པར་གསུངས་པ་ནི། བྱས་པ་ལ་ལྟོས་ནས་ཡིན་ཏེ། རིགས་མཐུན་སྒྲ་མ་ཡིན་པའི་ཀ་བུམ་དང་། །
རིགས་མི་མཐུན་བྱས་པ་མ་ཡིན་པའི་ནམ་མཁའ་སོགས་ལས་ལོག་པའོ། །སྤྱིར་རིགས་མཐུན་
རིགས་མི་མཐུན་གྱི་ངོ་བོ་ནི་རིམ་པ་བཞིན་རང་ཉིད་ལ་དམིགས་ནས་རིགས་གཅིག་ཏུ་འཛིན་་
པའི་བློ་དོན་མཐུན་སྐྱེ་བ་དང༌། རང་ཉིད་ལ་དམིགས་ནས་རིགས་ཐ་དད་དུ་འཛིན་པའི་བློ་་་
དོན་མཐུན་སྐྱེ་བའི་སྒོ་ནས་འཇོག་ལ༔ མཚན་གཞི་ནི་བ་ལང་དཀར་ཟལ་དང་། ནག་སྐུར་་་
གཉིས་ལྟ་བུ་དང་པོ་དང་། མི་དང་རྟ་གཉིས་ལྟ་བུ་ཕྱི་མར་བྱའོ།། །
སྐབས་འདིར་མཐའ་ཅུང་ཟད་དཔྱད་པ་ལ། རང་བཞིན་རྟགས་ལ་འཕྲོས་པའི་དོགས་པ་
སྐྱེས་པའི་ཚུལ་བཤད་པ་དང༌། དོགས་པ་སྐྱེ་བའི་རྒྱུ་མཚན་རྟོགས་དཀའ་བའི་གནས་ཀྱི་གཙོ་
བོ་ངོས་བཟུང་བ་དང་། དེ་ལ་ལུགས་གཞན་དཔེར་བརྗོད་པའོ། །དང་པོ་བྱས་མི་རྟག་རྫས་
ཐ་དད་མེད་པར་གསུངས་པ་ལ། ཁ་ཅིག འདི་སྙམ་དུ་བྱས་པའི་རྫས་དང་མི་རྟག་པའི་རྫས་
གཉིས་ཐ་དད་མེད་པར་ཐལ། དམ་བཅའ་དེའི་ཕྱིར། འདོད་ན། བྱས་པ་སྒྲ་མི་རྟག་པར་་
སྒྲུབ་པའི་དམ་བཅའི་ཕྱོགས་གཅིག་རྟགས་སུ་བཀོད་པའི་མ་གྲུབ་པའི་གཏན་ཚིགས་སུ་ཐལ།
འདོད་པ་གང་ཞིག རྫས་སུ་གྱུར་པའི་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་
པའི་ཕྱིར། ཕྱི་མ་དེར་ཐལ། བྱས་པ་དེ་སྒྲུབ་ཀྱི་རྟགས་ཡང་དག་གང་ཞིག རྟོགས་པས་་་་་
བཏགས་ཙམ་གྱི་བྱས་པ་དེ་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར། ཕྱི་མ་མ་གྲུབ་ན། །
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཁྱབ་པ་འགལ་བས་བྱས་རྟགས་ཀྱིས་སྒྲ་མི་རྟག་པར་
རྟོགས་པའི་རྗེས་དཔག་གིས་གསལ་བྱ་ལྐོག་གྱུར་རྟོགས་པ་མི་སྲིད་པར་འགྱུར། འདོད་ན།
ཕྲ་བའི་མི་རྟག་པ་དང་རྡུལ་ཕྲན་ལ་སོགས་པ་རྗེས་དཔག་ཚད་མས་མ་གྲུབ་པར་འགྱུར་ལ། དེ་
འདོད་ན། དེ་དག་ཚད་མས་མ་གྲུབ་པར་འགྱུར་བ་ཐལ། འདོད་པ་གང་ཞིག སོ་སྐྱེའི་་་་
མངོན་སུམ་ཚད་མས་མ་གྲུབ་པའི་ཕྱིར། དེས་ན་རྫས་སུ་གྱུར་པའི་བྱས་པ་རྟགས་སུ་བཟུང་བ་
， [15 •



དང༌། རྟོག་པས་བཏགས་ཙམ་གྱི་བྱས་པ་རྟགས་སུ་གཟུང་ན་སྔར་བཤད་པའི་ཉེས་པ་འཇུག་
པས། བྱས་པ་སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་མ་ཡིན་པར་འགྱུར་ལ།
དེ་མ་ཡིན་ན། རྟགས་ཡང་དག་གཞན་གཉིས་ཀྱང་མེད་པར་འགྱུར། དེ་འདོད་ན། དེ་རྟེན་
དུ་བྱས་པའི་རྗེས་དཔག་མེད་པར་འགྱུར་ཞིང་། འདོད་ན། ཚད་མ་མངོན་སུམ་གཅིག་པུར་
ཟད་དེས་རྒྱང་འཕེན་གྱི་ལུགས་ལ་གནས་པར་ཁས་ལེན་དགོས་སོ།།
གཉིས་པ་ཡོད་དེ། རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ་རང་གི་མཚན་་
ཉིད་ཀྱིས་གྲུབ་པ་བཀག་ན། རང་གི་མཚན་ཉིད་གྱིས་གྲུབ་པའི་བུམ་པ་མ་ཡིན་པ་ལས་ལོག་པ་
ཡང་འཇོག་མི་ཤེས་ལ། བུམ་པ་མ་ཡིན་པ་ལས་ལོག་པ་རང་གི་མཚན་ཉིད་ཀྱིས་གྲུབ་པས།
རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ་ཡང་རང་གི་མཚན་ཉིད་ཀྱིས་གྲུབ་པར་ཁས་
ལེན་དགོས་སྙམ་པ་ནི་དོགས་པ་སྐྱེ་བའི་རྒྱུ་མཚན་ཡིན་པའི་ཕྱིར།།
གསུམ་པ་ཡོད་དེ། ལུགས་གཞན་ཐལ་འགྱུར་པའི་ལུགས་ལ་ནི། གཟུགས་སྒྲ་སོགས་་་
རང་གི་མཚན་ཉིད་ཀྱིས་གྲུབ་པ་མ་ཁེགས་ན། དོན་དམ་བདེན་པ་འཇོག་མི་ཤེས་ཤིང་། དེ་
མ་ཤེས་ན་གཟུགས་སོགས་ཀུན་རྫོབ་བདེན་པར་འཇོག་མི་ཤེས་ལ་རང་གི་མཚན་ཉིད་ཀྱིས་ཡོད་
པ་དང་། རང་གི་མཚན་ཉིད་ཀྱིས་གྲུབ་པ་དང༌། དོན་དམ་པར་ཡོད་པ་སོགས་དོན་གཅིག་
པས། གཟུགས་སོགས་དེ་རྣམས་ཀྱིས་སྟོང་པའི་རིགས་པའི་རྣམ་གཞག་མཛད་ཅིང་། དཔེ་དེ་
བཞིན་དུ་ལུགས་འདི་ལ། དངོས་པོ་རང་གི་མཚན་ཉིད་ཀྱིས་མ་གྲུབ་ན། དེས་འབྲས་བུ་་་་་
བསྐྱེད་པའི་བྱ་བ་མི་རུང་ལ། སྤྱི་མཚན་རང་གི་མཚན་ཉིད་ཀྱིས་གྲུབ་ན། དེ་ཀུན་རྫོབ་ཏུ་མི་
འགྲུབ་པས། དེ་རང་གི་མཚན་ཉིད་ཀྱིས་གྲུབ་པ་འགོག་པའི་རྣམ་གཞག་མཛད་པའི་ཕྱིར།
དེ་ལ་དགོངས་ནས་གང་ཕྱིར་དངོས་ཀུན་རང་བཞིན་གྱིས། །ཞེས་ཟུར་ཕྱི་མ་གསུངས་པ་ཡིན་
ནོ། །རྣམ་བཤད་ལས། འདི་ལྟར་གསུངས་པ་སེམས་ཙམ་པའི་དབང་དུ་མཛད་པ་ཡིན་གྱི།
མདོ་སྡེ་པ་ལ་མི་སྦྱོར་ཏེ། རྣམ་བཤད་རང་ལས། དེ་དང་མཚུངས་པར་ས་སྡེ་སྐོར་དང༌། །
དབྱིག་གཉེན་དང༌། བློ་བརྟན་གྱི་གཞུང་ལས་ཀྱང་འདི་ཁོ་ན་ལྟར་གསལ་བས། ཞེས་་་་
གསུངས་པའི་ཕྱིར་དང་། མདོ་སྡེ་པས་སྤྱི་མཚན་རང་གི་མཚན་ཉིད་ཀྱིས་གྲུབ་པར་ཁས་ལེན་
པ་འོག་ཏུ་སྒྲུབ་པའི་ཕྱིར། ཡང་ན་སྤྱི་མཚན་དོན་དམ་པར་རང་གི་མཚན་ཉིད་ཀྱིས་གྲུབ་པ་་་
འགོག་ཅེས་ཞིབ་ཆ་སྦྱར་རོ། །རྩ་རྟགས་གཉིས་པ་རྐང་པ་ཕྱེད་དང་གསུམ་གྱིས་དངོས་པོའི་
• 1 16 •



གནས་ལུགས་བསྟན་པ་དེ་ཉིད་ཀྱིས། ཀུན་རྫོབ་དང་གཞན་སེལ་གྱི་རྣམ་དབྱེ་འབད་མེད་དུ་་
འགྲུབ་པ་བསྟན་པ་གྲུབ་སྟེ། རྒྱུ་མཚན་སྔ་མ་དེས་ན་སྒྲའི་སྟེང་དུ་མ་བྱས་རྟག་པ་ལས་ལྡོག་་་་
པའི་ལྡོག་པ་དུ་མ་དང་། རྟོག་པ་ལ་མ་བྱས་རྟག་པ་ལས་ལོག་པར་སྣང་བའི་སེལ་བ་སྤྱི་རྟོག་་
བཏགས་སུ་གྲུབ་ཅེས་བསྟན་པའི་ཕྱིར་ཏེ། བྲམ་ཟེར། དེས་ན་དེ་ལྟར་དངོས་པོ་ལ་གཞན་་་
མེད་པའི་ཕྱིར། ལྡོག་པ་ཡོད་པ་སྒྲུབ་ནས། དེ་ནི་དེའི་རྒྱུ་མཚན་ཅན་གྱི་རྟོག་པ་ཐ་དད་པ་་་
བསྟན་པའི་ཕྱིར། དེའི་ཕྱིར། ཞེས་སྨོས་སོ། །ཞེས་གསུངས། རྩ་རྟགས་གསུམ་པ་གྲུབ་སྟེ།
རྟོག་པ་ལ་མ་བྱས་རྟག་པ་ལས་ལོག་པར་སྣང་བའི་གཞན་སེལ་མེད་བཞིན་དུ་རྟོག་པས་་་་་
བཏགས་ཙམ་མ་ཡིན་གྱི། བྱས་མི་རྟག་འཛིན་པའི་རྟོག་པས་དེ་ཉིད་སྣང་ཡུལ་དུ་བྱས་པའི་སྒོ་
ནས་བྱས་མི་རྟག་འཛིན་པར་བསྟན་པའི་ཕྱིར་ཏེ། བྲམ་ཟེར། བྱས་པ་དང་མི་རྟག་པ་སོགས་
ལ་བཏགས་པའི་ཆོས་དེ་དག་ནི། ཉ་ཕྱིས་ལ་སོགས་པ་ལ་དངུལ་ལ་སོགས་པ་རྟག་གཏན་མེད་
པ་མ་ཡིན་ནོ། །ཞེས་པ་ནི། རྟོགས་འགྱུར་བ་དག་རབ་ཏུ་བྱེད། །ཅེས་བྱ་བ་ཡིན་ནོ། །ཞེས་
གསུངས། རྩ་རྟགས་བཞི་པ་གྲུབ་སྟེ། བྱས་མི་རྟག་གཉིས་རྟོག་པའི་ཡུལ་སོ་སོར་ངེས་པ་དང་།
དངོས་མིང་སོ་སོའི་གོ་བྱ་ཡིན་པ་ཉིད་ཀྱིས་ངོ་བོ་གཅིག་ལ་ལྡོག་པ་ཐ་དད་དོ། །ཞེས་བསྟན་་་
པའི་ཕྱིར་ཏེ། བྲམ་ཟེར། འདི་བསྟན་པ་ན་སྐབས་ཀྱི་ཉེས་པར་ཐལ་བ་མེད་དོ། །ཞེས་་་་
བཤད་པས་ནི་དེའི་ཕྱིར། ཞེས་བྱ་བའོ། །གཞན་སེལ་བའི་ཡུལ་ཅན་ཉིད་ཀྱི་རྟོག་པ་ཐ་དད་
པར་སྣང་བའི་ཕྱིར། གཅིག་རྟོགས་ཀྱང་གཞན་རྟོགས་པ་མ་ཡིན་ནོ། །ཞེས་གསུངས། སྔ་མ་
ཁ་ཅིག་བྱས་མི་རྟག་གི་ཐ་དད་ཆོས་ཅན། ཐ་དད་མཚན་ཉིད་པ་མ
བཏགས་ཙམ་ཡིན་པའི་ཕྱིར། ཞེས་ཟེར། འདི་འགོག་པ་ལ། རྣམ་བཤད་དུ། དེ་ལ་རྟགས་
དེའི་ཁྱབ་པ་ངེས་པའི་ཚད་མ་དེ་ཉིད་ཀྱིས་ཁྱོད་རང་གི་གཏན་ཚིགས་དེ་འབྲེལ་མེད་དུ་་་་་་
བསྒྲུབས་ཟིན་པ་ཡིན་ནོ། །ཞེས་གསུངས། དོན་ནི། ཤེས་བྱ་ཆོས་ཅན། རྟོག་པས་བཏགས་
ཙམ་བྱས་མི་རྟག་གི་ཐ་དད་ཐ་དད་མཚན་ཉིད་པ་མ་ཡིན་པར་སྒྲུབ་པའི་རྟགས་ཡང་དག་མ་་་
ཡིན་པར་ཐལ། རྟོག་པས་བཏགས་ཙམ་ཐ་དད་མཚན་ཉིད་པ་མ་ཡིན་པ་དང་འབྲེལ་མེད་་་་
ཡིན་པའི་ཕྱིར། བསལ་བ་ཁས། མ་གྲུབ་ན་སོང་། དེར་ཐལ། རྟོག་པས་བཏགས་ཙམ་་་་
དང་ཐ་དད་མཚན་ཉིད་པ་མིན་པ་གཉིས་ཐ་དད་མཚན་ཉིད་པ་མ་ཡིན་པའི་ཕྱིར། མ་གྲུབ་ན་
སོང་། དེ་གཉིས་ཆོས་ཅན། ཐ་དད་མཚན་ཉིད་པ་མ་ཡིན་པར་ཐལ། རྟོག་པས་བཏགས་་
• ] 17 •



ཙམ་ཡིན་པའི་ཕྱིར། ཞེས་པའོ།།
རྩ་རྟགས་གསུམ་པ་རང་བཞིན་རྟགས་ཀྱི་ཕྱོགས་ཆོས་མ་གྲུབ་པ་སྤོང་བའི་སྒོ་ནས་ཀུན་
རྫོབ་དང་དོན་དམ་གྱི་རྣམ་གཞག་རྒྱས་བཤད་ཀྱི་ཚུལ་དུ་འཆད་པ་ལ། དོན་གྱི་རང་གི་ངོ་བོ།
ཞེས་པ་ནས། རྣམ་གཅོད་བརྗོད་པར་བྱེད་པར་གྲུབ། ཅེས་པའི་བར་གསུངས་པ་གྲུབ་སྟེ།
འདི་ནས་བཟུང་སྟེ། དེ་མེད་ཕྱིར་ནི་མི་སྲིད་འགྱུར། །ཞེས་པའི་བར་གྱིས་སྒྲུབ་པའི་སྒྲ་རྟོགས་
སེལ་བའི་ཡུལ་ཅན་དུ་བསྟན་པ་དང༌། དངོས་མེད་ངོ་བོ་མེད་པའི་ཕྱིར། །ངོ་བོ་བརྗོད་པ་་་
དཔྱད་བྱ་ཉིད། །མ་ཡིན་སྒྲ་ནི་དེ་དག་ཉིད། །རྣམ་གཅོད་བརྗོད་པར་བྱེད་པར་གྲུབ། ཅེས་
པས་དགག་པའི་སྒྲ་རྟོག་སེལ་འཇུག་ཏུ་འབད་མེད་དུ་སྒྲུབ་པའི་ཚུལ་དེ་བསྟན་པའི་ཕྱིར། །
དང་པོ་གྲུབ་སྟེ། འདི་ནས་བཟུང་སྟེ། སྐྱོན་ཡོད་དེ་ནི་རྟོགས་པར་འགྱུར། ཞེས་པའི་བར་་
གྱིས་སྒྲ་རྟོག་སྒྲུབ་པ་ཁོ་ན་ལ་འཇུག་པ་དགག་པ་དང༌། དེ་ལའང་གཞན་ལས་ལྡོག་པ་དང༌།
ཞེས་སོགས་ཀྱིས་གཞན་སེལ་ལ་འཇུག་པ་སྒྲུབ་པ་དང༌། ཤིང་མ་ཡིན་ལས་ལྡོག་པ་ཡིས། །
ཞེས་སོགས་ཀྱིས་དེ་ལ་རྩོད་པ་སྤང་བ་དེ་འཆད་པའི་ཕྱིར། དང་པོ་གྲུབ་སྟེ། བྱེ་བྲག་པ་་་་
སོགས་ཀྱིས་རྗོད་བྱེད་ཀྱི་སྒྲ་རྟོག་སེལ་འཇུག་ཡིན་པ་ལ་སྒྲུབ་འཇུག་མ་ཡིན་པར་ཁྱོད་རང་གིས་
བཤད་པ་མི་རིགས་ཏེ། རང་འགྲེལ་ལས། ཡང་སྒྲ་དང་རྟགས་དག་གིས་རྣམ་པར་བཅད་པ་
རྟོགས་པར་བྱེད་ཀྱི་སྒྲུབ་པས་དངོས་པོའི་རོང་གི་ངོ་བོ་ཁོ་ན་མ་ཡིན་ནོ། །ཞེས་བྱ་བ་ཇི་ལྟར་།
ཤེས་ཤེ་ན། ཞེས་འབྱུང་བ་ལས། རྗོད་བྱེད་ཀྱི་སྒྲ་རྟོག་སེལ་འཇུག་ཡིན་པ་ལ་སྒྲུབ་བྱེད་མེད་
ཅིང་གནོད་བྱེད་དང་བཅས། སྒྲུབ་འཇུག་ཡིན་པ་ལ་གནོད་བྱེད་མེད་ཅིང་སྒྲུབ་བྱེད་དང་་་་
བཅས་པའི་ཕྱིར། ཞེས་སྨྲ་བ་འགོག་པ་ལ། རང་འགྲེལ་དུ། ཚད་མ་གཞན་དང་སྒྲ་གཞན་་
འཇུག་པའི་ཕྱིར། ཞེས་གསུངས་པའི་དོན་བཤད་པས་གྲུབ་པའི་ཕྱིར། དོན་ནི། སྒྲ་ཆོས་ཅན།
རང་ཉིད་ཡུལ་དུ་བྱེད་པའི་སྒྲ་རྟོག་སེལ་འཇུག་ཡིན་ཏེ། རང་ཉིད་ཀྱི་སྟེང་དུ་ཚད་མ་གཞན་་་
དང་སྒྲ་གཞན་འཇུག་པའི་ཕྱིར། ཞེས་པའི་སྒྲུབ་རྟགས་དང་། དེ་ཆོས་ཅན། རང་ཉིད་ཡུལ་
དུ་བྱེད་པའི་སྒྲ་རྟོག་སྒྲུབ་འཇུག་མ་ཡིན་ཏེ། རང་ཉིད་ཀྱི་སྟེང་དུ་ཚད་མ་གཞན་དང་སྒྲ་གཞན་
འཇུག་པའི་ཕྱིར། ཞེས་པའི་དགག་རྟགས་གཉིས་བསྟན་པའི་རྟགས་སྒྲུབ་པ་ལ། དོན་གྱི་རང་
གི་ངོ་བོ་ཞེས་སོགས་དང་། ཁྱབ་པ་སྒྲུབ་པ་ལ། ཆ་ཤས་སྒྲོ་འདོགས་ཞེས་སོགས་གསུངས།
བྲམ་ཟེ་ཆེན་པོ་ལྟར་ན། གཞུང་འདིས་རྟགས་བཀོད་པ་དང་། རྗེས་སུ་དཔག་པ་ལས་ཀྱང་།
• 1 8 •



དངོས། ཞེས་སོགས་དང༌། སྒྲ་འམ་བློ་གཅིག་གིས་ཁྱབ་ན། །ཞེས་སོགས་ཁྱབ་སྒྲུབ་ཏུ་སྦྱོར་
བར་མཛད་དེ། འགྲེལ་པར་གསལ་ཏོ།
དེས་ན་འདི་ལ་གཉིས་ཡོད་དེ། ཆོས་ཅན་འཇལ་བའི་ཚད་མ་དེ་ལས་ཚད་མ་གཞན་་་་
དང་སྒྲ་གཞན་འཇུག་པར་སྒྲུབ་པ་དང༌། དེ་གྲུབ་ན་གཞན་སེལ་གྱི་ཡུལ་ཅན་དུ་གྲུབ་པར་་་་་
བསྟན་པ་གཉིས་ཡོད་པའི་ཕྱིར། དང་པོ་ལ་ཡང་གཉིས་སུ་ཡོད་དེ། སྤྱིར་བསྟན་པ་དང་།
བྱེ་བྲག་ཏུ་བསྟན་པ་གཉིས་སུ་ཡོད་པའི་ཕྱིར། དང་པོ་ཡོད་དེ། དོན་གྱི་རང་གི་ངོ་བོ་གཅིག
བདག་ཉིད་མངོན་སུམ་ཡིན་པ་ལ། །ཚད་མ་རྣམས་ཀྱིས་བརྟག་བྱ་གང་། །མ་མཐོང་ཆ་་་་
གཞན་ཅི་ཞིག་ཡོད། །ཅེས་འབྱུང་བ་ལས། སྒྲ་འཛིན་མངོན་སུམ་གྱིས་སྒྲ་མཐོང་བའི་ཚེ་སྒྲའི་
སྟེང་གི་བྱས་མི་རྟག་མཐོང་བ་བཞིན་དུ། སྒྲ་ངེས་པའི་ངེས་ཤེས་ཀྱིས་ཀྱང་སྒྲ་ངེས་པའི་ཚེ་སྒྲའི་
སྟེང་དུ་བྱས་མི་རྟག་ངེས་པར་ཐལ། དེ་དེ་ལ་སྒྲུབ་པས་འཇུག་པའི་ངེས་ཤེས་གང་ཞིག སྒྲ་་
དང་སྒྲའི་སྟེང་གི་བྱས་མི་རྟག་གཉིས་ཡུལ་དུས་རང་བཞིན་གང་ལ་ལྟོས་ནས་ཀྱང་གྲུབ་བདེ་་་་
རྫས་གཅིག་ཡིན་པའི་ཕྱིར། རྟགས་དང་པོ་ཁས་ཤིང་། འདོད་མི་ནུས་པ་ནི་སྒྲ་ངེས་པ་འི་ངེས་
ཤེས་རྒྱུད་ལྡན་གྱི་གང་ཟག་ལ། སྒྲ་མི་རྟག་པར་སྒྲུབ་དགོས་པར་སྲིད་པས་གོ་ནུས་པའི་ཕྱིར། །
ཞེས་འགོད་པར་བྱ་བ་ཡིན་པའི་ཕྱིར། ཁོ་ན་རེ། འོ་ན། སྒྲ་འཛིན་མངོན་སུམ་རྒྱུད་ལྡན་གྱི་
གང་ཟག་ལ་སྒྲ་མི་རྟག་པར་སྒྲུབ་དགོས་པ་མི་སྲིད་པར་ཐལ། སྒྲ་འཛིན་མངོན་སུམ་གྱིས་སྒྲ་་་
མཐོང་བའི་ཚེ། སྒྲའི་སྟེང་གི་བྱས་མི་རྟག་མཐོང་བའི་ཕྱིར་ཞེ་ན། མ་ཁྱབ་སྟེ། གཟུགས་ཆོས་
མཐུན་པ་མཐོང་བ་ལས། །ཉ་ཕྱིས་ལ་དངུལ་རྣམ་པ་ལྟར། །གལ་ཏེ་འཁྲུལ་པའི་རྒྱུ་མཚན་གྱིས། །
ཡོན་ཏན་གཞན་སྦྱོར་མི་བྱེད་ན། །ཞེས་འབྱུང་བ་ལས། སྒྲ་རྟག་འཛིན་གྱི་འཁྲུལ་པ་ཟློག་པའི་
ཆེད་དུ་སྒྲ་འཛིན་མངོན་སུམ་གྱིས་སྒྲ་མི་རྟག་པར་མཐོང་བའི་རྗེས་སུ་སྒྲ་མི་རྟག་པར་རྟོགས་་་་
པའི་རྗེས་དཔག་འཇུག་པ་དོན་ཡོད་པའི་ཕྱིར། སྒྲ་རྟག་འཛིན་གྱི་འཁྲུལ་པ་སྐྱེ་བའི་དཔེ་ཡོད་
དེ། ཁ་དོག་དཀར་པོར་ཆོས་མཐུན་པའི་ཆ་ནས་ཉ་ཕྱིས་ལ་དངུལ་དུ་འཁྲུལ་བའི་བློ་སྐྱེ་བ་་་་
བཞིན་ཡིན་པའི་ཕྱིར། ཞེས་པའོ། །གཞུང་ཀློ་ཀ་སྔ་ཕྱི་གཉིས་པོ་འདིའི་དོན་བསྡུ་བ་ཡང་ཡོད་
དེ། དེ་ཕྱིར་དངོས་པོ་མཐོང་བ་ཡིས། །ཡོན་ཏན་མཐའ་དག་མཐོང་བ་ཉིད། །ཅེས་པ་
གཞུང་སྔ་མའི་དོན་བསྡུ་དང༌། འཁྲུལ་པས་ངེས་པར་མི་བྱེད་པས། །བསྒྲུབ་པ་རབ་ཏུ་འཇུག་
པ་ཡིན། །ཞེས་པ་ཕྱི་མའི་དོན་བསྡུ་ཡིན་པའི་ཕྱིར། རྟགས་སྡོམས་པ་གྲུབ་སྟེ། དོན་བསྡུ་སྔ་
•
1 }} •



མའི་དོན་བཤད་ན། སྒྲ་འཛིན་མངོན་སུམ་གྱིས་སྒྲ་མཐོང་བའི་ཚེ། སྒྲའི་སྟེང་གི་བྱས་མི་རྟག་
མཐའ་དག་མཐོང་སྟེ། དེ་སྒྲ་ལ་སྒྲུབ་པས་འཇུག་པའི་མངོན་སུམ་གང་ཞིག སྒྲ་དང་སྒྲའི་་་་
སྟེང་གི་བྱས་མི་རྟག་གཉིས་ཡུལ་དུས་རང་བཞིན་གང་ལ་ལྟོས་ནས་ཀྱང་གྲུབ་བདེ་རྫས་གཅིག་་
ཡིན་པའི་ཕྱིར། ཞེས་པར་འགྱུར་ཞིང༌། དོན་བསྡུ་ཕྱི་མའི་དོན་བཤད་ན། སྒྲ་འཛིན་མངོན་
སུམ་གྱིས་སྒྲ་མི་རྟག་པར་མཐོང་ཡང་། དེའི་རྗེས་སུ་སྒྲ་མི་རྟག་པར་རྟོགས་པའི་རྗེས་དཔག་
འཇུག་པ་དོན་ཡོད་དེ། སྒྲ་མི་རྟག་པར་ངེས་པའི་ཆེད་དུ་ཡིན་པའི་ཕྱིར། ཞེས་པར་འགྱུར་་
བའི་ཕྱིར། གཞུང་དང་པོའི་དོན་ལ། སྔ་མ་ཁ་ཅིག་སྒྲ་འཛིན་མངོན་སུམ་ཆོས་ཅན། ཁྱོད་
ཀྱིས་སྒྲ་མཐོང་བའི་ཚེ། སྒྲའི་སྟེང་གི་བྱས་མི་རྟག་མཐོང་སྟེ། ཁྱོད་སྒྲ་ལ་སྒྲུབ་པས་འཇུག་པའི་
མངོན་སུམ་གང་ཞིག སྒྲ་དང་སྒྲའི་སྟེང་གི་བྱས་མི་རྟག་ཁྱབ་མཉམ་རྫས་གཅིག་ཡིན་པའི་ཕྱིར།
ཞེས་འགོད། འོ་ན། ལོང་བའི་རྒྱུད་ཀྱི་སྔོན་པོའི་རེག་བྱ་འཛིན་པའི་མངོན་སུམ་ཆོས་ཅན།
ཁྱོད་ཀྱིས་སྔོན་པོའི་རེག་བྱ་མཐོང་བའི་ཚེ་སྔོན་པོ་མཐོང་བར་ཐལ། ཁྱོད་སྔོན་པོའི་རེག་བྱ་ལ་
སྒྲུབ་པས་འཇུག་པའི་མངོན་སུམ་གང་ཞིག སྔོན་པོ་དང་སྔོན་པོའི་རེག་བྱ་ཁྱབ་མཉམ་རྫས་་་
གཅིག་ཡིན་པའི་ཕྱིར། མ་ཁྱབ་ན། ཁྱོད་རང་གི་སྦྱོར་འགོད་དང་འགལ། དང་པོ་སླ། །
གཉིས་ལ་དེར་ཐལ། ཁ་དོག་གང་ཡིན་རང་གི་རེག་བྱ་དང་ཁྱབ་མཉམ་རྫས་གཅིག་ཏུ་ངེས་་་
པའི་ཕྱིར། རྩ་བར་འདོད་མི་ནུས་ཏེ། ལོང་བའི་རྒྱུད་ལས་སྔོན་འཛིན་མངོན་སུམ་མེད་པའི་
ཕྱིར་ཏེ། ལོང་བའི་རྒྱུད་ལ་གཟུགས་འཛིན་མངོན་སུམ་མེད་པའི་ཕྱིར་ཏེ། དེའི་རྒྱུད་ལ་་་་་
གཟུགས་འཛིན་དབང་མངོན་དང་གཟུགས་འཛིན་ཡིད་མངོན་གང་ཡང་མེད་པའི་ཕྱིར།
ཕྱོགས་སྔ་མའི་སྦྱོར་འགོད་དེ་ལ་སྐྱོན་འཕེན་པ་ཁ་ཅིག བུམ་པའི་མཆུ་འཛིན་པའི་མངོན་སུམ་
ཆོས་ཅན། ཁྱོད་ཀྱིས་བུམ་པ་མཐོང་བའི་ཚེ་བུམ་པའི་ཞབས་མཐོང་བར་ཐལ། ཁྱོད་བུམ་པ་
ལ་སྒྲུབ་པས་འཇུག་པའི་མངོན་སུམ་གང་ཞིག བུམ་པ་དང་བུམ་པའི་ཞབས་ཁྱབ་མཉམ་རྫས་
གཅིག་ཡིན་པའི་ཕྱིར། ཁྱབ་པ་ཁས། དང་པོ་མ་གྲུབ་ན། བུམ་པའི་རྡུལ་ཕྲན་ཀུན་མ་མཐོང་
བར་བུམ་པ་མངོན་སུམ་དུ་མཐོང་བ་མི་སྲིད་པར་ཐལ། མ་གྲུབ་པ་དེའི་ཕྱིར། གཉིས་པ་མ་
གྲུབ་ན། བུམ་པ་ཆོས་ཅན། ཁྱོད་དང་ཁྱོད་ཀྱི་ཞབས་ཁྱབ་མཉམ་རྫས་གཅིག་ཏུ་ཐལ། ཁྱོད་
བུམ་པ་ཡིན་པའི་ཕྱིར། རྩ་བར་འདོད་ན། བུམ་པའི་ཞབས་མ་མཐོང་བར། བུམ་པ་མངོན་
སུམ་དུ་མཐོང་བ་མེད་པར་ཐལ། འདོད་པ་དེའི་ཕྱིར། འདོད་ན། བུམ་པའི་རྡུལ་ཕྲན་ཀུན་
• ] 20 •



མ་མཐོང་བར་བུམ་པ་མངོན་སུམ་དུ་མཐོང་བ་མེད་པར་ཐལ། འདོད་པ་དེའི་ཕྱིར། ཞེས་་་
གསུངས་པ་དོགས་གཞི་ཆེ་ཙམ་འདུག་ནའང་། གནོད་བྱེད་ཡང་དག་ཏུ་མི་འགྲོ་བར་སེམས་ཏེ།
བུམ་པའི་མཆུ་འཛིན་པའི་མངོན་སུམ་བུམ་པ་ལ་སྒྲུབ་པས་འཇུག་པའི་མངོན་སུམ་མ་ཡིན་ན།
བུམ་པའི་རྡུལ་ཕྲན་ཀུན་མ་མཐོང་བར་བུམ་པ་མངོན་སུམ་དུ་མཐོང་བ་མི་སྲིད་པས་མ་ཁྱབ་་་་
པའི་ཕྱིར་དང་། བུམ་པ་མཐོང་བའི་མངོན་སུམ་ཡིན་ན། བུམ་པ་ལྟོ་ལྡིར་ཞིང་ཞབས་ཞུམ་
པར་མཐོང་བས་ཁྱབ་པའི་ཕྱིར། དང་པོ་དེར་ཐལ་ བུམ་པའི་མཆུ་འཛིན་པའི་མངོན་སུམ་་
བུམ་པ་མཐོང་བའི་མངོས་སུམ་མ་ཡིན་པའི་ཕྱིར་ཏེ། བུམ་པའི་མཆུ་རྐྱང་པ་འཛིན་པའི་་་་
མངོན་སུམ་བུམ་པ་མཐོང་བའི་མངོན་སུམ་མ་ཡིན་པའི་ཕྱིར། སྙམ་དུ་སེམས་ཏེ། དཔྱད་་་་
པར་བྱའོ། །ཁ་ཅིག སྔོན་པོ་དང་སྔོན་པོའི་རེག་བྱ་གཉིས་ཁྱབ་མཉམ་རྫས་གཅིག་ཡིན་པ་ལ་
བསམས་ནས། ཡུལ་དུས་རང་བཞིན་གང་ལ་ལྟོས་ནས་ཀྱང་གྲུབ་བདེ་རྫས་གཅིག་ཡིན་ཟེར་བ་
ནི་བློ་རྩིངས་པ་ཡིན་ཏེ། དེ་གཉིས་ཡུལ་ལ་ལྟོས་ནས་གྲུབ་བདེ་རྫས་གཅིག་མ་ཡིན་པའི་ཕྱིར་་་
དང༌། དེ་གཉིས་རང་བཞིན་ལ་ལྟོས་ནས་ཀྱང་རྫས་གཅིག་མ་ཡིན་པའི་ཕྱིར། དང་པོ་དེར་་
ཐལ། སྔོན་པོའི་རེག་བྱ་གཟུང་ཡུལ་དུ་བྱེད་པའི་ཤེས་པ་ཡིན་ན། སྔོན་པོ་གཟུང་ཡུལ་དུ་བྱེད་
པའི་ཤེས་པ་ཡིན་མི་དགོས་པར་སྔར་བཤད་པས་གོ་ནུས་པའི་ཕྱིར། ཕྱི་མ་དེར་ཐལ། སྔོན་པོ་
དང་རྫས་གཅིག་ཡིན་ན། སྔོན་པོའི་རེག་བྱ་དང་རྫས་གཅིག་ཡིན་མི་དགོས་པའི་ཕྱིར་ཏེ། །
སྔོན་པོའི་དྲི་ལྟ་བུས་མ་ངེས་པའི་ཕྱིར། རང་ལུགས་ཀྱི་སྦྱོར་འགོད་དེ་ལ་ཁ་ཅིག སྔོན་འཛིན་
མངོན་སུམ་ཆོས་ཅན། ཁྱོད་ཀྱིས་སྔོན་པོ་མཐོང་བའི་ཚེ། སྔོན་པོ་མ་ཡིན་པ་ལས་ལོག་པ་་་་་་
མཐོང་བར་ཐལ། ཁྱོད་སྔོན་པོ་ལ་སྒྲུབ་པས་འཇུག་པའི་མངོན་སུམ་གང་ཞིག སྔོན་པོ་དང་།
སྔོན་པོ་མ་ཡིན་པ་ལས་ལོག་པ་གཉིས་ཡུལ་དུས་རང་བཞིན་གང་ལ་ལྟོས་ནས་ཀྱང་གྲུབ་བདེ་་་
རྫས་གཅིག་ཡིན་པའི་ཕྱིར། ཁྱབ་པ་ཁས། འདོད་ན། སྔོན་འཛིན་རྟོག་པས་སྔོན་པོ་མ་ཡིན་
པ་ལས་ལོག་པ་མཐོང་བར་ཐལ། འདོད་པ་དེའི་ཕྱིར་ཞེ་ན། འདོད་མི་ནུས་ཏེ། སྔོན་པོ་མ་
ཡིན་པ་ལས་ལོག་པ་སྔོ་འཛིན་རྟོག་པའི་ཤུགས་ཡུལ་ཡིན་ཀྱང་། སྔོན་པོ་མ་ཡིན་པ་ལས་ལོག་་
པ་སྔོན་འཛིན་མངོན་སུམ་གྱི་དངོས་ཡུལ་ཡིན་པའི་ཕྱིར། སྔོན་པོ་ཡོད། བ་ལང་འཛིན་པའི་
མིག་ཤེས་དེ། བ་ལང་མ་ཡིན་པ་ལས་ལོག་པ་གཟུང་དོན་དུ་བྱས་པ་ལས་བྱུང་བའི་ཕྱིར་ཏེ། །
མཚུངས་བདག་ལས་བྱུང་བ་ལང་གི། །ཤེས་པའམ་འདིར་ཡང་ས་སོགས་ལ། །ཞེས་པའི་་་་་
• 1?] •



སྐབས་ཀྱི་རྣམ་བཤད་དུ་གསལ་བའི་ཕྱིར། ཡང་སྐྱོན་འཕེན་པ་ཁ་ཅིག བུམ་འཛིན་རྟོག་པ་
ཆོས་ཅན། ཁྱོད་བུམ་འཛིན་རྟོག་པའི་གཟུང་རྣམ་ལ་མངོན་སུམ་ཡིན་པར་ཐལ། ཁྱོད་བུམ་་
འཛིན་རྟོག་པའི་འཛིན་རྣམ་ལ་མངོན་སུམ་ཡིན་པ་གང་ཞིག བུམ་འཛིན་རྟོག་པའི་གཟུང་་་་་
རྣམ་དང༌། བུམ་འཛིན་རྟོག་པའི་འཛིན་རྣམ་གཉིས་ཡུལ་དུས་རང་བཞིན་གང་ལ་ལྟོས་ཀྱང་་
གྲུབ་བདེ་རྫས་གཅིག་ཡིན་པའི་ཕྱིར་ཞེས་ཟེར་ན། ཤེས་པ་ཡིན་ན། རང་གི་ངོ་བོ་ལ་རང་་་་
རིག་མངོན་སུམ་ཡིན་པས་ཁྱབ་པར་སྨྲ་བ་དག་གིས་ལེགས་པར་བརྟག་དགོས་ལ། རང་ལུགས་
ནི། རྟགས་དང་པོ་མ་གྲུབ་བོ། འོ་ན། སྒྲ་དང་སྒྲའི་སྟེང་གི་བྱས་མི་རྟག་གཉིས་ཡུལ་དུས་་་
རང་བཞིན་གང་ལ་ལྟོས་ནས་ཀྱང་གྲུབ་བདེ་རྫས་གཅིག་ཡིན་པའི་གོ་དོན་ཅི་ཡིན་ཞེ་ན།
བཤད་དུ་ཡོད་དེ། སྤྱིར་གྲུབ་བདེ་རྫས་གཅིག་ཡིན་པ་ནི། ཤཱར། གྲུབ་པ་ནི་ཆོས་མ་ཐོབ་་་་
དང་རྗེས་སུ་འབྲེལ་བའོ། །བདེ་བ་ནི་ཆོས་ཐོབ་པ་དང་རྗེས་སུ་འབྲེལ་བའོ། །ཞེས་གསུངས་
པ་ལྟར་གྲུབ་པ་ནི་སྐྱེ་བ་དང་། བདེ་བ་སྟེ་གནས་འཇིག་ཅིག་ཆར་དུ་བྱེད་པའི་སྒོ་ནས་དང་།
བྱེ་བྲག་ཏུ་ཡུལ་དུས་རང་བཞིན་གཅིག་ཡིན་པ་ནི། སྒྲ་གཟུང་ཡུལ་དུ་བྱེད་པའི་ཤེས་པ་དང་།
སྒྲའི་སྟེང་གི་བྱས་མི་རྟག་གཟུང་ཡུལ་དུ་བྱེད་པའི་ཤེས་པ་དོན་གཅིག་པ་དང་། དེ་བཞིན་དུ་་
སྔ་མ་གྲུབ་པའི་དུས་དང་ཕྱི་མ་གྲུབ་པའི་དུས་དོན་གཅིག་དོན་གཅིག་ཅིང་། སྔ་མ་དང་རང་
བཞིན་གཅིག་པ་དང་། ཕྱི་མ་དང་རང་བཞིན་གཅིག་པ་གཉིས་དོན་གཅིག་པའི་ཆ་ནས་ཡིན་
པའི་ཕྱིར། སྐྱེ་བ་ལ་ཆོས་མ་ཐོབ་པ་དང་། གནས་འཇིག་གཉིས་ལ་ཆོས་ཐོབ་པ་ཞེས་བརྗོད་
པའི་རྒྱུ་མཚན་ཡོད་དེ། བུམ་པའི་རྒྱུའི་དུས་སུ་བུམ་པ་སྐྱེ་ཡང་བུམ་པ་མ་ཐོབ་པ་དང་། བུམ་
པའི་དུས་སུ་གནས་པ་དང་འཇིག་པ་ཡིན་པས་ཐོབ་པར་འཇོག་པའི་ཕྱིར།།
སེལ་འཇུག་སྒྲུབ་འཇུག་གི་མཐའ་ཅུང་ཟད་དཔྱད་ན། ཁ་ཅིག དེ་གཉིས་ཀྱི་མཚན་ཉིད་
ལ་རིམ་པ་བཞིན༔ རང་ཡུལ་ལ་ཆ་ཤས་སུ་ཕྱེ་ནས་འཇུག་པ་དང༌། རང་ཡུལ་ལ་ཆ་ཤས་སུ་མ་
ཕྱེ་བར་འཇུག་པ། ཞེས་ཟེར། ཁ་ཅིག རང་ཡུལ་ལ་དེ་མ་ཡིན་བཅད་པའི་སྒོ་ནས་འཇུག་པ་
དང་། རང་ཡུལ་ལ་དེ་མ་ཡིན་མ་བཅད་པའི་སྒོ་ནས་འཇུག་པ། ཞེས་ཟེར་ན། སྔ་ཕྱི་གཉིས་
ཀ་མི་རིགས་ཏེ། རྣམ་མཁྱེན་དང་མངོན་སུམ་ལྟ་བུས་མ་ངེས་པའི་ཕྱིར། དེར་ཐལ། དེ་དག་
སྒྲ་ལ་བྱས་མི་རྟག་གི་ཆ་ཤས་ཕྱེ་ནས་འཇུག་ཅིང་། སྒྲ་རྟག་པ་བཅད་པའི་སྒོ་ནས་སྒྲ་མི་རྟག་པ་
ལ་འཇུག་པའི་ཕྱིར། སྒྲ་ལ་བྱས་མི་རྟག་གི་ཆ་ཤས་ཡོད་པ་ར་གཞལ་ཞིང༌། སྒྲ་རྟག་པ་མ་་་་་
• 122 •



བཅད་པའི་སྒྲ་མི་རྟག་པར་རྟོགས་པ་མི་སྲིད་པའི་ཕྱིར། དེ་ལ་ཁོ་ན་རེ། ཡོད་ན་རྣམ་མཁྱེན་
དང་མངོན་སུམ་གྱི་གཞལ་བྱ་ཡིན་པས་མ་ཁྱབ་པར་ཐལ། དེ་གཉིས་རང་ཡུལ་ལ་ཆ་ཤས་སུ་ཕྱེ་
ནས་འཇུག་པའི་ཕྱིར་ཞེ་ན། མ་ཁྱབ་སྟེ། འོ་ན། གཞི་གྲུབ་ན། རྟོག་པའི་གཞལ་བྱ་ཡིན་་་
པས་མ་ཁྱབ་པར་ཐལ། རྟོག་པ་རང་ཡུལ་ལ་ཆ་ཤས་སུ་ཕྱེ་ནས་འཇུག་པའི་ཕྱིར་ཏེ། དེ་སེལ་
འཇུག་ཡིན་པའི་ཕྱིར། རིམ་པ་བཞིན་ཁས་བླངས། རང་ལུགས་ནི། རང་ཡུལ་ལ་བརྡ་་་་་་
དབང་གིས་འཇུག་པ་དང༌། རང་ཡུལ་ལ་དངོས་དབང་གིས་འཇུག་པ་རིམ་པ་བཞིན་དེ་དག་
གི་མཚན་ཉིད་དུ་བྱའོ། དེ་ལ་ཁོ་ན་རེ། ཟླ་གཅིག་ཟླ་གཉིས་སུ་སྣང་བའི་དབང་ཤེས་ཆོས་ཅན།
རང་ཡུལ་ལ་དངོས་དབང་གིས་འཇུག་པར་ཐལ། མཚོན་བྱ་དེའི་ཕྱིར་ཏེ། རྟོག་མེད་ཀྱི་ཤེས་
པ་ཡིན་པའི་ཕྱིར། འདོད་ན། རང་ཡུལ་ལ་དངོས་པོའི་གནས་ཚོད་དང་མཐུན་པར་འཇུག་་་
པར་ཐལ་ལོ། །ཞེ་ན་མ་ཁྱབ་སྟེ། དེ་ལྟར་ན་དེ་ཉིད་སྒྲུབ་འཇུག་ཡིན་པས། རང་ཡུལ་ལ་་་་་
སྒྲུབ་པའི་གནས་ཚུལ་དང་མཐུན་པར་འཇུག་པར་ཐལ་བའི་ཕྱིར་དང༌། སྒྲ་རྟག་འཛིན་རྟོག་་
པ་ལྟ་བུ་ཡང་སེལ་འཇུག་ཡིན་པས། རང་ཡུལ་ལ་སེལ་བའི་གནས་ཚུལ་དང་མཐུན་པར་་་་་
འཇུག་པར་ཐལ་བའི་སྐྱོན་ཡོད་པའི་ཕྱིར། ཁ་ཅིག ཟླ་གཅིག་ཟླ་གཉིས་སུ་སྣང་བའི་དབང་་
ཤེས་ཟླ་གཅིག་ལ་སྒྲུབ་འཇུག་ཡིན་ཟེར་ན། མི་འཐད་དེ། དེ་ལ་ཟླ་གཅིག་མི་སྣང་བའི་ཕྱིར་ཏེ།
གངས་རི་སྔོན་པོར་སྣང་བའི་དབང་ཤེས་ལ་གངས་རི་མི་སྣང་བའི་ཕྱིར་དང༌། ཟླ་གཅིག་སྣང་
བའི་དབང་ཤེས་ཚད་མ་ཡིན་པའི་ཕྱིར་ཏེ། དེ་སྣང་བའི་དབང་མངོན་ཚད་མ་ཡིན་པའི་ཕྱིར།
ཡང་ཁ་ཅིག ཟླ་གཅིག་ཟླ་གཉིས་སུ་སྣང་བའི་དབང་ཤེས་ཟླ་གཅིག་ཟླ་གཉིས་ཡིན་པ་ལ་སྒྲུབ་
འཇུག་མ་ཡིན་ཟེར་བ་མི་འཐད་དེ། དེ་དེ་ལ་རྟོགས་མེད་ལོག་ཤེས་ཡིན་པའི་ཕྱིར། ཡང་ཁ་
ཅིག སྒྲ་བྱས་པར་འཇལ་བའི་བློ་སེལ་འཇུག་ཡིན་ཏེ། དེས་སྒྲ་བྱས་པར་འཇལ། མི་རྟག་་་
པར་མི་འཇལ་བའི་ཕྱིར་ཞེ་ན། མ་ཁྱབ་སྟེ། སེལ་འཇུག་དང་བློའི་གཞི་མཐུན་ཡིན་ན། རྟོག་
པ་ཡིན་དགོས་པའི་ཕྱིར་ཏེ། སྒྲུབ་འཇུག་དང་བློའི་གཞི་མཐུན་ཡིན་ན། རྟོག་མེད་ཀྱི་ཤེས་པ་
ཡིན་དགོས་པའི་ཕྱིར། ཁ་ཅིག སྔ་མ་དེ་ལ་རྟགས་མ་གྲུབ་ཀྱི་ལན་བྱེད་པ་མི་འཐད་དེ། དེ་
ལྟར་ན་སྒྲ་བྱས་པར་འཇལ་བའི་བློ་དང༌། སྒྲ་མི་རྟག་པར་འཇལ་བའི་བློ་གཉིས་བློ་རྣམ་གྲངས་
པར་ཐལ་བར་འགྱུར་ཞིང་། འདོད་མི་ནུས་པ་ནི། གཞན་ཡུལ་མ་ཡིན་ཞེས་སོགས་གསུངས་
པ་ལས་གྲུབ་པའི་ཕྱིར། ཁ་ཅིག གང་ཟག་ཏུ་གྱུར་པའི་སེལ་འཇུག་སྒྲུབ་འཇུག་གཉིས་ཀ་་་
•
23 •



ཡོད་པ་དང༌། རྟགས་སེལ་འཇུག་ཡིན་ཟེར་བ་གཉིས་ཀ་མི་རིགས་ཏེ། སེལ་འཇུག་ཡིན་ན།
ཡུལ་ཅན་ཡིན་དགོས་པའི་ཕྱིར་དང༌། སྒྲ་བྱས་པར་དོན་སྤྱིའི་ཚུལ་གྱིས་རྟོགས་པའི་གང་ཟག་
སེལ་འཇུག་དང༌། སྒྲ་མངོན་སུམ་དུ་རྟོགས་པའི་གང་ཟག་སྒྲུབ་འཇུག་ཡིན་པའི་རྣམ་གཞག་་
ཁས་ལེན་དུ་མི་རུང་བའི་ཕྱིར་ཏེ། དེ་ལྟར་ན་སེལ་འཇུག་སྒྲུབ་འཇུག་གཉིས་མི་འགལ་བར་
ཐལ་བའི་སྐྱོན་ཡོད་པའི་ཕྱིར།།
གཉིས་པ་བྱེ་བྲག་ཏུ་བསྟན་པ་བཤད་དུ་ཡོད་དེ། སྒྲ་རྟོག་སེལ་བའི་ཡུལ་ཅན་མ་ཡིན་པ་
ལ་གནོད་པ་བསྟན་པ་དང་། སྒྲོ་འདོགས་མངོན་གྱུར་བ་མེད་ན་སེལ་བའི་ཡུལ་ཅན་དུ་འགལ་
བ་སྤངས་པ་གཉིས་སུ་ཡོད་པའི་ཕྱིར། དང་པོ་ཡོད་དེ། རྗེས་སུ་དཔག་པ་ལས་ཀྱང་དངོས། །
འཛིན་ན་ཆོས་གཅིག་ངེས་གྱུར་པས། །ཆོས་ཀུན་འཛིན་ཏེ་སེལ་བ་ལ། །ཉེས་པ་འདི་ནི་ཐལ་
མི་འགྱུར། །དེ་ཕྱིར་དེ་ལྟར་རྟགས་སེལ་བའི། །ཡུལ་ཅན་ཡིན་པར་རབ་ཏུ་བསྒྲགས། །ཞེས་
འབྱུང་བ་ལས། སྒྲ་རྟོག་སྒྲུབ་འཇུག་ཏུ་འདོད་པ་ལ་སྒྲ་བྱས་པར་རྟོགས་པའི་རྗེས་དཔག་གིས་
སྒྲ་མི་རྟག་པར་ངེས་པར་ཐལ་བའི་གནོད་པ་འཇུག་པ་དང༌། དེ་དག་སེལ་འཇུག་ཏུ་འདོད་པ་
ལ་གནོད་པ་དེ་ཉིད་མི་འཇུག་པ་དང༌། རྒྱུ་མཚན་དེའི་ཕྱིར་རྟགས་ལ་བརྟེན་པའི་རྗེས་དཔག་
སེལ་འཇུག་ཏུ་གྲུབ་ཞེས་བསྟན་པའི་ཕྱིར།།
རྩ་རྟགས་གཉིས་པ་གྲུབ་སྟེ། ཕྱོགས་སྔ་དང༌། དེ་དགག་པ་གཉིས་སུ་ཡོད་པའི་ཕྱིར།
དང་པོ་ཡོད་དེ། མཐོང་བ་འགའ་ལའང་ཤེས་པ་གང༌་། །སྤྱི་ཡི་དོན་ཅན་རྣམ་རྟོག་པ། །
ཞེས་འབྱུང་བ་ལས། ཕ་རོལ་པོ་སྒྲ་འཛིན་མངོན་སུམ་གྱིས་སྒྲ་སྒྲ་མིན་དུ་འཛིན་པའི་སྒོ་་་་
འདོགས་བཅད་ཟིན་པས། མངོན་སུམ་དེའི་རྗེས་སུ་སྒྲ་ངེས་པའི་ངེས་ཤེས་ཀྱི་བསལ་བྱ་སྒྲོ་་་་
འདོགས་མེད། དེ་མེད་པས་ངེས་ཤེས་དེ་ཉིད་སེལ་འཇུག་ཡིན་པ་ཁེགས། ཞེས་སྨྲ་བའི་ཕྱིར།
གཉིས་པ་དེ་དགག་པ་ཡོད་དེ། གཞན་གྱི་ཆ་སྒྲོ་མ་བཏགས་པ། །དེ་ཙམ་སེལ་བའི་སྤྱོད་ཡུལ་
ཅན། །ངེས་པ་དང་ནི་སྒྲོ་འདོགས་ཡིད། །གནོད་བྱ་གནོད་བྱེད་ངོ་བོའི་ཕྱིར། །འདི་ནི་སྒྲོ་
འདོགས་དབེན་པ་ལ། །འཇུག་ཅེས་བྱ་བར་ཤེས་པ་ཡིན། །ཞེས་འབྱུང་བ་ལས། ངེས་ཤེས་
དེ་ཉིད་སེལ་འཇུག་ཡིན་པར་ཐལ། དེ་ཉིད་སྒྲ་སྒྲ་མིན་དུ་འཛིན་པའི་སྒྲོ་འདོགས་ཀྱི་ཞེན་ཡུལ་
གྱིས་སྟོང་པ་ལ་འཇུག་པའི་ངེས་ཤེས་ཡིན་པའི་ཕྱིར་ཏེ། སྒྲ་སྒྲ་མིན་དུ་འཛིན་པའི་སྒྲོ་འདོགས་
ལ་གནོད་བྱེད་ཀྱི་ངེས་ཤེས་ཡིན་པའི་ཕྱིར། ཞེས་པར་འགྱུར་བའི་ཕྱིར། གནོད་བྱ་གནོད་་་
• 124 •



བྱེད་དུ་འགྱུར་ཚུལ་ཡོད་དེ། དཔེར་ན། གང་ཟག་གཅིག་གི་རྒྱུད་ལ་སྒྲ་མི་རྟག་རྟོགས་ཀྱི་རྗེས་
དཔག་ཚད་མའི་བྱེད་པ་མ་ཉམས་པའི་བར་ལ། སྒྲ་རྟག་འཛིན་རྟོག་པ་ཀུན་བཏགས་མངོན་་
གྱུར་བ་སྐྱེ་བའི་གོ་སྐབས་བཅོམ་པས་གནོད་བྱ་གནོད་བྱེད་དུ་འགྱུར་བའི་ཕྱིར། ལྷན་སྐྱེས་ནི་
དེ་དང་མི་འདྲ་སྟེ། རྗེས་དཔག་ཚད་མ་དེའི་བྱེད་པ་མ་ཉམས་པའི་བར་ལ་སྒྲ་རྟག་འཛིན་རྟོག་
པ་ལྷན་སྐྱེས་མངོན་འགྱུར་བ་སྐྱེ་བའི་གོ་སྐབས་འཇོམས་མི་ནུས་པའི་ཕྱིར། རྟོག་པ་གཉིས་་་་
ཀའི་ཞེན་ཡུལ་མེད་པར་རྟོགས་པ་ལ་ནི་འདྲ་སྟེ། སྒྲ་རྟག་པ་དེ་ཉིད་རྟོག་པ་གཉིས་ཀའི་ཞེན་་
ཡུལ་ཡིན་པའི་ཕྱིར།།
རྩ་རྟགས་གཉིས་པ། དེ་གྲུབ་ན་གཞན་སེལ་གྱི་ཡུལ་ཅན་དུ་གྲུབ་པར་བསྟན་པ་ཡོད་དེ།
སྒྲ་རྟོག་སེལ་བའི་ཡུལ་ཅན་དུ་གྲུབ་པ་དང་། སྒྲུབ་འཇུག་དགག་པ་དང༌། དེའི་ལན་དགག་
པ་དང་གསུམ་དུ་ཡོད་པའི་ཕྱིར། དང་པོ་ཡོད་དེ། ཆ་ཤས་སྒྲོ་འདོགས་ཇི་སྙེད་པ། །དེ་་་་་
བསལ་ཕྱིར་ན་ངེས་པ་དང༌། །སྒྲ་ཡང་དེ་སྙེད་ཁོ་ན་དེས། །དེ་དག་སྤྱོད་ཡུལ་ཐ་དད་ཅན། །
ཞེས་སྒྲའི་སྟེང་གི་བྱས་མི་རྟག་ཡུལ་དུ་བྱེད་པའི་སྒྲ་རྟོག་ཡུལ་ཐ་དད་ལ་འཇུག་པའི་རྒྱུ་མཚན་་་
གྱིས་སེལ་འཇུག་ཏུ་གསུངས་པས་གྲུབ་པའི་ཕྱིར། གཉིས་པ་ཡོད་དེ། གཞན་དུ་དངོས་པོ་་་
གཅིག་པུ་ལ། །སྒྲ་འམ་བློ་གཅིག་གིས་ཁྱབ་ན། གཞན་ཡུལ་མ་ཡིན་དེ་ཡི་ཕྱིར། །རྣམ་གྲངས་
པ་ནི་ཉིད་དུ་འགྱུར། །ཞེས་སྒྲའི་སྟེང་གི་བྱས་པ་ཡུལ་དུ་བྱེད་པའི་སྒྲ་རྟོག་སྒྲུབ་འཇུག་ཡིན་ན།
དེས་སྒྲའི་སྟེང་གི་མི་རྟག་པ་ངེས་དགོས། དེ་ལྟར་ན་སྒྲའི་སྟེང་གི་བྱས་པ་ཡུལ་དུ་བྱེད་པའི་སྒྲ་
རྟོག་དང་། སྒྲའི་སྟེང་གི་མི་རྟག་པ་ཡུལ་དུ་བྱེད་པའི་སྒྲ་རྟོག་སྒྲ་བློ་རྣམ་གྲངས་པར་ཐལ་བར་
འགྱུར་བའི་ཕྱིར། གསུམ་པ་ཡོད་དེ། ཁྱད་པར་རེ་རེ་ཁོ་ན་ལ་སྒྲུབ་འཇུག་ཏུ་འདོད་པ་དགག་
པ་དང་། རྟོག་པས་ཀུན་བཟུང་ཡང་མ་ངེས་པ་དགག་པ་གཉིས་སུ་ཡོད་པའི་ཕྱིར། དང་པོ་
ཡོད་དེ། རྒྱས་པར་བཤད་པ་དང་། དོན་བསྡུ་བ་གཉིས་སུ་ཡོད་པའི་ཕྱིར། དང་པོ་ཡོད་དེ།
གང་གི་ལྟར་ན་བློས་ཁྱད་པར། །ཞེས་པ་ནས། དེ་ལྟ་ཡིན་ན་ཐུག་མེད་འགྱུར། །ཞེས་པའི་
བར་གྱི་བསྟན་པའི་ཕྱིར། གཉིས་པ་དོན་བསྡུ་བ་ཡོད་དེ། གཅིག་ལ་ཕན་བྱེད་བཟུང་ན་ནི།
ཞེས་སོགས་ཀྱིས་བསྟན་པའི་ཕྱིར། གཉིས་པ་རྟོགས་པས་ཀུན་བཟུང་ཡང་མ་ངེས་པ་དགག་པ་
ཡོད་དེ། གལ་ཏེ་འཁྲུལ་པ་བཟློག་པའི་ཕྱིར། །ཞེས་པ་ནས། ཁྱད་པར་གང་ལ་རྟོགས་པ་ཡི། །
རྐྱེན་ཡོད་དེ་ནི་རྟོགས་པར་འགྱུར། །ཞེས་པའི་བར་གྱིས་བསྟན་པའི་ཕྱིར། ཁ་ཅིག ངེས་པ་
• 135 •



རྣམས་ཀྱིས་མ་ངེས་པ། །དེ་ནི་ཇི་ལྟར་དེ་ཡུལ་ཡིན། །ཞེས་པའི་གཞུང་འདིས་ངེས་ཤེས་ཀྱི་་
གཟུང་ཡུལ་རྟོགས་ན། ངེས་ཤེས་ཡིན་པས་ཁྱབ་པར་བསྟན་ཟེར་བ་མི་འཐད་དེ། འདིའི་་་
སྐབས་ཀྱི་རང་འགྲེལ་ལས། མངོན་སུམ་གྱིས་རང་ཡུལ་མ་ངེས་པར་གསུངས་ཤིང་། ངེས་་་
ཤེས་ཀྱི་གཟུང་ཡུལ་རྟོགས་པའི་མངོན་སུམ་ཡོད་པའི་ཕྱིར་ཏེ། དེའི་གཟུང་ཡུལ་རང་རིག་་་་་
མངོན་སུམ་གྱི་གཞལ་བྱ་ཡིན་པའི་ཕྱིར། བུམ་པའི་དོན་སྤྱི་དེ་ཁོ་རང་འཛིན་པའི་རྟོག་པ་མྱོང་
བྱེད་ཀྱི་རང་རིག་གཞི་གྲུབ་པའི་ཕྱིར།།
རྩ་རྟགས་གཉིས་པ། དེ་ལའང་གཞན་ལས་ལྡོག་པ་དང་། ཞེས་སོགས་ཀྱིས། སྒྲ་རྟོག་
གཞན་སེལ་ལ་འཇུག་པར་སྒྲུབ་པ་ཡོད་དེ། ལོག་ལྡོག་དང་སྤྱི་གསལ་མཚུངས་པའི་རྩོད་སྤང་་
དང་། གཞན་སེལ་གྱི་སྤྱི་ངོས་བཟུང་བ་དང་། བརྡའི་ཡུལ་ངོས་བཟུང་བ་དང་གསུམ་དུ་ཡོད་
པའི་ཕྱིར། དང་པོ་ཡོད་དེ། སེལ་བ་སྨྲ་བ་ལ་ཉེས་པ་མེད་པ་དང་། སྒྲ་དངོས་དབང་གིས་་
འཇུག་པ་ལ་ཉེས་པ་ཡོད་ཅིང་བརྗོད་འདོད་ཀྱི་དབང་གིས་འཇུག་རིགས་པ་དང་གཉིས་ཡོད་་་
པའི་ཕྱིར། དང་པོ་ཡོད་དེ། ལན་དངོས་དང༌། དེ་ལ་རྩོད་པ་སྤོང་བ་དང་། ཉེས་པ་མེད་
པའི་དོན་བསྡུ་བ་དང་གསུམ་ཡོད་པའི་ཕྱིར། དང་པོ་ལན་དངོས་ཡོད་དེ། དེ་ལའང་གཞན་
ལས་ལྡོག་པ་དང་། །གཞན་ལས་ལོག་པ་ཞེས་བྱ་བའི། །སྒྲ་དང་ངེས་པ་ཉིད་དག་ནི། བརྡ་
ཡི་རྗེས་སུ་བྱེད་པ་ཡིན། །ཞེས་གསུངས་ཤིང་། དོན་ནི། སློབ་དཔོན་ཕྱོགས་གླང་གིས་གཞན་
སེལ་བ་ཞེས་བྱ་བ། དངོས་པོ་ལས་རྫས་ཐ་དད་པ་དངོས་པོ་མེད་པའི་མཚན་ཉིད་ཅན། སྒྲའི་
དོན་དུ་ཞེན་པར་གོ་ནས། སྤྱོད་པ་པའི་སྟོན་པ་གཞོན་ནུ་མ་ལེན་ལ་སོགས་པས། འོ་ན། བ་
གླང་དང་རྟ་མིན་པ་གཉིས་རྫས་གཞན་ཡིན་ནམ་མིན། མིན་ན་དེ་གཉིས་ཡུལ་དུ་བྱེད་པའི་སྒྲ་
རྟོག་ཐ་དད་དུ་མི་འཇུག་པར་ཐལ། དེ་གཉིས་རྫས་གཞན་མ་ཡིན་པའི་ཕྱིར། ཡིན་ན་སྤྱི་་་་
གསལ་རྫས་ཐ་དད་ཡིན་པར་ཐལ། དམ་བཅའ་དེའི་ཕྱིར། འདོད་ན། སློབ་དཔོན་ཕྱོགས་
གླང་གིས་སྤྱི་གསལ་རྫས་གཞན་ལ་བཀོད་པའི་ཉེས་པ་ཁྱེད་རང་ལའང་མཚུངས་སོ་ཞེ་ན། །
ཐལ་འགྱུར་དང་པོ་ལ་མ་ཁྱབ་སྟེ། དེ་ལ་ཆོས་དང་ཆོས་ཅན་གྱི་བརྡ་ཐ་དད་པ་ཙམ་གྱི་སྒོ་ནས་
སྒྲ་བློ་ཐ་དད་དུ་འཇུག་པའི་ཕྱིར། ཞེས་པའི་དོན་ཡིན་པའི་ཕྱིར། སྐབས་འདིར། རྣམ་་་་
བཤད་ལས། ལྡོག་པ་ནི། ལྡོག་པ་ཆིག་རྐྱང་སྤྱི་དང་། ལོག་པ་ཞེས་པ་ནི་ལྡོག་པ་གཉིས་་་་་
ཚོགས་བྱེ་བྲག་གོ། ཞེས་གསུངས་པའི་དོན་གང་ཡིན་ཞེ་ན། རྟ་མིན་པ་ལ་སྔ་མ་དང་། བ་་
• 126 •



གླང་ལ་ཕྱི་མར་བརྗོད་པ་ཡིན་ཏེ། སྔ་མ་རྟ་ལས་ལོག་ཙམ་དང་། བ་གླང་གི་སྤྱི་ཡིན། ཕྱི་མ་
བ་གླང་མིན་པ་ལས་ལོག་པ་དང༌། རྟ་མིན་པའི་བྱེ་བྲག་ཡིན་པའི་ཕྱིར། །
གཉིས་པ་རྩོད་པ་སློང་བ་ཡོད་དེ། ཕ་རོལ་པོས་ས་དང་མི་རྟག་པ་རྫས་ཐ་དད་ཡིན་་་
པར་ཐལ། སྒྲའི་མི་རྟག་ཅེས་བརྗོད་པའི་སྒྲས་སྒྲ་དང་མི་རྟག་པ་རྫས་གཞན་ལྟ་བུར་བསྟན་་་་་
པའི་ཕྱིར། དེ་ལྟ་མ་ཡིན་ན་སྒྲ་མི་རྟག་ཅེས་པའི་སྒྲ་དང་སྒྲའི་མི་རྟག་ཅེས་པའི་སྒྲ་སྦྱར་བ་དོན་
མེད་པར་ཐལ། སྒྲ་དང་མི་རྟག་པ་རྫས་གཞན་མ་ཡིན་པའི་ཕྱིར་ཞེ་ན། མ་ཁྱབ་པ་ནི། །
གཉིས་ཀས་གཅིག་གཅིག་བརྗོད་མོད་ཀྱི། །བརྗོད་བྱའི་ཤན་གྱི་ཁྱད་པར་གྱིས། །རྣམ་དབྱེ་ཐ་
དད་འབྱེད་པ་ཡིས། །ཐ་དད་དོན་བཞིན་སྒྲུབ་པར་བྱེད། །ཅེས་འབྱུང་བ་ལས། སྒྲ་མི་རྟ་་་
ཞེས་བརྗོད་པའི་སྒྲ་དང་སྒྲའི་མི་རྟག་ཅེས་བརྗོད་པའི་སྒྲ་གཉིས་ཀས་སྒྲ་བརྗོད་པར་མཚུངས་་་
ཀྱང་། སྔ་མ་སྒྲ་ལ་ལྟོས་ཏེ་ཆོས་ཅན་བརྗོད་པའི་སྒྲ་དང་ཕྱི་མ་དེ་ལ་ལྟོས་ཏེ་ཆོས་བརྗོད་ཀྱི་སྒྲ་
ཡིན་པའི་ཕྱིར། འདི་ནི། རྣམ་བཤད་ལས། སྔར་གྱི་རྩོད་པའི་གཞི་དང་འདི་མི་འདྲ་སྟེ།
སྔ་མ་ནི་ཆོས་ཆོས་ཅན་ལྡོག་པ་ཐ་དད་ཅིང་ཁྱབ་ཆེ་ཆུང་ཡོད་པ་ལ་རྩོད་པའི་ལན་དུ་དེ་གཉིས་
རྫས་ཐ་དད་མེད་པར་བསྟན་པ་ཡིན་ལ། འདིར་ནི། དེ་ལས་ཀྱང་རྣམ་པ་གསལ་བའི་དཔེ་
ལྡོག་པ་གཅིག་ཉིད་སྒྲའི་སྦྱོར་ཚུལ་གྱིས་ཆོས་དང་ཆོས་ཅན་གཉིས་ཀར་འགྱུར་བའི་ཚུལ་སྟོན་པ
ཡིན་ནོ། །ཞེས་གསུངས་པའི་དགོངས་པ་འཆད་པའོ། །ཡང་སྒྲ་དང་མི་རྟག་པ་རྫས་གཞན་མ་
ཡིན་ན། སྒྲ་མི་རྟག་ཅེས་བརྗོད་པའི་སྒྲ་དང་སྒྲའི་མི་རྟག་ཅེས་བརྗོད་པའི་སྒྲ་གཉིས་སྦྱར་བ་་་
དོན་མེད་མ་ཡིན་ནམ་ཞེ་ན། ཁྱད་པར་གཞན་ནི་སྤོང་བ་དང༌། །མི་སྤོང་བ་དག་དེ་གཉིས་ཀྱི། །
བརྡ་ཡི་བྱེ་བྲག་རྟོགས་པ་པོའི། །འདོད་པའི་རྗེས་སུ་བྱེད་པའི་གཞི། །ཞེས་འབྱུང་བ་ལས། །
སྒྲ་མི་རྟག་ཅེས་བརྗོད་པའི་སྒྲས་སྒྲ་ཁྱད་གཞི་དང་མི་རྟག་པ་ཁྱད་ཆོས་སུ་སྟོན་པ་དང༌། སྒྲའི་
མི་རྟོག་ཅེས་བརྗོད་པའི་སྒྲས་སྒྲ་ཁྱད་ཆོས་དང་མི་རྟག་པ་ཁྱད་གཞིར་སྟོན་པ་གོ་བའི་ཕྱིར་དུ་དེ་
གཉིས་ཐ་དད་དུ་སྦྱོར་བའི་ཕྱིར།།
སྐབས་འདིར་མཐའ་དཔྱད་ན། ཁ་ཅིག རང་གི་བརྗོད་བྱ་ཁྱད་པར་གཞན་སྤོང་གི་་་་
ཚུལ་གྱིས་གོ་བར་བྱེད་པའི་མཉན་བྱ། ཆོས་བརྗོད་ཀྱི་སྒྲའི་མཚན་ཉིད། རང་གི་བརྗོད་བྱ་་
ཁྱད་པར་གཞན་མི་སྤོང་བའི་ཚུལ་གྱིས་གོ་བར་བྱེད་པའི་མཉན་བྱ་དེ། ཆོས་ཅན་བརྗོད་པའི་
སྒྲའི་མཚན་ཉིད་ཡིན། ཞེས་ཟེར། ཁ་ཅིག དོན་དེ་ཁྱད་གཞི་ལྟ་བུར་སྟོན་པའི་ངག་དེ།
• 127 •



དོན་དེ་ལ་ལྟོས་ཏེ་ཆོས་ཅན་བརྗོད་པའི་སྒྲའི་མཚན་ཉིད། དོན་དེ་ཁྱད་ཆོས་ལྟ་བུར་སྟོན་པའི་
ངག་དེ། དོན་དེ་ལ་ལྟོས་ཏེ་ཆོས་བརྗོད་ཀྱི་སྒྲའི་མཚན་ཉིད། ཞེས་ཟེར། ཡང་ཁ་ཅིག །
དོན་དེ་ཁྱད་གཞི་ལྟ་བུར་སྟོན་པའི་སྒྲ་དང་། དོན་དེ་ཁྱད་ཆོས་ལྟ་བུར་སྟོན་པའི་སྒྲ། རིམ་པ་
བཞིན་དེ་གཉིས་ཀྱི་མཚན་ཉིད་ཡིན། ཞེས་ཟེར། དང་པོ་མི་རིགས་ཏེ། ཆོས་ཅན་བརྗོད་་་
པའི་སྒྲ་དང་། ཆོས་བརྗོད་ཀྱི་སྒྲ་གཉིས་མི་འགལ་བ་གང་ཞིག ཁྱོད་ཀྱི་མཚན་ཉིད་གཉིས་པོ་
འགལ་བའི་ཕྱིར། དང་པོ་དེར་ཐལ། སྒྲ་མི་རྟག་ཅེས་བརྗོད་པའི་སྒྲ་དེ་ཆོས་ཅན་བརྗོད་པའི་
སྒྲ་གང་ཞིག ཆོས་བརྗོད་ཀྱི་སྒྲ་ཡིན་པའི་ཕྱིར། དང་པོ་དེར་ཐལ། དེ་སྒྲ་ལ་ལྟོས་ཏེ་ཆོས་་་་
ཅན་བརྗོད་པའི་སྒྲ་ཡིན་པའི་ཕྱིར་ཏེ། དེ་དེ་ཁྱད་གཞི་ལྟ་བུར་སྟོན་པའི་མཉན་བྱ་ཡིན་པའི་་་
ཕྱིར་ཏེ། སྒྲ་ཁོ་ན་མི་རྟག་ཅེས་པའི་ཚིག་དེ་ཚིག་ཕྲག་ཁྱད་གཞི་དང་ལྷན་ཅིག་ཏུ་སྦྱར་བའི་་་་
ཚིག་ཡིན་པའི་ཕྱིར་ཏེ། ཆོས་ཀྱི་ཚིག་ཕྲད་ཐ་དད་པར་ཞེས་སོགས་ཀྱི་སྐབས་སུ་འཆད་པར་་་་་
འགྱུར་བའི་ཕྱིར། རྟགས་གཉིས་པ་དེར་ཐལ། དེ་མི་རྟག་པ་ལ་ལྟོས་ཏེ་ཆོས་བརྗོད་ཀྱི་སྒྲ་ཡིན་
པའི་ཕྱིར་ཏེ། དེ་མི་རྟག་པ་ཁྱད་ཆོས་ལྟ་བུར་སྟོན་པའི་མཉན་བྱ་ཡིན་པའི་ཕྱིར། མཚན་ཉིད་
གཉིས་པ་མི་འཐད་དེ། སངས་རྒྱས་ཀྱི་ཐུགས་རྗེའི་དབང་གིས་ལྗོན་ཤིང་རླུང་གིས་བསྐུལ་བ་
ལ་བརྟེན་ནས་བྱུང་བའི་སྒྲ་མི་རྟག་ཅེས་པའི་སྒྲ་དེ་སྒྲ་དང་མི་རྟག་པ་ལ་ལྟོས་ཏེ་རིམ་པ་བཞིན་
ཆོས་ཅན་བརྗོད་པའི་སྒྲ་དང་ཆོས་བརྗོད་ཀྱི་སྒྲ་ཡིན་པ་གང་ཞིག དེ་ངག་མ་ཡིན་པའི་ཕྱིར་ཏེ།
དེ་རང་རྒྱུ་སྐྱེས་བུའི་བྱེད་པ་ལྕེ་རྐན་ལས་མ་བྱུང་བའི་ཕྱིར། མཚན་ཉིད་གསུམ་པ་མི་འཐད་དེ།
དོན་དེ་ཁྱད་གཞི་ལྟ་བུར་སྟོན་པའི་སྒྲ་དང༌། དོན་དེ་ཁྱད་ཆོས་ལྟ་བུར་སྟོན་པའི་སྒྲ་མཚོན་བྱ་
ཡིན་པའི་ཕྱིར་ཏེ། དོན་དེ་ཁྱད་གཞི་ལྟ་བུར་སྟོན་པའི་མཉན་བྱ་དང༌། དོན་དེ་ཁྱད་ཆོས་ལྟ་
བུར་སྟོན་པའི་མཉན་བྱ་གཉིས་རིམ་པ་བཞིན་དེ་གཉིས་ཀྱི་མཚན་ཉིད་ཡིན་པའི་ཕྱིར་ཏེ།
མཉན་བྱ་སྒྲའི་མཚན་ཉིད་ཡིན་པའི་ཕྱིར། ཁོ་ན་རེ། སྤྱིར་ཆོས་ཅན་བརྗོད་པའི་སྒྲ་དང་། །
ཆོས་བརྗོད་ཀྱི་སྒྲ་གཉིས་མི་འགལ་ཡང་། གཞི་གཅིག་ལ་ལྟོས་ཏེ་འགལ་བ་ཡིན་ཏེ། གཞི་་་་
གཅིག་ལ་ལྟོས་ཏེ་ཆོས་བརྗོད་ཀྱི་སྒྲ་ཡིན་ན། གཞི་གཅིག་ལ་ལྟོས་ཏེ་ཁྱད་པར་གཞན་སྤོང་གི་སྒྲ་
ཡིན་དགོས། གཞི་གཅིག་ལ་ལྟོས་ཏེ་ཆོས་ཅན་བརྗོད་པའི་སྒྲ་ཡིན་ན། གཞི་གཅིག་ལ་ལྟོས་ཏེ་
ཁྱད་པར་གཞན་མི་སྤོང་གི་སྒྲ་ཡིན་དགོས་པ་གང་ཞིག གཞི་གཅིག་ལ་ལྟོས་ཏེ་ཁྱད་པར་་་་་
གཞན་སྤོང་གི་སྒྲ་ཡིན་ན། གཞི་གཅིག་ལ་ལྟོས་ཏེ་ཁྱད་པར་གཞན་མི་སྤོང་གི་སྒྲ་མ་ཡིན་དགོས་
• 128 •



པའི་ཕྱིར། ཞེས་ཟེར། མི་རིགས་ཏེ། མི་རྟག་པ་མི་རྟག་པ་ཞེས་བརྗོད་པའི་སྒྲ་དེ་མི་རྟག་པ་
ལ་ལྟོས་ཏེ་ཆོས་ཅན་བརྗོད་པའི་སྒྲ་ཡིན། དེ་དེ་ལ་ལྟོས་ཏེ་ཆོས་བརྗོད་ཀྱི་སྒྲ་ཡང་ཡིན་པའི་ཕྱིར།
གཉིས་ཀ་དེར་ཐལ། སྒྲ་མི་རྟག་ཅེས་པའི་སྒྲ་དེ་སྒྲ་ལ་ལྟོས་ཏེ་ཆོས་ཅན་བརྗོད་པའི་སྒྲ་དང་མི་
རྟག་པ་ལ་ལྟོས་ཏེ་ཆོས་བརྗོད་ཀྱི་སྒྲ་ཡིན་པའི་ཕྱིར། །
རང་ལུགས་ནི། དོན་དེ་ཁྱད་གཞི་ལྟ་བུར་སྟོན་པའི་མཉན་བྱ་དེ། དོན་དེ་ལ་ལྟོས་ཏེ་་
ཆོས་ཅན་བརྗོད་པའི་སྒྲའི་མཚན་ཉིད། དོན་དེ་ཁྱད་ཆོས་ལྟ་བུར་སྟོན་པའི་མཉན་བྱ་དེ།
དོན་དེ་ལ་ལྟོས་ཏེ་ཆོས་བརྗོད་ཀྱི་སྒྲའི་མཚན་ཉིད། དཔེར་བརྗོད་སྔར་བཤད་པས་ཤེས། འོ་
ན། དོན་དེ་ཁྱད་གཞི་ལྟ་བུར་སྟོན་པའི་སྒྲ་དང༌། དོན་དེ་ལ་ལྟོས་ཏེ་ཆོས་ཅན་བརྗོད་པའི་སྒྲ་
གཉིས་མཚན་ཉིད་གཅིག་གིས་མཚོན་པར་ཐལ་ལོ། ཞེ་ན༑ འདོད་པ་ཡིན་ཏེ། གཞན་དོན་
བསྒྲུབ་བྱ་ཡང་དག་དང༌། གཞན་དོན་ཕྱོགས་ཡང་དག་གཉིས་མཚན་ཉིད་གཅིག་གིས་མཚོན་
པ་ལྟ་བུ་ཡིན་པའི་ཕྱིར། སྔར་བཤད་པའི་ལོག་ལྡོག་ཏུ་མ་ཟད་ཆོས་ཆོས་ཅན་བརྗོད་པའི་སྒྲ་་་
ཡུལ་གང་ལ་སྦྱར་ཡང་། བརྗོད་བྱ་རྫས་གཞན་དུ་མི་འགྱུར་ཏེ། ཀུན་ལ་རྫས་དང་དངོས་་་་
བརྗོད་པའི། །སྒྲ་ཡི་ཁྱད་པར་འདི་ཉིད་དོ། །དེ་ཕྱིར་དེ་དག་བརྗོད་བྱ་ལ། །ཁྱད་པར་་་་་
འགའ་ཡང་ཡོད་མ་ཡིན། །ཞེས་པས་བསྟན་པའི་ཕྱིར། ཆོས་ཆོས་ཅན་བརྗོད་པའི་སྒྲ་སྦྱོར་་་
ཚུལ་ཇི་ལྟར་བྱས་ཀྱང་། བརྗོད་བྱ་རྫས་གཞན་དུ་མི་འགྱུར་ཏེ། དོན་དེ་ཤེས་པར་བྱེད་འདོད་
པས། །དེ་ལ་ཕན་པའམ་བྱེད་ལྡན་ནམ། །གལ་ཏེ་གཞན་གྱིས་བརྗོད་ཀྱང་རུང་། །དེ་
ལས་ཁྱད་པར་གཞན་མེད་དོ། །ཞེས་གསུངས་པས་བསྟན་པའི་ཕྱིར།།
གསུམ་པ་ཉེས་པ་མེད་པའི་དོན་བསྡུ་ཡོད་དེ། དེ་ཕྱིར་གཞན་སེལ་ཡུལ་ལ་ནི། །དེ་་་་
ལྡན་ཕྱོགས་ལ་བརྗོད་པ་བསལ། །ཞེས་པས་བསྟན་པའི་ཕྱིར། །
གཉིས་པ་སྒྲ་དངོས་དབང་གིས་འཇུག་པ་ལ་ཉེས་པ་ཡོད་ཅིང་བརྗོད་འདོད་ཀྱི་དབང་་་
གིས་འཇུག་རིགས་པར་བསྟན་པ་ཡོད་དེ། རིགས་དང་དེ་དང་ལྡན་པ་དག །ཐ་དད་ཉིད་ན་
ཉེས་པར་འགྱུར། །གང་དག་གི་ཚིག་དངོས་པོའི་དབང་། །ལྟར་བརྗོད་བརྗོད་འདོད་མི་རྟེན་
པ། །དེ་དག་ལ་ནི་དྲུག་པ་དང༌། །ཚིག་དབྱེ་ལ་སོགས་ཀླན་ཀ་རིགས། །ཕྱི་རོལ་དོན་ལ་མི་་
ལྟོས་པའི། །ཚིག་གང་སྨྲ་པོས་ཇི་ལྟ་བུར། །རྗོད་བྱེད་ཉིད་དུ་ངེས་བྱེད་པ། །དེ་དེ་བཞིན་དུ་
རྗོད་བྱེད་ཡིན། །བཙུན་མོ་རྣམས་གྲོང་དྲུག་ལ་སོགས། །ཐ་དད་ཐ་དད་མིན་བཞག་པའམ། །
• 129 •



ནམ་མཁའི་རང་བཞིན་མཁའ་ཉིད་ཅེས། །བྱ་བ་འདི་ལ་རྒྱུ་ཅི་ཡོད། །ཞེས་བསྟན་པའི་ཕྱིར།
རྐང་པ་དང་པོ་གཉིས་ཀྱིས་བྱེ་བྲག་པ་ལ་སློབ་དཔོན་ཕྱོགས་གླང་གིས་སྤྱི་གསལ་རྫས་གཞན་ལ་
བཀོད་པའི་ཉེས་པ་འཇུག་པ་དང་། དེ་ནས་རྐང་པ་བཞིས། དེར་མ་ཟད་བྱེ་བྲག་པ་ལ་རྗོད་
བྱེད་ཀྱི་སྒྲ་དངོས་དབང་གིས་འཇུག་པ་ལ་བཀོད་པའི་ཉེས་པའང་འཇུག་པ་དང་། དེ་ནས་་་
རྐང་པ་བཞིས་རང་ལ་ཉེས་པ་མི་འཇུག་པ་དང་། དེ་ནས་རྐང་པ་བཞིས་བྱེ་བྲག་པ་སོགས་ལ་
ཉེས་པ་འཇུག་ཚུལ་བྱེ་བྲག་ཏུ་འཆད་པའི་ཕྱིར། དང་པོ་གྲུབ་སྟེ། ཤོ་པ་ལ་ཤིང་སྒྲ་དངོས་་
མིང་དུ་མི་འཇུག་པར་ཐལ། ཤ་པ་ལ་ཤིང་སྤྱི་རྫས་གཞན་གྱི་སྒོ་ནས་ཤིང་སྒྲ་འཇུག་དགོས་པ་
གང་ཞིག དེ་ཤིང་སྤྱི་དོན་གཞན་དང་མི་ལྡན་པའི་ཕྱིར། འདོད་ན། ཤ་པ་ལ་ཤིང་སྒྲ་་་་་
བཏགས་མིང་དུ་འཇུག་པར་ཐལ། དེ་ལ་ཤིང་སྒྲ་འཇུག དེ་ལ་ཤིང་སྒྲ་དངོས་མིང་དུ་མི་་་་་
འཇུག་པའི་ཕྱིར། འདོད་ན། ཤ་པ་དང་ཤིང་གི་གཞི་མཐུན་མི་སྲིད་པར་ཐལ། འདོད་པའི་
ཕྱིར། མདོར། རང་དབང་མེད་ཕྱིར་དེ་ལྡན་མིན། །བཏགས་པའི་ཕྱིར་དང་མི་སྲིད་ཕྱིར། །
ཞེས་སོགས་གསུངས་པའི་དོན་ཡིན་པའི་ཕྱིར། གཉིས་པ་གྲུབ་སྟེ། མང་ཚིག་དང་དྲུག་སྒྲ་མི་
འཐད་པར་ཐལ། རྗོད་བྱེད་ཀྱི་སྒྲ་དངོས་དབང་གིས་འཇུག་པའི་ཕྱིར། རྟགས་ཁས་ཞེས་པའི་
དོན་ཡིན་པའི་ཕྱིར། གསུམ་པ་གྲུབ་སྟེ། སེལ་བ་སྨྲ་བའི་ལུགས་ལ་བརྗོད་བྱེད་ཀྱི་སྒྲ་འདོད་་་
པའི་དབང་གིས་འཇུག་པས་མང་ཚིག་དང་སྒྲ་ཐ་དད་པར་བསྟན་པའི་ཕྱིར། བཞི་པ་གྲུབ་སྟེ།
རྗོད་བྱེད་ཀྱི་སྒྲ་དངོས་པོའི་དབང་གིས་འཇུག་ན་བུད་མེད་གཅིག་ལ་བཙུན་མོ་རྣམས་ཞེས་མང་
ཚིག་དང༌། གྲོང་དྲུག་ཚར་དུ་བསྒྲེང་བ་ལ་འཕྲེང་བ་ཞེས་གཅིག་ཚིག་དང་། ནམ་མཁའི་རང་
བཞིན་ཞེས་པའི་དྲུག་སྒྲ་དང་། ནམ་མཁའ་ཉིད་ཅེས་པའི་ངོ་བོའི་རྐྱེན་སྦྱར་བ་སོགས་མི་རུང་
ཞེས་བསྟན་པའི་ཕྱིར།། །
གཉིས་པ་གཞན་སེལ་གྱི་སྤྱི་ངོས་བཟུང་བ་ཡོད་དེ། ཡུལ་སྤྱི་གཉིས་ཀྱི་གནས་ཚུལ་དང་།
དེ་སྣང་གི་བློའི་འཇུག་ཚུལ་གཉིས་ལས། དང་པོ་ལ། ཀུན་རྫོབ་བདེན་པའི་ཀུན་རྫོབ་ཀྱི་སྒྲ་་
བཤད་དང་། དེ་ལ་སྣང་བ་བསམ་ངོའི་བདེན་པ་ཙམ་དུ་སྒྲུབ་པ་དང་། དོན་དམ་དུ་བདེན་
པ་དགག་པ་དང་། དེས་ན་དེ་འཛིན་འཁྲུལ་པར་སྒྲུབ་པ་དང། འཁྲུལ་པ་གཞི་མེད་དུ་འབྱུང་
བར་ཐལ་བ་སྤོང་བ་རྣམས་སུ་ཡོད་པའི་ཕྱིར། དང་པོ་གྲུབ་སྟེ། ཐ་དད་དངོས་རྣམས་ལ་་་་་
བརྟེན་ནས། །དོན་གཅིག་ཏུ་ནི་སྣང་བའི་བློ། །གང་གི་རང་གི་ངོ་བོ་ཡིས། །གཞན་གྱི་ངོ་བོ་
• 130 •



སྒྲིབ་བྱེད་པ། །སྒྲིབ་བྱེད་དེས་བདག་ཐ་དད་ཀྱང་། །ཐ་དད་པ་ཉིད་བསྒྲིབས་པ་ཡིས།
དངོས་རྣམས་ངོ་བོ་འགའ་ཞིག་གིས། །ཐ་དད་ཡིན་པ་ལྟ་བུར་སྣང་། །ཞེས་འབྱུང་བ་ལས།
ཤིང་འཛིན་རྟོག་པ་དེས། ཤིང་མངོན་སུམ་མཐོང་བ་ལ་སྒྲིབ་པར་བྱེད་པས དེ་ལ་ཀུན་རྫོབ་
ཅེས་བརྗོད་པའི་ཕྱིར། གཉིས་པ་གྲུབ་སྟེ། དེ་ལ་བསམ་པའི་དབང་གིས་ནི། །སྤྱི་ཡོད་པར་
ནི་རབ་ཏུ་བསྒྲགས། །ཅེས་འབྱུང་བ་ལས། ཤིང་འཛིན་རྟོག་པ་ལ་ཤིང་མ་ཡིན་པ་ལས་ལོག་
པར་སྣང་བ་དེ་རང་གི་གནས་ཚོད་ལ་བདེན་པར་མི་གནས་པས། བསམ་ངོའི་བདེན་པ་ཙམ་
དུ་འཐད་པའི་ཕྱིར། ཤིང་དང་ཤིང་གི་དོན་སྤྱི་གཉིས་ཀ་ཤིང་འཛིན་རྟོག་པ་ལ་ཤིང་མ་ཡིན་པ་
ལས་ལོག་པར་སྣང་བ་ཡིན་ཡང་། སྣང་བ་དེའི་རང་ལྡོག་རྟོག་པས་བཏགས་ཙམ་ཡིན་པའི་་་
ཕྱིར། གསུམ་པ་གྲུབ་སྟེ། དེ་ཡིས་ཇི་ལྟར་ཀུན་བཏགས་པ། །དེ་ནི་དམ་པའི་དོན་དུ་མེད། །
གསལ་བ་རྣམས་ནི་རྗེས་མི་འགྲོ། །རྗེས་འགྲོ་གཞན་ནི་སྣང་བ་མེད། །ཤེས་ལས་ཐ་དད་མ་་་
ཡིན་པ། །ཇི་ལྟར་དོན་གཞན་འབྲང་བར་འགྱུར། །ཞེས་འབྱུང་བ་ལས། རྟོག་པ་ལ་ཤིང་མ་
ཡིན་པ་ལས་ལོག་པར་སྣང་བ་དེ་རྫས་གཅིག་དང་རྫས་ཐ་དད་གང་རུང་མ་ཡིན་པས་དོན་དམ་
པར་མེད་པ་དང༌། གསལ་བ་ནང་ཕན་ཚུན་རྗེས་འགྲོ་མི་བྱེད་པས་སྤྱི་གསལ་རྫས་གཅིག་མ་་་
ཡིན་པར་གྲུབ་པའི་ཕྱིར། བཞི་པ་གྲུབ་སྟེ། དེས་ན་དོན་ལ་བདག་གཅིག་ཏུ། །འཛིན་པའི་
རྣམ་རྟོག་འདི་ལོག་པ། །ཞེས་འབྱུང་བ་ལས། ཤ་ཤུག་ཤིང་དུ་འཛིན་པའི་རྟོག་པ་དེ་ཤིང་གི་
དོན་སྤྱི་ཤིང་དུ་སྣང་བའི་ཞེན་རིག་ཡིན་པས། རང་གི་སྣང་ཡུལ་ལ་འཁྲུལ་ཤེས་སུ་གྲུབ་པའི་་་
ཕྱིར། ལྔ་པ་ཡོད་དེ། མིང་དོན་གང་ལྡན་ཕན་ཚུན་དུ། །ཐ་དད་འདི་ཡི་ས་བོན་ཡིན། །
ཞེས་པ་ནས། བརྟན་པས་ཕན་འདོགས་མེད་ཕྱིར་ཡང་། །ཞེས་པའི་བར་འབྱུང་བ་ལས། །
ཤིང་སྤྱི་དོན་གཞན་མེད་ཀྱང་ཤིང་འཛིན་རྟོག་པ་རང་རྒྱུ་ཤིང་ལས་སྐྱེས་པས་རྒྱུ་མེད་དུ་མི་་་་་་
འགྱུར་ཞེས་པའི་དོན་ཡིན་པའི་ཕྱིར། དཔེར་ན། མིག་དབང་སོགས་ཀྱིས་མིག་ཤེས་བསྐྱེད་པ་
དང་། སྨན་པར་པ་ཏ་སོགས་ཀྱིས་ནད་ཞི་བར་བྱེད་པ་བཞིན་ནོ། །
རྩ་རྟགས་གཉིས་པ་གྲུབ་སྟེ། སྤྱི་བློའི་འཇུག་ཚུལ་མདོར་བསྟན་པ། རྒྱས་པར་བཤད་པ།
དོན་བསྡུ་བ་དང་གསུམ་དུ་ཡོད་པའི་ཕྱིར། དང་པོ་གྲུབ་སྟེ། རང་བཞིན་དེ་འཛིན་རྣམ་རྟོག་
བློ། །དོན་མེད་ཀྱང་དེ་དོན་ཅན་འདྲ། །དེ་ཡི་འབྲས་ཅན་མིན་དོན་ལས། །ཐ་དད་མཐར་་་
ཐུག་སྐྱེ་བ་གང་། །དེ་ལ་ངོ་བོ་ཕྱི་རོལ་དང༌། །གཅིག་ལྟ་གཞན་ལས་ལོག་ལྟ་བུར། །སྣང་བ་
• 13 •



གང་ཡིན་བརྟག་པ་ཡི། །ཡན་ལག་མེད་ཕྱིར་དེ་ཉིད་མིན། །ཞེས་གསུངས་ཞིང་། དོན་ནི།
གཞུང་འདི་གང་ལས་འཕྲོས་པའི་དབང་དུ་བྱས་ན། དེ་ལ་བསམ་པའི་དབང་གིས་ནི། ཞེས་
སོགས་ལས་འཕྲོས། ཇི་ལྟར་འཕྲོས་ན། བྱེ་བྲག་པ་སོགས་ན་རེ། ཤོ་ཤུག་གཉིས་ཤིང་འཛིན་
རྟོག་པ་ལ་ཤིང་མ་ཡིན་པ་ལས་ལོག་པར་སྣང་བ་ཡིན་ན། དེ་གཉིས་རྟོག་པའི་སྣང་ཡུལ་དུ་་་
འགྱུར་ལ། འདོད་ན། རང་མཚན་མ་ཡིན་པར་འགྱུར། དེ་གཉིས་དེ་ལ་དེ་ལྟར་སྣང་བ་མ་
ཡིན་ན། དེ་ལ་ཤིང་མ་ཡིན་པ་ལས་ལོག་པར་སྣང་བ་དེ་ཤ་ཤུག་གི་སྤྱིར་ཁས་བླངས་པ་དང་་་་
འགལ་ཞེས་རྩོད་པའི་ལན་དུ། ཤིང་འཛིན་མངོན་སུམ་གྱིས་དྲངས་པའི་ཤིང་འཛིན་རྟོག་པ་དེ།།
རྒྱུའི་ཁྱད་པར་ཤིང་འཛིན་མངོན་སུམ་གྱི་བག་ཆགས་ལས་བྱུང་བ། འབྲས་བུའི་ཁྱད་པར་དོན་
རང་མཚན་ཐོབ་པའི་འབྲས་བུ་ཅན་ཡིན་པ། ངོ་བོའི་ཁྱད་པར་ཤིང་གི་དོན་སྤྱི་ཤིང་དང་ཤིང་
མ་ཡིན་པ་ལས་ལོག་པར་སྣང་བ་ཤ་ཤུག་ཀྱང་དེར་སྣང་བ་ཅན་ཡིན་པ་དང་། དེར་སྣང་བ་་་
འབྲས་བུ་དོན་གཉེར་གྱི་དགོས་པ་སྒྲུབ་ནུས་མིན་པས་སྐྱོན་མེད་ཞེས་འཆད་པའི་ཕྱིར།།
གཉིས་པ་སྤྱི་བློའི་འཇུག་ཚུལ་རྒྱས་པར་བཤད་པ་ཡོད་དེ། སྤྱི་དང་གཞི་མཐུན་སོགས་ཀྱི་
ཐ་སྙད་འཇུག་པའི་ཚུལ་དང༌། ཐ་སྙད་དེ་དག་འཇུག་པའི་རྒྱུ་མཚན་དང༌། རྣམ་གཞག་དེ་
དག་བྱས་པའི་དགོས་པ་དང་གསུམ་དུ་ཡོད་པའི་ཕྱིར། དང་པོ་གྲུབ་སྟེ། ཤེས་ལ་ཡོད་པའི་་
དོན་དེ་རྣམས། །ཞེས་པ་ནས། དེས་ན་གཞན་སེལ་ཡུལ་ཅན་དང་། །གང་ལ་དངོས་དང་་་་
འབྲེལ་ཡོད་པ། །དངོས་པོ་རྙེད་པའི་རྟེན་ཡིན་ཏེ། །རྗེས་དཔག་ཇི་སྐད་བཤད་ཇི་བཞིན། །
འཁྲུལ་པར་འདྲ་ཡང་གཞན་ལས་མིན། །ཞེས་པའི་བར་འབྱུང་བ་ལས། ཤིང་འཛིན་རྟོག་པ་
ལ་ཤིང་དུ་སྣང་བ་དེ། ཤ་ཤུག་གི་སྤྱི་ཡིན་པ་དང༌། ཤ་པ་དེ་ཤིང་མ་ཡིན་པ་ལས་ལོག་པ་དང་།
ཤ་པ་མ་ཡིན་པ་ལས་ལོག་པ་གཉིས་ཀའི་གཞི་མཐུན་ཡིན་པ་དང་། ཤིང་འཛིན་རྟོག་པ་འཁྲུལ་
ཤེས་ཡིན་ཡང་། ཤིང་ལ་བརྒྱུད་ནས་བརྟེན་པའི་ཐ་སྙད་དོན་མཐུན་ཡིན་པའི་ཕྱིར། དཔེར་
ན། འབྲས་རང་གི་རྟགས་ལ་བརྟེན་པའི་རྗེས་དཔག་མི་སླུ་བར་བཤད་པ་བཞིན་ཞེས་པའི་་་་
དོན་ཡིན་པའི་ཕྱིར། མི་སླུ་བར་གང་དུ་བཤད་ཀྱང་ཡོད་དོ། དེ་ནི་རྣམ་གསུམ་ཉིད་ཅེས་པའི་
རང་འགྲེལ་ལས། རྗེས་སུ་དཔག་པར་བྱ་བའི་ཤེས་པ་འདི་གཉིས་ནི་དངོས་ལས་མ་སྐྱེས་པའི་
ཕྱིར། དེ་སྣང་བ་ཉིད་ཡིན་ཡང་དེ་ལས་སྐྱེས་པའི་ཕྱིར། དེར་འཁྲུལ་བ་མེད་པ་དག་ཡིན་ཏེ།
དེས་ན་ཚད་མ་ཡིན་ཏེ། མངོན་སུམ་བཞིན་ནོ། །ཞེས་གསུངས་ཤིང༌། དེའི་དོན་འཆད་ན།
• 132 •



སྒྲ་མི་རྟག་རྟོགས་ཀྱི་རྗེས་དཔག་གིས་སྒྲ་མི་རྟག་པ་དང་། དུ་ལྡན་ལ་ལ་མེ་ཡོད་པར་རྟོགས་་་
པའི་རྗེས་དཔག་གིས་དུ་ལྡན་ལའི་མེ་སྣང་ཡུལ་དུ་མི་བྱེད་དེ། སྔ་མ་སྒྲ་མི་རྟག་པ་དང་ཕྱི་མ་དུ་
ལྡན་ལའི་མེ་ལས་སྐྱེས་པའི་ཕྱིར་ཞེས་པ་དང་། རྗེས་དཔག་དེ་གཉིས་བསྒྲུབ་བྱ་དེ་གཉིས་ལ་མ་
འཁྲུལ་བ་ཡང་ཡིན་ཏེ། དེ་དག་ལ་བརྒྱུད་ནས་འབྲེལ་བའི་སྒོ་ནས་དེ་དག་སོ་སོར་རྟོགས་པའི་
ཕྱིར། ཞེས་པ་དང་སྤྱིར་ཚད་མ་ཡིན་ཏེ། གསར་དུ་མི་སླུ་བའི་ཤེས་པ་ཡིན་པའི་ཕྱིར།
དཔེར་ན། མངོན་སུམ་བཞིན་ཞེས་པའི་དོན་ཡིན་པའི་ཕྱིར།།
གཉིས་པ་ཐ་སྙད་དེ་དག་འཇུག་པའི་རྒྱུ་མཚན་ཡོད་དེ། དེ་ལ་དུ་མའང་འབྲས་གཅིག་
ཅན། །ཞེས་སོགས་ཀྱིས་བསྟན་པའི་ཕྱིར།།
གསུམ་པ་རྣམ་གཞག་དེ་དག་བྱས་པའི་དགོས་པ་ཡོད་དེ། སྤྱི་གཞི་མཐུན་རྟོག་པ་ལ་་་་
གྲགས་པ་བཞིན་དུ་བཞག་པ་དང་། བཞག་པའི་དགོས་པ་དང་། རང་མཚན་ཁོ་ན་ཡིན་པ་
དགག་པ་དང་གསུམ་ཡོད་པའི་ཕྱིར། དང་པོ་གྲུབ་སྟེ། སྒྲ་དོན་འདི་དང་གཞི་མཐུན་ཉིད། །
ཡོད་པ་མིན་ཡང་ཇི་ལྟ་བུར། །གྲགས་པ་བཞིན་དུ་བརྗོད་པ་སྟེ། །དངོས་ལ་འདི་ནི་མི་སྲིད་དོ། །
ཞེས་འབྱུང་བ་ལས། རྟོག་པ་ལ་སྤྱི་དང་གཞི་མཐུན་དུ་སྣང་བ་ཉིད་དོན་དམ་དུ་མེད་ཅིང་།།
རྟོག་པ་ལ་གྲགས་པ་ལྟར་འཇོག་པས་རྟོག་པ་ལ་སྣང་བ་ལྟར་དངོས་པོ་ལ་མི་གནས་ཞེས་པར་་་
འགྱུར་བའི་ཕྱིར། གཉིས་པ་གྲུབ་སྟེ། ཆོས་དང་ཆོས་ཅན་རྣམ་གཞག་དང་། །ཐ་དད་མ་་་་
དད་མིན་ཅི་འདྲ། །དེ་ཉིད་དོན་ནི་མ་བརྟགས་པར། །འཇིག་རྟེན་ཇི་ལྟར་གྲགས་དེ་ལ། །
དེ་བཞིན་ཁོ་ནར་རྟེན་ནས་ནི། །བསྒྲུབ་བྱ་སྒྲུབ་པ་ཀུན་བཞག་པ། །དམ་པའི་དོན་ལ་འཇུག་
བྱའི་ཕྱིར། །མཁས་པ་རྣམས་ཀྱིས་བྱས་པ་ཡིན། །ཞེས་འབྱུང་བ་ལས། སྤྱི་གཞི་མཐུན་ཆོས་
ཆོས་ཅན་བསྒྲུབ་བྱ་སྒྲུབ་བྱེད་ཀྱི་རྣམ་གཞག་སོགས་རྟོག་པའི་སྣང་ཡུལ་ཀུན་རྫོབ་པ་ལ་བརྟེན་་
ནས་གྲོལ་བ་དོན་གཉེར་གནས་སྐབས་དང་མཐར་ཐུག་གི་དམ་པའི་དོན་ལ་འཇུག་པས། དེ་
དག་གི་རྣམ་གཞག་བྱས་ཞེས་པའི་དོན་ཡིན་པའི་ཕྱིར། གསུམ་པ་རང་མཚན་ཁོ་ན་ཡིན་པ་་་་
དགག་པ་ཡོད་དེ། དམ་པའི་དོན་གྱི་དོན་རྣམས་ནི། །ཞེས་སོགས་ཀྱིས་བསྟན་པའི་ཕྱིར། རྩ་
རྟགས་གསུམ་པ་དོན་བསྡུ་བ་བཤད་དུ་ཡོད་དེ། དེ་ཡི་ངོ་བོ་ཀུན་ལས་ལོག །ཞེས་སོགས་ཀྱིས་
བསྟན་པའི་ཕྱིར།།
གསུམ་པ་བརྡའི་ཡུལ་ངོས་བཟུང་བ་ཡོད་དེ། སྒྲུབ་པ་ཁོ་ན་བརྡའི་ཡུལ་ཡིན་པ་དགག་
• 133 •



པ་དང་། གཞན་སེལ་བརྡའི་ཡུལ་དུ་སྒྲུབ་པ་དང་། སྤྱི་དོན་གཞན་བཀག་པ་མི་འཐད་པའི་
རྩོད་སྤོང་དང་གསུམ་དུ་ཡོད་པའི་ཕྱིར། དང་པོ་ལ་གསུམ་དུ་ཡོད་དེ། དེ་མིན་བཅད་པ་ལ་
མི་ལྟོས་པའི་གསལ་བ་རྐྱང་པ་བརྡའི་ཡུལ་དུ་མི་རུང༌། སྤྱི་རྐྱང་པ་བརྡའི་ཡུལ་དུ་མི་རུང་། སྤྱི་
དང་བཅས་པའི་གསལ་བ་བརྡའི་ཡུལ་དུ་མི་རུང་བ་དང་གསུམ་དུ་ཡོད་པའི་ཕྱིར། དང་པོ་་་་
ཡོད་དེ། གང་ལ་རྩོད་པའི་གཞིའི་དབང་དུ་བྱས་ན། སྤྱི་ཉིད་དུ་ནི་འཇུག་ཕྱིར་རོ། །ཞེས་་་
པའི་སྐབས་སུ་རང་མཚན་རྗོད་བྱེད་ཀྱི་སྒྲ་རྟོག་གི་སྣང་ཞེན་གྱི་ཡུལ་དུ་མི་བྱེད་ཅེས་བསྟན་པ་ལ་
རྩོད། གང་ཟག་གང་གིས་རྩོད་པའི་དབང་དུ་བྱས་ན། ཕྱི་རོལ་པ་རྣམས་ཀྱིས་རྩོད། ཚུལ་ཇི་
ལྟར་རྩོད་པའི་དབང་དུ་བྱས་ན། ཅིའི་ཕྱིར་རང་མཚན་རྗོད་བྱེད་ཀྱི་སྒྲ་རྟོག་གི་སྣང་ཞེན་གྱི་་་
ཡུལ་དུ་མི་བྱེད་ཅེ་ན། ཞེས་རྩོད་དོ། །རྩོད་པ་སེལ་བྱེད་ཀྱི་ལན་གྱི་དབང་དུ་བྱས་ན། སྒྲ་་་་
རྣམས་ཀྱིས་ནི་བརྡར་བཏགས་སྟོན། དེ་ནི་ཐ་སྙད་ཆེད་དུ་བྱས། །དེ་ཚེ་རང་གི་མཚན་ཉིད་
མེད། །དེས་ན་དེ་ལ་བརྡར་མ་ཡིན། །ཞེས་གསུངས་ཤིང་། དོན་ནི། བ་ལང་རང་མཚན་་
རྗོད་བྱེད་ཀྱི་སྒྲ་རྟོག་གི་སྣང་ཞེན་གྱི་ཡུལ་དུ་བྱས་ནས་བང་ལང་གི་བརྡ་འདོགས་པ་མི་འཐད་་་
པར་ཐལ། བརྡ་དུས་ཀྱི་བ་ལང་བ་ལང་ཞེས་པའི་བརྡའི་ཞེན་དོན་མ་ཡིན་པའི་ཕྱིར། དེ་ཐ་
སྙད་ཀྱི་དུས་སུ་མེད་པའི་ཕྱིར། ཁྱབ་སྟེ། བརྡ་སྦྱར་བའི་དགོས་པ་ཐ་སྙད་ཀྱི་དུས་སུ་དོན་གོ་
བའི་ཆེད་དུ་ཡིན་པའི་ཕྱིར། ཞེས་པར་འགྱུར་བའི་ཕྱིར། ཡང་ཁོ་ན་རེ། གཞན་སེལ་མེད་་
ཀྱང་གསལ་བར་རང་མཚན་ལ་བརྡ་སྦྱོར་ཞེ་ན། བ་ལང་མིན་པ་རྣམ་པར་བཅད་པ་ལ་མ་ལྟོས་
པར་ནོག་སོགས་འདུས་པའི་གོང་བུ་ལ་བ་ལང་ཞེས་པའི་བརྡ་སྦྱོར་ནུས་པ་མ་ཡིན་པར་ཐལ།
བརྡ་དུས་ཀྱི་བ་ལང་ཐ་སྙད་ཀྱི་དུས་སུ་མེད་པའི་ཕྱིར། ཁྱབ་སྟེ། རྗོད་བྱེད་ཀྱི་སྒྲ་རྣམས་ཀྱིས་
རང་གང་ལ་བརྡར་བཏགས་པའི་དོན་སྟོན་ལ། བརྡ་དེ་ནི་ཐ་སྙད་ཀྱི་དུས་སུ་དོན་གོ་བའི་ཆེད་
དུ་བྱས་པའི་ཕྱིར། ཞེས་སྦྱོར། གཉིས་པ་སྤྱི་རྐྱང་པ་བརྡའི་ཡུལ་དུ་མི་རུང་བ་བཤད་དུ་ཡོད་དེ།
ཅི་ནས་སྐྱེས་བུ་དོན་བྱེད་པར། །ཞེས་སོགས་ཀྱིས་བསྟན་པའི་ཕྱིར། གསུམ་པའང་བཤད་དུ་
ཡོད་དེ། དེ་ལྡན་ནུས་པ་དེ་ཡང་ནི། །ཞེས་སོགས་ཀྱིས་བསྟན་པའི་ཕྱིར།།
གཉིས་པ་གཞན་སེལ་བརྡའི་ཡུལ་དུ་སྒྲུབ་པ་ཡོད་དེ། དེ་ལས་གཞན་པ་ཡོངས་སྤངས་
ནས། །ཞེས་སོགས་ཀྱིས་བསྟན་པའི་ཕྱིར། །
གསུམ་པའང་བཤད་དུ་ཡོད་དེ། སྤྱི་དོན་གཞན་མེད་ན་ངོ་ཤེས་ཀྱི་བློ་མི་འབྱུང་བ་སྤོང་
• 134 •



བ་དང༌། སྤྱི་འཛིན་སྤྱི་ལས་སྐྱེ་བ་དགག་པ་དང་། སྤྱི་སྒྲ་དོན་ལ་མི་སླུ་བར་བསྟན་པ་དང་་་
གསུམ་ཡོད་པའི་ཕྱིར། དང་པོ་གྲུབ་སྟེ། གསལ་བ་རྣམས་ནི་ཐ་དད་ཀྱང༌། །ཞེས་སོགས་་་
ཀྱིས་བསྟན་པའི་ཕྱིར། གཉིས་པ་བཤད་དུ་ཡོད་དེ། སྤྱི་འཛིན་སྤྱི་འབའ་ཞིག་ལས་སྐྱེ་བ་་་་
དགག སྤྱིས་ཕན་བཏགས་པའི་གསལ་བས་བསྐྱེད་པ་དགག གསལ་བས་ཕན་བཏགས་པའི་
སྤྱིས་བསྐྱེད་པ་དགག་པ་དང་གསུམ་དུ་ཡོད་པའི་ཕྱིར། དང་པོ་གྲུབ་སྟེ། གཞན་གྱི་ལྟར་་་་་་
ནའང་བློ་དེ་ནི། །ཞེས་སོགས་ཀྱིས་བསྟན་པའི་ཕྱིར། །གཉིས་པ་གྲུབ་སྟེ། གལ་ཏེ་དངོས་་་་
གཅིག་གྲོགས་བྱེད་པའི། །ཞེས་སོགས་ཀྱིས་བསྟན་པའི་ཕྱིར། གསུམ་པ་གྲུབ་སྟེ། གལ་ཏེ་དེ་
དག་གང་རུང་ལ། །ཞེས་སོགས་ཀྱིས་བསྟན་པའི་ཕྱིར། གསུམ་པ་སྤྱི་སྒྲ་དོན་ལ་མི་སླུ་བར་་་་་
བསྟན་པའང་ཡོད་དེ། དེ་བྱེད་མིན་ལ་དེ་བྱེད་དང་། །ཞེས་སོགས་ཀྱིས་བསྟན་པའི་ཕྱིར། །
གསུམ་པ་ཤིང་མ་ཡིན་ལས་ལྡོག་པ་ཡིས། །ཞེས་སོགས་ཀྱིས་གཞན་སེལ་གྱི་འཇུག་ཚུལ་
ལ་རྩོད་པ་སྤོང་བ་ཡོད་དེ། རྟོགས་པ་ཕན་ཚུན་བརྟེན་པར་ཐལ་བ་སྤོང་། རྗོད་བྱེད་ཀྱི་ཚིག་
ལ་རྣམ་གཅོད་ཀྱི་ཡུལ་ཅན་གྱིས་མ་ཁྱབ་པར་ཐལ་བ་སྤོང་། དངོས་པོ་སྒྲས་བརྗོད་ན་སྒྲ་དང་་
ཚད་མ་ཕྱི་མ་དོན་མེད་དུ་ཐལ་བ་སྤོང་བ་དང་གསུམ་ཡོད་པ་ལས། དང་པོ་ལ་ཡང་ཉེས་པ་་་
ཡོད་པ་དགག་པ་དང་། ཉེས་པ་མེད་པར་སྒྲུབ་པ་གཉིས་སུ་ཡོད་ཅིང་། དང་པོ་ལ་རྩོད་པ་་
དང་། དེ་དགག་པ་གཉིས་སུ་ཡོད་པའི་ཕྱིར། དང་པོ་ཡོད་དེ། ཤིང་མ་ཡིན་ལས་ལྡོག་པ་་་
ཡིས། །ཤིང་དོན་འཛིན་ན་གཉིས་པོ་དག ཕན་ཚུན་བརྟེན་པས་གཅིག་འཛིན་པ། །མེད་ན་
གཉིས་ཀ་མི་འཛིན་འགྱུར། །དེ་ཡི་ཕྱིར་ན་བརྡར་བཏགས་པ། །མི་སྲིད་དོ་ཞེས་ཁ་ཅིག་སྨྲ། །
ཞེས་འབྱུང་བ་ལས། སྤྱོད་པ་པའི་སྟོན་པ་གཞོན་ནུ་མ་ལེན་གྱིས་ཤིང་དང་ཤིང་མིན་རྟོགས་པ་
ཕན་ཚུན་བརྟེན་པར་ཐལ། ཤིང་འཛིན་རྟོག་པས་ཤིང་མིན་པ་ལས་ལོག་པ་ཡུལ་དུ་བྱས་པའི་
སྒོ་ནས་ཤིང་འཛིན་པའི་ཕྱིར། འདོད་ན། ཤིང་དང་ཤིང་མིན་གང་རུ་གཅིག་སྔར་ཤེས་པ་་་
མེད་པར་ཐལ་བ་དང་། འདོད་ན། ཤིང་དང་ཤིང་མིན་ཤེས་པ་མི་སྲིད་པར་ཐལ། འདོད་
པ་གང་ཞིག དེ་གཉིས་དུས་མཉམ་དུ་ཤེས་པ་མེད་པའི་ཕྱིར། འདོད་ན། ཤིང་གི་གཞན་་་
སེལ་ཤིང་བརྡའི་ཡུལ་མ་ཡིན་པར་ཐལ་ལོ། །ཞེས་སྨྲ་བའི་ཕྱིར། །
གཉིས་པ་དེ་དགག་པ་ཡོད་དེ། མགོ་མཚུངས་ཀྱིས་དགག་པ་དང༌། དེའི་ལན་དགག་
པ་གཉིས་སུ་ཡོད་པའི་ཕྱིར། དང་པོ་ཡོད་དེ། དེ་དག་གི་ནི་བརྡར་འདོགས་ལ། །ཤིང་མིན་
• 135 •



རྣམ་པར་གཅོད་དམ་མིན། ཞེས་འབྱུང་བ་ལས། ཡལ་ག་ལོ་འདབ་དང་ལྡན་པ་ལ་ཤིང་བརྡ་
སྦྱོར་བའི་ཚེ་ཤིང་ཞེས་པའི་སྒྲས་ཤིང་མིན་གཅོད་དམ་མི་གཅོད་ཅེས་བརྟགས་པ་བྱས་ནས་་་་་
གཅོད་ན། གལ་ཏེ་རྣམ་གཅོད་ཤིང་གི་དོན། །འཛིན་པ་མེད་ན་ཇི་ལྟར་ཤེས། །ཞེས་འབྱུང་
བ་ལས། ཤིང་འཛིན་རྟོག་པས་ཤིང་མ་ཡིན་པ་ལས་ལོག་པ་ཡུལ་དུ་བྱས་པའི་སྒོ་ནས་ཤིང་་་་་་
འཛིན་པར་ཐལ་བར་འགྱུར་ལ། འདོད་ན། ཤིང་དང་ཤིང་མིན་གཉིས་རྟོགས་པ་ཕན་ཚུན་་
བརྟེན་པར་ཐལ་ཞེས་འགོག་པ་དང་། མི་གཅོད་ན། བརྡ་ལས་དེ་དག་མི་སེལ་ན། །ཐ་སྙད་
འདོགས་པར་བྱེད་པ་རྣམས། །དེ་ཡོངས་སྤངས་ནས་འཇུག་པར་ནི། །མི་འགྱུར་ཤིང་གི་ཁྱད་
པར་བཞིར། །ཞེས་འབྱུང་བ་ལས། ཤིང་དོན་གཉེར་གྱི་སྐྱེས་བུ་རྣམས་ཤིང་ཞེས་པའི་སྒྲ་ལས་
ཤིང་མིན་སྤངས་ནས་ཤིང་ལ་མི་འཇུག་པར་ཐལ། ཞེས་འགོག་པའི་ཕྱིར། གཉིས་པ་དེའི་་་
ལན་དགག་པ་ཡོད་དེ། གལ་ཏེ་གཞན་བཀག་མི་སྒྲུབ་པར། །ཞེས་སོགས་ཀྱིས་བསྟན་
པའི་ཕྱིར།། །
གཉིས་པ་ཉེས་པ་མེད་པར་སྒྲུབ་པ་ཡོད་དེ། གཅིག་རྟོགས་ཞེས་བྱའི་ཤེས་པ་ནི། །
གཅིག་ལ་གནས་པའི་རྟོགས་པ་པོས། །དེ་དང་དེ་མིན་རྒྱུ་དོན་རྣམས། །བདག་ཉིད་རྣམ་པར་
འབྱེད་པར་བྱེད། །ཅེས་འབྱུང་བ་ལས། ཤིང་གི་གཞན་སེལ་ལ་ཤིང་བརྡ་སྦྱོར་བ་ལ། ཤིང་
དང་ཤིང་མིན་གཉིས་རྟོགས་པ་ཕན་ཚུན་བརྟེན་པའི་སྐྱོན་མེད་པར་ཐལ། གཞན་ལྡན་རྣམ་་་
གཅོད་སྙིང་པོར་ཡོད་པའི་སྒོ་ནས་ཡལ་ག་ལོ་འདབ་དང་ལྡན་པ་ལ་ཤིང་བརྡ་སྦྱོར་བ་གང་ཞིག
ཡལ་ག་ལོ་འདབ་དང་ལྡན་མི་ལྡན་གཉིས་ཤིང་བརྡའི་སྔ་རོལ་ནས་མངོན་སུམ་གྱིས་སོ་སོར་་་་་
ཤེས་ནུས་པའི་ཕྱིར། ཞེས་སྒྲུབ་པའི་ཕྱིར།།
གཉིས་པ་རྗོད་བྱེད་ཀྱི་ཚིག་ལ་རྣམ་གཅོད་ཀྱི་ཡུལ་ཅན་གྱིས་མ་ཁྱབ་པར་ཐལ་བ་སྤོང་བ་
བཤད་དུ་ཡོད་དེ། གཞན་སེལ་གྱི་སྒྲ་བྱེ་བྲག་པ་ལ་སེལ་འཇུག་གིས་མ་ཁྱབ་པར་ཐལ་བ་སྤོང་
བ་དང་། སེལ་བའི་སྒྲའི་རང་ལྡོག་ལ་དེས་མ་ཁྱབ་པར་ཐལ་བ་སྤོང་བ་གཉིས་སུ་ཡོད་པའི་ཕྱིར།
དང་པོ་གྲུབ་སྟེ། བློ་དོན་འགའ་ལས་རྣམ་བཟློག་ནས། །དོན་འགའ་ཞིག་ལ་འཇུག་བྱའི་ཕྱིར།།
སྒྲ་ནི་རབ་ཏུ་སྦྱོར་བྱེད་དེ། །དེ་དོན་ངེས་པར་གཟུང་ཕྱིར་རོ། །གཞན་དུ་སྦྱོར་བ་དོན་མེད་་
འགྱུར། །དེས་ན་ཤེས་བྱ་ལ་སོགས་ཚིག །ཅེས་འབྱུང་བ་ལས། ཕ་རོལ་པོས་བུམ་སོགས་་་་
བརྗོད་པའི་སྒྲའི་གཅད་བྱ་ཡོད་པས་སེལ་འཇུག་ཏུ་རིགས་ཀྱང་། གཅད་བྱ་མེད་པ་ཤེས་བྱ་་་
• 136 •



བརྗོད་པའི་སྒྲ་ལྟ་བུ་སེལ་འཇུག་མ་ཡིན་པའི་ཕྱིར། ཞེས་སྨྲ་བ་ལ། ལན་དུ། ཤེས་བྱ་ཞེས་་་
བརྗོད་པའི་ཚིག་དེ་ཉན་པ་པོའི་བློ་ངོར་ཤེས་བྱ་མིན་པ་སྤང་ནས་ཤེས་བྱ་ལ་འཇུག་པའི་ཆེད་དུ་
སྦྱར་བ་ཡིན་པས། དེའི་རྣམ་བཅད་ཡོད་པར་བཤད་པའི་ཕྱིར།།
གཉིས་པ་ལ་གཉིས་ཡོད་དེ། བློའི་གཞན་སེལ་བརྡའི་ཡུལ་དུ་སྒྲུབ་པ། དེ་ཕྱོགས་གླང་
གི་བཞེད་པར་བསྟན་པའི་སྒོ་ནས་ལུང་དོན་བཤད་པ་གཉིས་སུ་ཡོད་པའི་ཕྱིར། དང་པོ་ནི།
མུ་སྟེགས་འོད་བྱེད་པ་ན་རེ། གཞན་སེལ་གསལ་བ་སོ་སོའི་སྟེང་ན་གཅིག་ཡིན་ནམ་དུ་མ་ཡིན།
དང་པོ་ལྟར་ན། སྤྱི་དོན་གཞན་བརྡའི་ཡུལ་དུ་ཐལ། དམ་བཅའ་གང་ཞིག གཞན་སེལ་་་
བརྡའི་ཡུལ་ཡིན་པའི་ཕྱིར། ཕྱི་མ་ལྟར་ན། གསལ་བ་བཞིན་དུ་གཞན་སེལ་ཡང་མཐའ་ཡས་
པས་བརྡ་སྦྱོར་མི་ནུས་པར་འགྱུར་རོ། །གཞན་ཡང་གཞན་སེལ་རྗོད་བྱེད་ཀྱི་སྒྲའི་བརྗོད་བྱ་་་་
ཡིན་ནམ་མིན། མིན་ན། སྒྲས་སྒྲའི་དོན་གཞན་སེལ་བར་བྱེད་དོ། །ཞེས་བཤད་པ་དང་་་་
འགལ། ཡིན་ན། གཞན་སེལ་སྒྲུབ་པའི་སྒོ་ནས་བརྗོད་དམ། དེ་མིན་རྣམ་པར་བཅད་པའི་
སྒོ་ནས་བརྗོད། དང་པོ་ལྟར་ན། གཞན་སེལ་སྒྲའི་བཅོད་པར་བྱེད་པ་དང་འགལ། ཕྱི་མ་་
ལྟར་ན། གཞན་སེལ་རྗོད་བྱེད་ཀྱི་སྒྲ་དེ་ཉིད་ཀྱིས་དེ་མིན་རྣམ་པར་བཅད་པའི་སྒོ་ནས་བརྗོད་
དགོས་ལ། དེ་ལྟར་ན། དེ་མིན་རྣམ་པར་བཅད་པ་ཡང་རང་མིན་བཅད་པའི་སྒོ་ནས་བརྗོད་
དགོས་པ་སོགས་ཐུག་མེད་དུ་འགྱུར་རོ། །ཞེ་ན། མི་འཐད་དེ། གང་ཞིག་གང་ལས་ཐ་དད་
པ། །ཞེས་སོགས་འབྱུང་བ་ལས། རྟོག་པ་ལ་ཤིང་མིན་ལས་ལོག་པར་སྣང་བ་དེ་ཤིང་བརྡའི་
ཡུལ་ཡིན་པའི་ཕྱིར།།
གཉིས་པ་དེ་ཕྱོགས་གླིང་གི་བཞེད་པར་བསྟན་པའི་སྒོ་ནས་ལུང་དོན་བཤད་པ་ཡོད་དེ། །
དེ་ཉིད་གཞན་ལས་ལྡོག་པ་ཡིས། །དངོས་པོ་དེ་ཡི་ཆ་འགའ་ཞིག རྟོགས་འགྱུར་ཞེས་པས་་་
རབ་ཏུ་བཤད། །འདི་ལའང་ངོ་བོ་ཅུང་ཟད་མེད། །སྒྲ་རྣམས་ལས་དེ་རྟོགས་ཉིད་ཀྱིས། །
གཞན་བཟློག་རྟོགས་འགྱུར་དེ་ལ་ནི། །ཞེས་འབྱུང་བ་ལས། སློབ་དཔོན་གྱིས་དོན་གཞན་་་་
ལས་བཟློག་པ་ཡིས་དངོས་པོ་དེའི་ཆ་འགའ་ཞིག་རྟོགས་པར་འགྱུར། ཞེས་གསུངས་པས་སྤྱི་་་
རྫས་གཞན་རྗོད་བྱེད་ཀྱི་སྒྲ་རྟོག་གི་ཡུལ་དུ་མ་བསྟན་ཞིང་། སྒྲས་ནི་དོན་གཞན་ལས་བཟློག་་་
པས་ཁྱད་པར་དུ་བྱས་པའི་དངོས་པོ་དག་ཁོ་ན་བརྗོད་དོ། །ཞེས་གསུངས་པས་སྤྱི་རྫས་གཞན་
དུ་བྱས་པའི་གསལ་བ་རྗོད་བྱེད་ཀྱི་སྒྲ་རྟོག་གི་ཡུལ་དུ་བསྟན་པ་མིན་པར་ལུང་སྔ་ཕྱི་གཉིས་ཀས་
• 137 •



ཤིང་ཞེས་པའི་སྒྲ་དང་ཤིང་འཛིན་རྟོག་པ་རྟོག་པ་ལ་ཤིང་མིན་པ་ལས་ལོག་པར་སྣང་བ་དངོས་
ཡུལ་དང་། ཤིང་མིན་ལས་ལོག་པ་ཤུགས་ཡུལ་དུ་བྱས་པའི་སྒོ་ནས་ཤིང་ལ་འཇུག་པར་བསྟན་
པས། ཐལ་འགྱུར་རྣམས་ལ་ལན་འདེབས་པའི་ཕྱིར། གཞན་ཡང་། སློབ་དཔོན་ཕྱོགས་གླང་
གིས་སྒྲས་ནི་སྒྲ་དང་དོན་གཞན་སེལ་བར་བྱེད་ཅིང་རང་གི་དོན་བརྗོད་པར་བྱེད་དོ། །ཞེས་་་
གསུངས་པའི་ལུང་དོན་འཆད་པ་ལ། སྒྲ་གཉིས་བྱེད་པའང་མ་ཡིན་ཏེ། །ཕན་ཚུན་ཡོད་པ་་
་མིན་ཕྱིར་འདི། །ཞེས་གསུངས་པའི་གཞུང་དོན་ཀྱང་ཡོད་དེ། ཤིང་བརྗོད་པ་དང་ཤིང་མིན་
གཅོད་པའི་སྒྲ་རྫས་ཐ་དད་པ་གཉིས་སྦྱོར་མི་དགོས་ཏེ། ཤིང་བརྗོད་པ་དེ་ཉིད་ཀྱིས་ཤིང་མིན་
གཅོད་པའི་ཕྱིར་ཏེ། ཤིང་དང་ཤིང་མིན་དངོས་འགལ་ཡིན་པའི་ཕྱིར། ཞེས་པའི་དོན་ཡིན་་་
པའི་ཕྱིར་ཏེ། ཤཱར། དེ་བས་ན་གཞོན་ནུ་མ་ལེན་ལ་སོགས་པས་སྒྲ་གཅིག་གིས་བྱ་བ་གཉིས་
མི་ནུས་པར་ཐམས་ཅད་སྒྲས་བརྗོད་པར་ཐལ་བར་འགྱུར་རོ། །ཞེས་སྨྲས་པ་གང་ཡིན་པ་སྤོང་
བ་ཡིན་ནོ། །ཞེས་གསུངས་པའི་ཕྱིར། དེའི་རྗེས་སུ། དངོས་མེད་དངོས་པོ་ལྡན་ཉིད་དུ། །
མཐོང་བ་བློ་ཡིས་བསླད་པ་ཡིན། །དེ་ཉིད་ཕྱིར་འདི་དོན་དམ་མིན། །གཞན་དུ་དངོས་པོ་་་
ལས་ལྡོག་པ། །དངོས་པོར་མི་འགྱུར་འདི་འདི་ལས། །ཐ་དད་ཅེས་ནི་བརྗོད་ཕྱིར་རོ། །ཞེས་
གསུངས་པའི་གཞུང་དོན་ཀྱང་ཡོད་དེ། ཤིང་འཛིན་རྟོག་པ་བསླད་ཅིང་འཁྲུལ་བ་ཡིན་པས་་་
རྟོག་པ་ཤིང་མིན་པ་ལས་ལོག་པར་སྣང་བ་དངོས་པོ་དང་དོན་དམ་པར་མེད་པར་བསྟན་པའི་
ཕྱིར། དེ་དག་དངོས་པོ་ཡིན་པ་མི་འཐད་དེ། དེ་དངོས་པོ་ཡིན་ན། དེ་ཤིང་དུ་འགྱུར་ལ།
དེ་འདོད་ན། ཤིང་གིས་ཕོངས་པའི་གང་ཟག་མི་སྲིད་པར་ཐལ་བའི་སྐྱོན་ཡོད་པའི་ཕྱིར།།
གསུམ་པ་དངོས་པོ་སྒྲས་བརྗོད་ན། སྒྲ་དང་ཚད་མ་ཕྱི་མ་དོན་མེད་དུ་ཐལ་བ་སྤང་བ་་
ལ་གཉིས་ཡོད་དེ། སྒྲ་དང་ཚད་མ་སྔ་ཕྱི་ཡུལ་ཐ་དད་དུ་བསྟན་པ་དང་། སེལ་བ་སྨྲ་བ་ལ་ཐ་
སྙད་ཀུན་འཐད་པ་གཉིས་སུ་ཡོད་པའི་ཕྱིར། དང་པོ་གྲུབ་སྟེ། ཕ་རོལ་པོས་རྟོག་པའི་སྣང་
ཡུལ་རང་མཚན་མིན་ཞིང༌། སྤྱི་རྫས་གཞན་མེད་ན་ཚད་མ་ཕྱི་མ་དོན་མེད་དུ་ཐལ་བའི་སྐྱོན་
ཁྱོད་རང་ལ་འཇུག་སྟེ། རྟོག་པས་རང་མཚན་སྣང་ཡུལ་དུ་བྱེད་ཅིང་། སྒྲའི་སྟེང་གི་བྱས་མི་
རྟག་རྫས་གཅིག་ཏུ་ཁས་བླངས་པའི་ཕྱིར། ཞེས་སྨྲ་བ་འགོག་པ་ན། འདྲེས་པའི་དོན་གཅིག་
གཅོད་པ་ན། །སྒྲ་འམ་རྟགས་ནི་གཅིག་པུ་ཡིས། །བྱ་བྱེད་དེ་ལ་བཅད་པ་ཡི། །དངོས་པོའི་
བརྗོད་བྱ་ཅི་ཡང་མེད། །ཅེས་འབྱུང་བ་ལས། སྒྲའི་སྟེང་གི་བྱས་མི་རྟག་ལ་སྒྲོ་འདོགས་སོ་་་
，138 •



སོར་གཅོད་བྱེད་ཀྱི་སྒྲ་རྟོག་དུ་མ་འཇུག་དགོས་པས། སྒྲ་འཛིན་རྟོག་པས་སྒྲའི་སྟེང་གི་བྱས་མི་
རྟག་མི་འཛིན་པར་གྲུབ། དེ་གྲུབ་པས། རྟོག་པ་དེས་སྒྲ་སྣང་ཡུལ་དུ་མི་བྱེད་པར་གྲུབ་པའི་
ཕྱིར། རང་མཚན་ཙམ་སྣང་ཡུལ་དུ་བྱེད་པའི་བློ་ཡིན་ན་སྒྲུབ་འཇུག་ཡིན་དགོས་པར་དངོས་་
སྟོབས་ཀྱིས་སྒྲུབ་པའི་ཕྱིར།།
གཉིས་པ་ལ་གཉིས་སུ་ཡོད་དེ། སེལ་བ་སྨྲ་བ་ལ་གཞི་མཐུན་སོགས་འཐད་པ་དང་། །
དངོས་དབང་གིས་འཇུག་པ་ལ་མི་འཐད་པ་གཉིས་སུ་ཡོད་པའི་ཕྱིར། དང་པོ་གྲུབ་སྟེ། རྣམ་
གཅོད་གཅིག་གཅིག་སྟོན་པ་ནི། །ཞེས་སོགས་ཀྱིས་འཆད་པའི་ཕྱིར། གཉིས་པ་ལ་གསུམ་་་་
ཡོད་དེ། གཞི་མཐུན་མི་འཐད་པ་དང༌། སྤྱི་སྒྲ་མི་འཐད་པ་དང་། སྤྱི་བློ་མི་འཐད་པ་དང་
གསུམ་ཡོད་པའི་ཕྱིར། དང་པོ་གྲུབ་སྟེ། དངོས་པོའི་ངོ་བོ་གཅིག་ཉིད་ཕྱིར། །ཞེས་སོགས་་
ཀྱིས་འཆད་པའི་ཕྱིར། གཉིས་པ་ཡོད་དེ། གལ་ཏེ་གཅིག་གནས་པ་ཡི་ཕྱིར། །མང་པོ་དག་
ལའང་མཉན་པ་གཅིག ཅེས་པས་འདོད་པ་བརྗོད་ཅིང་། གནས་པ་རྟེན་ནམ་གསལ་བ་ཡིན། །
དེ་ལྟར་དེ་ལ་མི་རིགས་སོ། །རྟག་ལ་ཕན་འདོགས་མེད་པའི་ཕྱིར། །རྟེན་མིན་ལྟུང་བའི་ཚུལ་
ཅན་གྱི། །རྒྱ་ཤུག་སོགས་ལའང་དེ་ཡི་ཡུལ། །སྐྱེད་པ་འཁར་གཞོང་སོགས་པས་ནུས། །ཞེས་
སོགས་ཀྱིས་དེ་འགོག་པའི་ཕྱིར། དང་པོ་འདོད་པ་བརྗོད་པ་ཡོད་དེ། ཕ་རོལ་པོས་རྒྱ་ཤུག་
སོགས་གསལ་བ་མང་པོ་ལ་ཤིང་སྒྲ་གཅིག་འཇུག་སྟེ། དེ་རྣམས་ལ་ཤིང་སྤྱི་དངོས་པོ་བ་གནས་
པའི་ཕྱིར། ཞེས་འདོད་པའི་ཕྱིར། གཉིས་པ་དེ་འགོག་པ་གྲུབ་སྟེ། རྐང་པ་དང་པོ་གཉིས་་
ཀྱིས་དེ་རྣམས་ལ་སྤྱི་དངོས་པོ་བ་གནས་ན་གསལ་བ་སྤྱིའི་དོན་གཞན་གྱི་རྟེན་ཡིན་ནམ།
གསལ་བྱེད་ཀྱི་རྟེན་ཡིན་ཞེས་བརྟག་པ་བྱས་ནས་མདོར་བསྟན་གྱི་ཚུལ་དུ་འགོག ལྷག་མ་་་་་
རྣམས་ཀྱིས་རྒྱས་བཤད་ཀྱི་ཚུལ་དུ་འགོག་པའི་ཕྱིར། ཕྱི་མ་འདི་གྲུབ་སྟེ། རྟག་ལ་ཕན་་་་་
འདོགས་ཞེས་སོགས་ཀྱིས་གསལ་བ་སྤྱིའི་དོན་གཞན་གྱི་རྟེན་ཡིན་པ་འགོག བདག་ལ་རྣམ་་་་
ཤེས་སྐྱེད་རུང་བའི། །ཞེས་སོགས་ཀྱིས་གསལ་བ་སྤྱིའི་གསལ་བྱེད་ཀྱི་རྟེན་ཡིན་པ་འགོག་པའི་
ཕྱིར། ཕྱི་མ་འདི་གྲུབ་སྟེ། བདག་ལ་ཞེས་སོགས་ཀྱིས་ཆོས་དེའི་གསལ་བྱེད་ཀྱི་རྟེན་ཡིན་ན། །
ཆོས་དེའི་རྒྱུ་ཡིན་དགོས་པ་དང་། ཆོས་དེའི་གསལ་བྱ་ཡིན་ན། ཆོས་དེའི་འབྲས་བུ་ཡིན་་་་
དགོས་པའི་སྤྱི་ཁྱབ་དེ་བསྟན། འདི་ནི་སྔ་ནས་རང་ཉིད་ན། །ཞེས་སོགས་ཀྱིས་སྤྱི་གསལ་ལ་
དེ་མི་རུང་བར་བསྟན་ཞིང་། རིགས་རྣམས་ཀྱི་ནི་གསལ་བྱེད་ཀྱང་། །ཞེས་སོགས་ཀྱིས་འགོག་
• 13 •



བྱེད་ཀྱི་རིགས་པ་གཞན་ཡང་བསྟན་པའི་ཕྱིར། ཕྱི་མ་འདི་གྲུབ་སྟེ། གསལ་བ་སྤྱིའི་གསལ་་
བྱེད་མིན་མོད། ཡིན་དུ་ཆུག་ཀྱང་། དེ་ཙམ་ཀྱིས་རིགས་དོན་གཞན་དང་ལྡན་པར་འདོད་པ་
མི་རིགས་པའི་ཕྱིར། མ་གྲུབ་ན། སྒྲོན་འོད་ཆོས་ཅན། བ་ལང་ཉིད་དང་ལྡན་པར་ཐལ།
དེའི་གསལ་བྱེད་ཡིན་པའི་ཕྱིར། མ་གྲུབ་ན། མིག་ཤེས་ཀྱིས་སྤྱི་དོན་གཞན་མཐོང་བ་ཉམས།
འདོད་ན། དེ་ཆོས་ཅན། ཁྱོད་ལ་དམིགས་ནས་བ་ལང་ངོ་སྙམ་པའི་བློ་དོན་མཐུན་སྐྱེ་བར་་
ཐལ་ལོ། ཞེས་འགོག་པའི་ཕྱིར་རོ། །
གསུམ་པ་སྤྱི་བློ་མི་འཐད་པ་ཡོད་དེ། སྤྱི་དངོས་པོ་བའི་ངོ་བོ་དགག་པ། སྒྲུབ་བྱེད་་་་་
ལྟར་སྣང་དུ་བསྟན་པ། རང་ལ་རྩོད་པ་སྤོང་བ་རྣམས་སུ་ཡོད་ཅིང་། དང་པོ་ལ་བྱེ་བྲག་པ་་
དང་གྲངས་ཅན་གྱི་ལུགས་སྤྱིར་དགག་པ་དང༌། གཟེགས་ཟན་གྱི་ལུགས་གཉིས་སོ་སོར་དགག་
པ་གཉིས་ཡོད་པ་ལས། དང་པོ་ནི། གང་དག་རིགས་ནི་གསལ་བ་ལས། །ཞེས་སོགས་ཀྱིས་
འཆད་པ་དང༌། །གཉིས་པ་ལའང་གསལ་བའི་བར་ན་སྤྱི་མེད་པར་འདོད་པའི་དཔེ་ཐ་རའི་་་
ལུགས་དགག་པ་དང་། གསལ་བའི་བར་ན་སྤྱི་ཡོད་པར་འདོད་པའི་དཔེ་ལུ་ཀའི་ལུགས་་་་་
དགག་པ་དང་གཉིས་ཡོད་པ་ལས། དང་པོ་འཆད་པ་ལ; མི་འགྲོ་དེ་ན་ཡོད་པའང་མིན། །
ཞེས་སོགས་གསུངས་པའི་ཕྱིར། གཉིས་པ་འཆད་པ་ལ། གལ་ཏེ་ཀུན་ན་རིགས་ཡོད་ན། །
ཞེས་སོགས་གསུངས་པའི་ཕྱིར། གཉིས་པ་སྒྲུབ་བྱེད་ལྟར་སྣང་དུ་བསྟན་པ་ཡོད་དེ། སྤྱི་དོན་
གཞན་ཡོད་པའི་སྒྲུབ་བྱེད་མ་ངེས་པ་དང༌། སྐྱོན་སྤོང་མི་འཐད་པ་དང༌། གཞན་སེལ་སྒྲ་་་
བློའི་རྒྱུར་རིགས་པ་རྣམས་སུ་ཡོད་པའི་ཕྱིར། དང་པོ་གྲུབ་སྟེ། ཕ་རོལ་པོས་སྤྱི་དོན་གཞན་་
ཡོད་དེ། དུ་མ་ལ་སྤྱི་སྒྲ་དང༌། སྤྱི་བློ་སྐྱེ་བ་མཐོང་བའི་ཕྱིར། ཞེས་སྨྲས་པ་ལ་མ་ཁྱབ་སྟེ།
ཐ་དད་མེད་དོན་མེད་པར་ཡང་། །འཚེད་པ་པོ་སོགས་བརྗོད་པ་ཡིན། །ཞེས་འབྱུང་བ་ལས།
སྤྱི་དོན་གཞན་མེད་པར་ཡང་འབྲས་འཚེད་པའི་སྐྱེས་བུ་དུ་མ་ལ་འཚེད་པ་པོ་ཞེས་པའི་སྒྲ་དང་།
འཚེད་པ་པོའོ་སྙམ་པའི་བློ་སྐྱེ་བར་འགྱུར་བའི་ཕྱིར། གཉིས་པ་སྐྱོན་སྤོང་མི་འཐད་པ་ལ་བཞི་
ཡོད་དེ། འཚེད་ལས་འཚེད་པ་པོའི་སྙམ་པའི་བློའི་རྒྱུར་མི་འཐད། འཚེད་ལས་ཀྱི་རིགས་་་
དེའི་རྒྱུར་མི་འཐད། འཚེད་ལས་ཀྱི་ནུས་པ་དེའི་རྒྱུར་མི་འཐད། འཚེད་པ་པོ་ཉིད་ཀྱི་སྤྱི་དོན་
གཞན་དེའི་རྒྱུར་མི་འཐད་པ་རྣམས་སུ་ཡོད་པའི་ཕྱིར། དང་པོ་ཡོད་དེ། ཐ་དད་ཕྱིར་ན་ལས་
རྒྱུ་མིན། །ཞེས་པས་འཆད་པའི་ཕྱིར། གཉིས་པ་ཡོད་དེ། འདི་ཡི་རིགས་མིན་ལས་འབྲེལ་
• ] 40 •



ཕྱིར། །ཞེས་སོགས་ཀྱིས་འཆད་པའི་ཕྱིར། གསུམ་པ་ཡོད་དེ། རྗེས་འགྲོ་མེད་ཕྱིར་ནུས་་་་་
པའང་མིན། །ཞེས་པས་འཆད་པའི་ཕྱིར། བཞི་པ་ཡོད་དེ། གལ་ཏེ་འཚེད་པོ་ཉིད་སོགས་སྤྱི། །
ཞེས་སོགས་ཀྱིས་འཆད་པའི་ཕྱིར། གསུམ་པ་གཞན་སེལ་སྒྲ་བློའི་རྒྱུར་རིགས་པ་ཡོད་དེ། ཐ་
དད་མཚུངས་པ་ཡིན་ན་རིགས། །ཞེས་སོགས་ཀྱིས་འཆད་པའི་ཕྱིར། །གསུམ་པར་རང་ལ་་་
རྩོད་པ་སྤོང་བ་ཡོད་དེ། གྲངས་ཅན་གྱི་རྩོད་པ་སྤོང་བ་དང༌། རིགས་པ་དེས་གཅེར་བུ་་་་་
པའང་ཁེགས་པར་བསྟན་པ་གཉིས་སུ་ཡོད་པའི་ཕྱིར། དང་པོ་ལའང་འདོད་པ་བརྗོད་པ་དང༌། །
དེ་དགག་པ་གཉིས་སུ་ཡོད་པའི་ཕྱིར། དང་པོ་ཡོད་དེ། གལ་ཏེ་ལྡོག་པ་སྤངས་པ་ཡི། །
དངོས་པོའི་རྗེས་འགྲོ་གཞན་མེད་ན། །གཅིག་གི་འབྲས་བུ་གཞན་གྱིར་མིན། །ཤིན་ཏུ་ཐ་དད་
ཕྱིར་ཞེ་ན། །གལ་ཏེ་བདག་ཉིད་གཅིག་པ་ཡིས། །དུ་མ་འབྲས་བུ་གཅིག་བྱེད་ན། །ཞེས་་་་
འབྱུང་བ་ལས། གྲངས་ཅན་གྱིས་སྤྱི་དངོས་པོ་བ་མེད་ན། ས་བོན་གྱི་འབྲས་བུ་མྱུ་གུ་ས་་་་་
སོགས་ཀྱི་འབྲས་བུ་མ་ཡིན་པར་ཐལ། ས་བོན་གྱིས་མྱུ་གུ་བསྐྱེད་པའི་ནུས་པ་དང་ས་སོགས་་་
ཀྱིས་མྱུ་གུ་བསྐྱེད་པའི་ནུས་པ་ཤིན་ཏུ་ཐ་དད་པའི་ཕྱིར། དེས་ན་ས་བོན་དང་ས་སོགས་ཀྱིས་་
ཐུན་མོང་དུ་མྱུ་གུ་བསྐྱེད་དེ། ས་བོན་གྱིས་མྱུ་གུ་བསྐྱེད་པའི་ནུས་པ་དང་། ས་སོགས་ཀྱིས་མྱུ་
གུ་བསྐྱེད་པའི་ནུས་པའི་རང་བཞིན་གཉིས་གཅིག་པའི་ཕྱིར། ཞེས་ཟེར་ཏེ། རང་འགྲེལ་ལས།
གལ་ཏེ་ལྡོག་པ་མ་གཏོགས་པ་རྗེས་འགྲོ་ཅན་གྱི་རིགས་འགའ་ཞིག་གིས་དངོས་པོ་སྟོང་པ་ཡིན་
ན། མང་པོ་དེ་དག་ནི་འབྲས་བུ་གཅིག་ཉིད་དུ་མི་འགྱུར་རོ་ཞེས་དང་། གལ་ཏེ་རང་བཞིན་
གཅིག་པ་ཉིད་ཀྱི་ཕྱིར་དུ་མ་གཅིག་བྱེད་པ་ཡིན་ན། ཞེས་གསུངས་ཤིང་། ཤཱར་ཡང་། །
འདིར་གྲངས་ཅན་གྱིས་གལ་ཏེ་ལྡོག་པ་ཞེས་བྱ་བ་ལ་སོགས་པ་སྨོས་པ་ལ། དངོས་པོའི་རྗེས་་་
འགྲོ་ནི་དངོས་པོ་རྣམས་ཀྱི་ངོ་བོ་གཅིག་པ་ཉིད་དོ། །གཞན་ཞེས་བྱ་བ་ནི་དངོས་པོར་གྱུར་པོའོ།།
དེའི་ཚེ་གཅིག་གི་འབྲས་བུ་གང་ཡིན་པ་དེ་ནི་གཞན་ལ་སོགས་པའི་ཡིན་པར་མི་འགྱུར་རོ། །
ཅིའི་ཕྱིར་ཞེ་ན། ས་བོན་དང་ས་དེ་དག་ནི་ཤིན་ཏུ་ཐ་དད་པའི་ཕྱིར། ཞེས་གསུངས་པས་་་་
གྲུབ་པའི་ཕྱིར། གཉིས་པ་དེ་དགག་པ་ལ་གསུམ་ཡོད་དེ། རྒྱུ་དུ་མ་དོན་མེད་དུ་ཐལ་བ། རྒྱུ་
འབྲས་འཆོལ་བར་ཐལ་བ་དང༌། འཇུག་པ་འཆོལ་བར་ཐལ་བ་རྣམས་སུ་ཡོད་ཅིང༌། དང་པོ་
ལའང་། ལྷན་ཅིག་བྱེད་རྐྱེན་དོན་མེད་དུ་ཐལ་བ་དང་། རྒྱུ་འབྲས་ངེས་མེད་དུ་ཐལ་བ་་་་་
གཉིས་སུ་ཡོད་པའི་ཕྱིར། དང་པོ་གྲུབ་སྟེ། བདག་ཉིད་གཅིག་ལའང་དེ་ཡོད་ཕྱིར། །ལྷན་་
• 1:1 | •



ཅིག་བྱེད་པ་དོན་མེད་འགྱུར། །ཐ་དད་མེད་པའི་ངོ་བོ་དེ། །མི་འགྲོ་ཁྱད་པར་རྣམ་ངེས་བྲལ། །
གཅིག་དང་བྲལ་ན་འབྲས་མེད་ཕྱིར། །བྱེ་བྲག་རྣམས་ལས་དེ་དག་འབྱུང་། །དོན་བྱེད་ནུས་
པ་གང་ཡིན་པ། །དེ་ཉིད་དོན་དམ་ཡོད་པ་ཡིན། །དེ་ཡང་རྗེས་འགྲོ་མེད་གང་ཞིག །རྗེས་
འགྲོ་དེ་ལས་འབྲས་མི་འབྱུང་། །ཞེས་གསུངས་པས་བསྟན་ཞིང་དོན་ནི། རྐང་པ་དང་པོ་་་་
གཉིས་ཀྱིས་མྱུ་གུ་བསྐྱེད་པ་ལ་ཆུ་ལུད་དོན་མེད་པར་ཐལ། ས་བོན་གཅིག་པོ་ལའང་མྱུ་གུ་་་་
བསྐྱེད་པའི་སྤྱི་གཙོ་བོ་རྫོགས་པར་ཡོད་པའི་ཕྱིར། རྟགས་ཁས། ཞེས་བསྟན། དེ་ནས་རྐང་
པ་གཉིས་ཀྱིས། དེ་ལ་ཁྱབ་པ་ཡོད་དེ། སྤྱི་གཙོ་བོ་དེ་ས་བོན་ལ་རྗེས་སུ་མི་འགྲོ་བ་དང་བྲལ་
ཞིང་། ཆུ་ལུད་སོགས་ལ་ལྡན་པའི་ངེས་པ་མེད་པའི་ཕྱིར། ཞེས་འགོག དེ་ནས་རྐང་པ་་་་
གཉིས་ཀྱིས། འདོད་མི་ནུས་ཏེ། ཆུ་ལུད་སོགས་ལས་རང་འབྲས་མྱུ་གུ་འབྱུང་བའི་ཕྱིར་ཏེ།
ཆུ་ལུད་སོགས་གང་རུང་གཅིག་དང་བྲལ་ན་ཡང་མྱུ་གུ་མི་འབྱུང་ཞིང་མྱུ་གུའི་རྒྱུ་ཚོགས་ཀུན་་་་
ཚོགས་ནས་མྱུ་གུ་བསྐྱེད་དགོས་པའི་ཕྱིར། ཞེས་འགོག དེ་ནས་རྐང་པ་གཉིས་ཀྱིས་སྤྱི་གཙོ་་
བོ་དེ་ཉིད་ཆོས་རྣམས་ཀྱི་རང་བཞིན་དང་གནས་ལུགས་དང་དོན་དམ་པར་ཡོད་པ་མ་ཡིན་་་་་
པར་ཐལ། སྤྱི་གཙོ་བོས་རང་འབྲས་མི་བསྐྱེད་པ་གང་ཞིག དོན་བྱེད་ནུས་པ་དང་དོན་དམ་
པར་ཡོད་པ་དོན་གཅིག་པའི་ཕྱིར། ཞེས་འགོག དེ་ནས་རྐང་པ་གཉིས་ཀྱིས་སྤྱི་གཙོ་བོའི་ངོ་
བོ་དང་། སྤྱི་གཙོ་བོ་འབྲས་བུ་སྐྱེད་བྱེད་ཡིན་པ་དེ་འགོག་པའི་ཕྱིར་ཏེ། རང་འགྲེལ་ལས།
དེ་དག་གི་ཐ་དད་པ་མེད་པའི་ཕྱིར། རང་བཞིན་དེ་ནི་གཅིག་ཉེ་བ་ལ་ཡང་ཡོད་པས་རྒྱུ་དང་
མ་བྲལ་བའི་ཕྱིར་གཅིག་ཀྱང་བསྐྱེད་པར་འགྱུར་རོ། །ཞེས་དང་། ཤཱར་ཡང་། བདག་ཉིད་
གཅིག་ལ་ཞེས་བྱ་བ་ནི་རྒྱུ་ཚོགས་པ་ཐ་དད་པ་མེད་པའི་བདག་ཉིད་གང་གིས་བསྐྱེད་པར་བྱེད་
པ་ཉིད་དུ་འདོད་པའི་བདག་ཉིད་དེ་ནི་རྒྱུ་དེ་དག་གི་ནང་ནས་རྒྱུ་གཅིག་པའང་ཡོད་པའི་ཕྱིར།
གཅིག་པུ་དེ་ཉིད་ཀྱི་འབྲས་བུ་བྱ་བའི་ཕྱིར་ལྷན་གཅིག་བྱེད་པ་དོན་མེད་དུ་འགྱུར་རོ། །ཞེས་་
གསུངས་པས་གྲུབ་པའི་ཕྱིར། ཁ་ཅིག རང་འགྲེལ་ལས། དེ་བས་ན་སྤྱི་ཐམས་ཅད་ནི་དོན་
བྱེད་པར་རུང་བ་མེད་པ་ཉིད་ཀྱི་ཕྱིར་དངོས་པོ་མེད་པ་ཡིན་ལ། ཞེས་སོགས་འབྱུང་བ་རྣམས་
ཀྱིས་སྤྱི་ཡིན་ན། རང་འབྲས་མི་བསྐྱེད་པས་ཁྱབ་པར་བསྟན་ཟེར་བ་མི་རིགས་ཏེ། ལུང་དེ་་
དག་གིས་གྲངས་ཅན་གྱིས་སྤྱི་གཙོ་བོས་རང་འབྲས་བསྐྱེད་པར་འདོད་པ་ལ་སྒོས་ཀྱིས་དགག་པ་
སྟོན་པར་བྱེད་པའི་ཕྱིར། ཤཱར། དེ་བས་ན་དེ་ལྟར། གཞན་དག་གིས་བཏགས་པའི་རྗེས་སུ་
པར་
， 142 •



འགྲོ་བ་ཅན་གྱི་ངོ་བོའི་བསྐྱེད་པར་བྱེད་པ་ཉིད་མ་ཡིན་པར་བསྟན་པ་ཡིན་ནོ། །ཞེས་གསུངས་
པའི་ཕྱིར།།
གཉིས་པ་རྒྱུ་འབྲས་ངེས་མེད་དུ་ཐལ་བ་ལ་གསུམ་ཡོད་དེ། རང་བཞིན་ཐ་དད་ལ་ཉེས་
པ་མེད་པ་དང་། རང་བཞིན་གཅིག་ལ་ཉེས་པ་ཡོད་པ་དང༌། ཐ་དད་ལ་ཉེས་པ་མེད་པའི་
དོན་བསྡུ་བོ་རྣམས་སུ་ཡོད་པའི་ཕྱིར། དང་པོ་གྲུབ་སྟེ། དེས་ན་བདག་ཉིད་ཐ་དད་ཀྱང་། །
འགའ་ཞིག་རྒྱུ་ཡིན་གཞན་པ་མིན། །རང་བཞིན་འདི་ཡིན། ཞེས་འབྱུང་བ་ལས། ནས་ཀྱི་ས་
བོན་དང་ས་ལུའི་ས་བོན་གཉིས་རང་བཞིན་ཐ་དད་ཡིན་ཀྱང་། དེ་ཉིད་ནས་སྨྱུག་གི་ཉེར་ལེན་
ཡིན་མིན་མི་མཚུངས་ཏེ། དེ་ཐ་དད་ཡིན་ཀྱང་། དང་པོ་ནས་སྨྱུག་གི་ཉེར་ལེན་མིན་པ་ལས་
ལོག ཕྱི་མ་དེ་ལས་མ་ལོག་པའི་ཕྱིར། ཞེས་པའི་དོན་དུ་འགྱུར་བའི་ཕྱིར། གཉིས་པ་རང་་
བཞིན་གཅིག་ལ་ཉེས་པ་ཡོད་ཚུལ་ཡོད་དེ། ཧ་ཅང་ཐལ་བ་དང་། རང་ལ་མཚུངས་པ་སྤང་
བ་གཉིས་སུ་ཡོད་པའི་ཕྱིར། དང་པོ་ཡོད་དེ། ཐ་དད་པ། མེད་ན་ཅིག་ཆར་སྐྱེ་འཇིག་འགྱུར། །
དེ་ལས་ཐ་དད་པས་དེ་ལྟར། །མི་འགྱུར་ཞེ་ན་གཅིག་འཇིག་ཚེ། །བདག་གནས་ན་ནི་དེ་ཡི་་
མིན། །དེས་ན་སྤྱི་ཁྱད་བློར་མི་འགྱུར། །ཞེས་འབྱུང་བ་ལས། ནས་དང་ས་ལུའི་ས་བོན་སྐྱེ་
འཇིག་ཅིག་ཆར་བྱེད་པར་ཐལ། ནས་ཀྱི་ས་བོན་གྱི་རང་བཞིན་དང༌། ས་ལུའི་ས་བོན་གྱི་་་་
རང་བཞིན་གཅིག་ཡིན་པའི་ཕྱིར། རྟགས་ཁས། ཞེས་པ་དང་། ཕ་རོལ་པོས་རྣམ་འགྱུར་་་
རྣམས་གནས་སྐབས་ཡིན་པས་སྐྱེ་འཇིག་ཅིག་ཆར་དུ་མི་བྱེད་ཅེས་ལན་བཏབ་པ་ཡང་། འོ་ན།
སྤྱི་གཙོ་བོ་རྣམ་འགྱུར་གྱི་རང་བཞིན་མ་ཡིན་པར་ཐལ། ཁྱོད་འདོད་པ་དེའི་ཕྱིར། འདོད་ན།
སྤྱི་གཙོ་བོ་དང་རྣམ་འགྱུར་ལ། སྤྱི་དང་ཁྱད་པར་གྱི་བློ་དོན་མཐུན་མི་སྐྱེ་བར་ཐལ་ལོ།
ཞེས་འགོག་པའི་ཕྱིར།།
གཉིས་པ་རང་ལ་མཚུངས་པ་སྤོང་བ་ལ་གཉིས་ཡོད་དེ། གཞན་སེལ་དང་མཚུངས་པ་་
སྤོང་བ་དང༌། ལྷན་ཅིག་བྱེད་རྐྱེན་དོན་མེད་དུ་ཐལ་བ་དང་མཚུངས་པ་སྤོང་བ་དག་ཏུ་ཡོད་་
པའི་ཕྱིར། དང་པོ་ཡོད་དེ། ལྡོག་པ་ངོ་བོ་ཉིད་མེད་ཕྱིར། །གནས་དང་མི་གནས་རྟོག་པ་་་
མིན། །སྤྱི་ཡི་བློ་ཡང་བསླད་པ་ཡིན། །དེ་ཕྱིར་སུན་དབྱུང་བ་ཡང་མེད། །ཅེས་གསུངས་ཤིང་།
དོན་ནི། ཁོ་ན་རེ། གཅིག་འཇིག་ཚེ། ཞེས་པའི་ཐལ་བ་གཞན་སེལ་ལ་ཡང་མཚུངས་ཏེ། །
ཤ་པ་དང་ཤིང་གི་གཞན་སེལ་རྫས་གཅིག་གམ་རྫས་ཐ་དད། དང་པོ་ལྟར་ན། ཤ་པ་དང་་་
• 143 •



ཤིང་གི་གཞན་སེལ་སྐྱེ་འཇིག་ཅིག་ཆར་བྱེད་པར་ཐལ། དེ་གཉིས་གྲུབ་བདེ་རྫས་གཅིག་ཡིན་་
པའི་ཕྱིར། གཉིས་པ་ལྟར་ན། དེ་གཉིས་སྤྱི་གསལ་དུ་མི་རུང་བར་ཐལ་ལོ། །ཞེས་སྨྲ་སྟེ། །
རང་འགྲེལ་ལས། གལ་ཏེ་གཞན་སེལ་བ་ལ་ཡང་དེ་མཚུངས་པར་ཐལ་བར་འགྱུར་རོ། །ཞེ་ན།
ཤཱར། གཞན་སེལ་བ་ལ་ཡང་ཞེས་བྱ་བ་ནི། སྤྱི་ལ་གཅིག་ནི་འཇིག་གནས་པ་ཡི། །བདག་་་
ཉིད་གང་ཡིན་དེ་ཡི་མིན། །ཞེས་བྱ་བ་ལ་སོགས་པ་དེ་ཉིད་དུ་མར་འགྱུར་རོ། །དེ་ལྟར་ན། །
བརྡའ་པའམ་སེང་ལྡེང་འཇིག་པ་ན་ཤིང་མིན་ལས་ལོག་པ་ཤིང་གཞན་ལ་གནས་པ་ཁོ་ན་ཡིན་
ནོ། །ཞེས་གསུངས་པ་ལྟར་རོ། །འོ་ན། ཤིང་གི་གཞན་སེལ་གང་ལ་བྱེད། ཤིང་གི་མེད་་་་་
དགག་གི་གཞན་སེལ་ལམ། བློའི་གཞན་སེལ་ལམ། དོན་གྱི་གཞན་སེལ་ལ་བྱེད། དང་པོ་་
ལྟར་ན། ཤ་པ་དང་ཤིང་གི་མེད་དགག་གི་གཞན་སེལ་སྐྱེ་འཇིག་ཅིག་ཆར་དུ་བྱེད་པར་ཐལ།
དེ་གཉིས་གྲུབ་བདེ་རྫས་གཅིག་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། ཁྱོད་དཔལ་
ལྡན་ཆོས་གྲགས་ལ་གནོད་བྱེད་ཀྱི་ཐལ་འགྱུར་ཡང་དག་མ་ཡིན་པར་ཐལ། དེས་ཁྱོད་ལ་་་་་
རྟགས་མ་གྲུབ་ཀྱི་ལན་དོན་མཐུན་ཐེབས་པའི་ཕྱིར། དེས་ཐལ་འགྱུར་དེ་ལ་ལན་དེ་ལྟར་་་་་
ཐེབས་ཏེ། དེས་ཤིང་གི་མེད་དགག་གི་གཞན་སེལ་དངོས་པོར་མེད་པའི་ཆོས་སུ་ཁས་ལེན་་་་
པའི་ཕྱིར། གཉིས་པ་ལྟར་ན། ཤ་པ་དང་ཤིང་གི་བློའི་གཞན་སེལ་སྐྱེ་འཇིག་ཅིག་ཆར་དུ་བྱེད་
པར་ཐལ། དེ་གཉིས་གྲུབ་བདེ་རྫས་གཅིག་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། །
ཁྱོད་དཔལ་ལྡན་ཆོས་གྲགས་ལ་གནོད་བྱེད་ཀྱི་ཐལ་འགྱུར་ཡང་དག་མ་ཡིན་པར་ཐལ། དེས་་
ཁྱོད་ལ་རྟགས་མ་གྲུབ་ཀྱི་ལན་དོན་མཐུན་ཐེབས་པའི་ཕྱིར་ཏེ། དེས་ཐལ་འགྱུར་དེ་ལ་ལན་དེ་
ལྟར་ཐེབས་ཏེ། དེས་ཤིང་གི་བློའི་གཞན་སེལ་རྟོག་པས་བཏགས་ཙམ་དུ་ཁས་བླངས་པའི་ཕྱིར།
གསུམ་པ་ལྟར་ན། ཤིང་མ་ཡིན་པ་ལས་ལོག་པ་ལ་བྱེད་དམ། ཤ་པ་མ་ཡིན་པ་ལས་ལོག་པ་ལ་
བྱེད། དང་པོ་ལྟར་ན། ཤ་པ་དང་ཤིང་མ་ཡིན་པ་ལས་ལོག་པ་སྐྱེ་འཇིག་ཅིག་ཆར་དུ་བྱེད་
པར་ཐལ། དེ་གཉིས་གྲུབ་བདེ་རྫས་གཅིག་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན།
ཁྱོད་དཔལ་ལྡན་ཆོས་གྲགས་ལ་གནོད་བྱེད་ཀྱི་ཐལ་འགྱུར་ཡང་དག་མ་ཡིན་པར་ཐལ། དེས་་
ཁྱོད་ལ་རྟགས་མ་གྲུབ་ཀྱི་ལན་དོན་མཐུན་ཐེབས་པའི་ཕྱིར། གཉིས་པ་ལྟར་ན། ཤ་པ་དང་ཤ་
པ་མ་ཡིན་པ་ལས་ལོག་པ་སྐྱེ་འཇིག་ཅིག་ཆར་དུ་བྱེད་པར་ཐལ། དེ་གཉིས་གྲུབ་བདེ་རྫས་་་་
གཅིག་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། ཁྱོད་དཔལ་ལྡན་ཆོས་གྲགས་ལ་་་་་་
• 144 •



གནོད་བྱེད་ཀྱི་ཐལ་འགྱུར་ཡང་དག་མ་ཡིན་པར་ཐལ། དེས་ཁྱོད་ལ་འདོད་ལན་དོན་མཐུན་་
ཐེབས་པའི་ཕྱིར། དེ་ལྟར་ཡང་། རང་འགྲེལ་ལས། མཚུངས་པ་མ་ཡིན་ཞེས་དང་། ཤཱར།
མཚུངས་པ་མིན་ནོ། །ཞེས་བྱ་བ་ལ་སོགས་པས་ལན་འདེབས་པར་བྱེད་དོ། །འདིར་དོན་ནི།
གཞན་སེལ་བ་ནི་རྣམ་པ་གསུམ་ཡིན་ནོ། །རེ་ཤིག་གཅིག་ནི་འདི་ལ་གཞན་དང་གཞན་སེལ་་་
བར་བྱེད་པའི་ཕྱིར། རང་གི་མཚན་ཉིད་ལྡོག་པ་ཁོ་ན་ཡིན་ནོ། །གང་གིས་དབང་དུ་མཛད་
ནས། མཐུན་དངོས་གཞན་གྱི་དངོས་དག་ལ། །ལྡོག་པ་ལ་ནི་རྟེན་པ་ཅན། །ཞེས་བྱ་བ་་་་་
གསུངས་པས། འདིར་ཡང་སྒྲ་དང་རྟགས་ལ་བརྟེན་པའི་ཐ་སྙད་ཀྱི་རྟེན་ཉིད་དུ་རྣམ་པར་་་་་
བཞག་པ་ཡིན་གྱི། སྒྲས་བརྗོད་པར་བྱ་བ་ཉིད་དུ་ནི་མ་ཡིན་ནོ། །གཉིས་པ་གཞན་གྱི་གཙོ་་
བོའི་ཕྱིར། །གཞན་རྣམ་པར་གཅོད་པ་ཙམ་ཡིན་ཞིང་། གང་སྔོན་གྱི་སློབ་དཔོན་དག་གིས་་
ཐམས་ཅད་ལ་ཁྱད་པར་མེད་པར་རྣམ་པར་བཞག་པ་ཡིན་ཏེ། ཐམས་ཅད་ལ་དགག་པ་ཙམ་
ལ་ཁྱད་པར་མེད་པའི་ཕྱིར་རོ། །གསུམ་པ་ནི་འདིས་གཞན་སེལ་བར་བྱེད་པའི་ཕྱིར། རྣམ་་་
པར་རྟོག་པའི་བློ་ལ་སྣང་བ་ཡིན་ཏེ། གང་བསྟན་བཅོས་མཛད་པས་སྒྲས་བརྗོད་པར་བྱ་བ་་་
ཉིད་དུ་བཞེད་པ་ཞེས་བྱ་བ་འདིའི་ཡིན་ནོ། །དེ་ལ་གལ་ཏེ་རང་གི་མཚན་ཉིད་ལྡོག་པའི་་་་་
དབང་དུ་བྱས་ནས་བརྗོད་པ་དེ་ནི་མི་རིགས་ཏེ། དེ་ནི་དེའི་བདག་ཉིད་དུ་གྱུར་པ་ཡིན་ན།
དེ་ཞིག་པ་ན་འཇིག་པ་ཁོ་ནར་འགྱུར་ཏེ། ཐ་དད་པ་མེད་པའི་ཕྱིར་རོ། །རང་གི་མཚན་ཉིད་
གཞན་གནས་པ་གང་ཡིན་པ་དེ་ཡང་གཞན་ཉིད་དུ་འདོད་དོ། །ཞེས་གསུངས་པ་ལྟར་རོ། །
ཁ་ཅིག རྟ་མ་ཡིན་པ་ཤིང་གི་མེད་དགག་གི་གཞན་སེལ་བ་ཡིན་པ་གཞིར་བཞག་སྟེ། ཤིང་
དང་རྟ་མིན་པ་ལ་བརྟགས་ནས་རྩོད་སྤོང་བྱེད་པ་མི་འཐད་དེ། རྟ་མིན་པ་ཤིང་འཛིན་རྟོག་་་
པའི་ཡུལ་མ་ཡིན་པ་གང་ཞིག ཤིང་གི་མེད་དགག་གི་གཞན་སེལ་ཡིན་ན། ཤིང་འཛིན་རྟོག་
པའི་ཤུགས་ཡུལ་དང༌། ཤིང་གི་བློའི་གཞན་སེལ་ཡིན་ན། ཤིང་འཛིན་རྟོག་པའི་དངོས་ཡུལ་
ཡིན་དགོས་པ་འཐད་ལྡན་ལས་གསུངས་པའི་ཕྱིར། རྟགས་ཕྱི་མ་གཉིས་གྲུབ་སྟེ། དེ་ཉིད་ལས།
མེད་པར་དགག་པའི་གཞན་སེལ་བ་དོན་གྱི་ཤུགས་ཀྱི་རྣམ་པར་རྟོག་པའི་ཡུལ་དུ་བཟུང་བ་དེ་
ཉེ་བར་བཟུང་བར་ནི། ལྡོག་པ་ངོ་བོ་ཉིད་མེད་ཕྱིར། །གནས་དང་མི་གནས་རྟོག་པ་མིན། །
ཞེས་བཤད་པ། ཞེས་དང་། སྒྲོ་འདོགས་པའི་གཞན་སེལ་བ་དངོས་སུ་རྣམ་པར་རྟོག་པའི་་་
དོན་ཉེ་བར་བཟུང་ནས་ནི། སྤྱི་ཡི་བློ་ཡང་བསླད་པ་ཡིན། །དེ་ཕྱིར་སུན་དེ་བྱུང་བ་ཡང་མེད། །
• 145 •



ཅེས་གསུངས་སོ། །ཞེས་གསུངས་པའི་ཕྱིར། རྟག་པ་རྣམས་ལ་ནི་འདི་དང་མི་འདྲ་སྟེ། ཤེས་
བྱ་མིན་པ་ལས་ལོག་པ་ལྟ་བུ་ཤེས་བྱའི་བློའི་གཞན་སེལ་དུ་བྱ་དགོས་པའི་ཕྱིར། སྐབས་འདིར་
གཞན་སེལ་གཉིས་དངོས་སུ་བསྟན་ནས། དོན་གྱི་གཞན་སེལ་དངོས་སུ་མ་བསྟན་པའི་རྒྱུ་་་་་
མཚན་ཡོད་དེ། ཤ་པ་དང་ཤ་པ་མ་ཡིན་པ་ལས་ལོག་པ་ལྟ་བུ་ཅིག་ཆར་མི་འཇིག་གམ་སྙམ་་་
པའི་དོགས་པ་ཤས་ཆུང་བའི་ཆ་ནས་ཡིན་པའི་ཕྱིར། ཁ་ཅིག རང་མཚན་ཡིན་ན། དོན་གྱི་
གཞན་སེལ་ཡིན་པས་ཁྱབ་སྟེ། བུམ་པ་ལྟ་བུ་གཞན་སེལ་ཡིན་པའི་ཕྱིར་ཏེ། དེ་རང་གི་རིགས་
མི་མཐུན་སེལ་བྱེད་ཡིན་པའི་ཕྱིར། ཞེས་ཟེར་བ་མི་རིགས་ཏེ། གཞན་སེལ་ཡིན་ན། དགག་
པ་ཡིན་པས་ཁྱབ་པའི་ཕྱིར་དང་། རང་གི་རིགས་མི་མཐུན་དགག་བྱེད་ཡིན་ན། དགག་པ་་
ཡིན་པས་མ་ཁྱབ་པའི་ཕྱིར། རྟགས་དང་པོ་སྔར་དྲངས་པའི་ཤཱཀྱ་བློའི་འགྲེལ་པར་གསལ།
ཁ་ཅིག དགག་པ་ཡིན་ན། མེད་དགག་ཡིན་པས་ཁྱབ་ཟེར་བ། མི་འཐད་དེ། ཚད་མའི་
དེ་ཁོ་ན་ཉིད་བསྡུས་པ་ལས། འདིར་ནི་སེལ་བ་རྣམ་གཉིས་ཏེ། །མ་ཡིན་པ་དང་མེད་པའོ། །
མ་ཡིན་པ་ཡང་རྣམ་གཉིས་ཏེ། །བློ་དང་དོན་གྱི་དབྱེ་བས་སོ། །ཞེས་དང་། དེའི་འགྲེལ་་་
པར་ཀ་མ་ལ་ཤཱི་ལས། མ་ཡིན་པ་དང་མེད་པའོ། །ཞེས་བྱ་བ་ནི་མ་ཡིན་པར་དགག་པ་དང་།
མེད་པ་སྟེ་མེད་པར་དགག་པའི་མཚན་ཉིད་ཅེས་བྱ་བའི་ཐ་ཚིག་གོ། །ཞེས་དགག་པ་དང་་་་
གཞན་སེལ་དོན་གཅིག་པ་དང་། དེ་ལ་དབྱེ་བ་གསུམ་དུ་བཤད་པའི་ཕྱིར།།
གཞན་སེལ་གྱི་མཚན་ཉིད་ལ། ཁ་ཅིག རང་གི་དགག་བྱ་ཚིག་ཟིན་ལ་བཅད་པའི་་་་
ཚུལ་གྱིས་རྟོགས་པར་བྱ་བ། ཞེས་པ་དང༌། རང་འཛིན་རྟོག་པས་དེ་མ་ཡིན་བསལ་བའི་སྒོ་
ནས་རྟོགས་པར་བྱ་བ། ཞེས་པ་དང་། གཞན་དག་ནི། རང་འཛིན་རྟོག་པས་དེ་མིན་བསལ་
བའི་རྣམ་པ་དངོས་སུ་ཤར་བའི་སྒོ་ནས་དངོས་སུ་རྟོགས་པར་བྱ་བ། ཞེས་ཟེར། དང་པོ་མི་
འཐད་དེ། ནམ་མཁའ་ལྟ་བུ་བཞན་སེལ་ཡིན་ཀྱང་། མཚན་ཉིད་དེ་མ་ཡིན་པའི་ཕྱིར། དེ་
གཞན་སེལ་ཡིན་ཏེ། ནམ་མཁའ་ཡིན་ན། ཐོགས་པའི་རེག་བྱ་བཀག་ཙམ་གྱི་མེད་དགག་་་་
ཡིན་དགོས་པའི་ཕྱིར་ཏེ། རྒྱན་ནམ་མཁའ་ནམ་མཁའ་མ་ཡིན་པའི་ཕྱིར་ཏེ། དངོས་གྱུར་གྱི་
ནམ་མཁའ་མེད་པའི་ཕྱིར་ཏེ། དངོས་གྱུར་གྱི་ནམ་མཁའ་དེ་དངོས་གྱུར་གྱི་ནམ་མཁའ་རྟག་་
རྫས་མ་ཡིན་པར་གྲུབ་པའི་རྟེན་ཤེས་འདོད་ཆོས་ཅན་མ་ཡིན་པའི་ཕྱིར། ཐོག་ཏུ་འཆད། །
མཚན་ཉིད་གཉིས་པ་མི་འཐད་དེ། བུམ་པས་མ་ངེས་པའི་ཕྱིར་ཏེ། བུམ་འཛིན་རྟོག་པ་བུམ་
• 146 •



མིན་བཅད་པའི་སྒོ་ནས་བུམ་པ་ལ་འཇུག་པའི་ཕྱིར་ཏེ། བུམ་འཛིན་རྟོག་པ་བུམ་པ་ལ་སེལ་་་
འཇུག་ཡིན་པའི་ཕྱིར། མཚན་ཉིད་གསུམ་པ་མི་འཐད་དེ། རྟག་དངོས་ཀྱིས་སྟོང་པའི་མེས་་
མ་ངེས་པའི་ཕྱིར་ཏེ། རྟག་དངོས་ཀྱིས་སྟོང་པའི་མེ་འཛིན་པའི་རྟོག་པ་ལ་རྟག་དངོས་ཀྱིས་་་་
སྟོང་པའི་མེ་མིན་པ་བསལ་བའི་རྣམ་པ་དངོས་སུ་མ་ཤར་བའི་ཕྱིར། མ་གྲུབ་ན། དེར་ཐལ། །
དེ་ལ་རྟག་དངོས་ཀྱིས་སྟོང་པའི་མེ་མིན་པ་ལས་ལོག་པའི་རྣམ་པ་མ་ཤར་བའི་ཕྱིར་ཏེ། རྟག་་་
དངོས་ཀྱིས་སྟོང་པའི་མེ་མིན་པ་ལས་ལོག་པ་རྟག་དངོས་ཀྱིས་སྟོང་པའི་མེ་འཛིན་པའི་རྟོག་་་་
པའི་ཤུགས་ཡུལ་ཡིན་པའི་ཕྱིར། སྒྲ་རྣམས་ལས་དེ། ཞེས་སོགས་ཀྱིས་བཤད་ཟིན།།
རང་ལུགས་ནི། བློ་ལ་དོན་རང་གི་རྣམ་པ་ཤར་བའི་ཚེ་དགག་པའི་རྣམ་པ་ཅན་དུ་་་་
འཆར་བ་དེ། གཞན་སེལ་གྱི་མཚན་ཉིད་ཡིན། དབྱེ་ན། མེད་དགག་གི་གཞན་སེལ་དང་།
མ་ཡིན་དགག་གི་གཞན་སེལ་གཉིས་སོ། །མཚན་ཉིད་ལ་ཁ་ཅིག གཞན་སེལ་གང་ཞིག །
རང་གི་དགག་བྱ་བཀག་ཤུལ་དུ་ཆོས་གཞན་མི་འཕེན་པ་དང་། འཕེན་པོ། ཞེས་ཟེར། ཡང་
ཁ་ཅིག གཞན་སེལ་ཡིན་པ་གཞིར་བཅས་ལ། རང་བརྗོད་པའི་སྒྲས་རང་གི་དགག་བྱ་བཀག་
ཤུལ་དུ་གཞན་མི་འཕེན་པ་དང་། འཕེན་པ། ཞེས་ཟེར། དང་པོ་མི་རིགས་ཏེ། རྟག་་་་
དངོས་ཀྱིས་སྟོང་པའི་མེས་མ་ངེས་པའི་ཕྱིར་ཏེ། རྟོག་དངོས་ཀྱིས་སྟོང་པའི་མེས་རང་གི་་་་་
དགག་བྱ་བཀག་ཤུལ་དུ་ཆོས་གཞན་མི་འཕེན་པ་གང་ཞིག དེ་མ་ཡིན་དགག་གི་གཞན་སེལ་་
ཡིན་པའི་ཕྱིར། དང་པོ་དེར་ཐལ། དེ་ཡུལ་ཅན་མ་ཡིན་པའི་ཕྱིར། གཉིས་པ་དེར་ཐལ། །
དེ་དོན་རང་མཚན་གྱི་གཞན་སེལ་ཡིན་པའི་ཕྱིར། མཚན་ཉིད་འཇོག་ཚུལ་གཉིས་པ་ཡང་མི་་
རིགས་ཏེ། བུམ་མེད་མེད་དགག་གང་ཞིག བུམ་མེད་བརྗོད་པའི་སྒྲས་བུམ་མེད་ཀྱི་དགག་བྱ་
བཀག་ཤུལ་དུ་ཆོས་གཞན་འཕེན་པའི་ཕྱིར། དང་པོ་སླ། གཉིས་པ་དེར་ཐལ། དེས་དེའི་་་
དགག་བྱ་བཀག་ཤུལ་དུ་བུམ་པ་བཀག་པ་འཕེན་པ་གང་ཞིག བུམ་པ་བཀག་པ་བུམ་མེད་་་་་
ལས་གཞན་ཡིན་པའི་ཕྱིར། རང་ལུགས་རིགས་གཞན་སེལ་གང་ཞིག རང་བརྗོད་པའི་སྒྲས་
རང་གི་དགག་བྱ་བཀག་ཤུལ་དུ་འཕངས་པའི་སྒྲུབ་པ་མེད་པ་དེ། མེད་དགག་གི་གཞན་སེལ་
གྱི་མཚན་ཉིད། གཞན་སེལ་གང་ཞིག རང་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་
འཕངས་པའི་སྒྲུབ་པ་ཡོད་པ་དེ། མ་ཡིན་དགག་གི་གཞན་སེལ་གྱི་མཚན་ཉིད། དེ་ལ་དབྱེ་ན།
བློའི་གཞན་སེལ་དང་། དོན་རང་མཚན་གྱི་གཞན་སེལ་གཉིས། མ་ཡིན་དགག་གི་གཞན་་་
• ]47 •



སེལ་གང་ཞིག རྟོག་པས་བཏགས་པ་ཙམ་དེ་དང་པོའི་མཚན་ཉིད། དེ་གང་ཞིག དོན་དམ་
པར་རང་གི་མཚན་ཉིད་ཀྱིས་གྲུབ་པ་དེ། ཕྱི་མའི་མཚན་ཉིད། མཚན་གཞི་ལ་ཁ་ཅིག བུམ་
པ་རྟག་དངོས་ཀྱིས་སྟོང་པ་དེ་བུམ་པའི་མེད་དགག་གི་གཞན་སེལ་ཡིན་ཟེར་བ་མི་རིགས་ཏེ།
དེ་བུམ་འཛིན་རྟོག་པའི་ཤུགས་ཡུལ་མ་ཡིན་པའི་ཕྱིར། བུམ་འཛིན་རྟོག་པ་སེལ་འཇུག་ཡིན་་
པའི་ཕྱིར། ཁ་ཅིག བུམ་པ་རྟག་པ་མ་ཡིན་པ་དེ་བུམ་པའི་མེད་དགག་གི་གཞན་སེལ་དང༌།
བུམ་འཛིན་རྟོག་པ་ལ་བུམ་པ་མིན་པ་ལས་ལོག་པ་སྣང་བ་དེ་བུམ་པའི་བློའི་གཞན་སེལ་དང་། །
བུམ་པ་མི་རྟག་པ་མ་ཡིན་པ་ལས་ལོག་པ་དེ་བུམ་པའི་དོན་རང་མཚན་གྱི་གཞན་སེལ་ཡིན། །
ཞེས་ཟེར། དང་པོ་མི་རིགས་ཏེ། དེ་མེད་དགག་མ་ཡིན་པའི་ཕྱིར་ཏེ། དེ་མ་ཡིན་དགག་་་་
ཡིན་པའི་ཕྱིར་ཏེ། བུམ་པ་རྟག་པ་མ་ཡིན་ཞེས་བརྗོད་པའི་སྒྲས་བུམ་པ་མི་རྟག་པར་ཤུགས་ལ་
འཕེན་པའི་ཕྱིར་ཏེ། བུམ་པ་མི་རྟག་པ་དེ་བུམ་པ་རྟག་པ་མ་ཡིན་པར་འཛིན་པའི་རྟོག་པའི་་
ཤུགས་ཀྱི་གཞལ་བྱ་ཡིན་པའི་ཕྱིར་ཏེ། དེ་བུམ་པ་རྟག་པ་མ་ཡིན་པར་རྟོགས་པའི་རྗེས་དཔག་
གི་ཤུགས་ཀྱི་གཞལ་བྱ་ཡིན་པའི་ཕྱིར་ཏེ། དེ་བུམ་པ་རྟག་པ་མ་ཡིན་པར་སྒྲུབ་པའི་ཤུགས་ཀྱི་་
བསྒྲུབ་བྱ་ཡང་དག་ཡིན་པའི་ཕྱིར། གཉིས་པ་མི་རིགས་ཏེ། བུམ་འཛིན་རྟོག་པ་ལ་བུམ་པ་མ་
ཡིན་པ་ལས་ལོག་པ་མི་སྣང་བའི་ཕྱིར་ཏེ། དེས་དེ་ཤུགས་ལ་རྟོགས་པའི་ཕྱིར། ཁོ་ན་རེ། དེ་
མིན་ཀྱང་། བུམ་འཛིན་རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ་དེ་དེ་ཡིན་ནོ། །
ཞེས་ཟེར། དེ་ལ་ཁ་ཅིག་ན་རེ། དཔྱད་དགོས་ཏེ། བུམ་པ་རྟོག་པ་དེ་ལ་དེ་ལྟར་མི་སྣང་་་་་
བའི་ཕྱིར་ཏེ། བུམ་པ་བུམ་པ་མ་ཡིན་པ་ལས་ལོག་པ་དེ་རྟོག་པ་དེའི་ཤུགས་ཡུལ་ཡིན་པའི་ཕྱིར།
ཞེས་ཟེར་ན། དེ་བས་ཀྱང་དཔྱད་དགོས་ཏེ། དེ་ལ་ངོ་བོ་ཕྱི་རོལ་དང༌། །གཅིག་ལྟ་གཞན་་
ལས་ལོག་ལྟ་བུར། །སྣང་བ། ཞེས་སྔར་བྱུང་བས་ཤེས་པའི་ཕྱིར། །མཚན་ཉིད་གསུམ་པ་མི་
འཐད་དེ། བུམ་པ་མི་རྟག་པ་མ་ཡིན་པ་ལས་ལོག་པ་དེ་བུམ་འཛིན་རྟོག་པའི་ཤུགས་ཡུལ་མ་་
ཡིན་པའི་ཕྱིར་ཏེ། རྟོག་པ་རྣམས་སེལ་འཇུག་ཡིན་པའི་ཕྱིར། ཡང་ཁ་ཅིག མེད་དགག་གི་
གཞན་སེལ་སོགས་གསུམ་ཀ་གཞན་སེལ་ཡིན་པ་ལ་བསམས་ནས་བུམ་པའི་མེད་དགག་གི་་་་་་
གཞན་སེལ་སོགས་གསུམ་ཀ་བུམ་པའི་གཞན་སེལ་ཡིན་ཞེས་ཟེར་བ་མི་འཐད་དེ། བུམ་པའི་་
གཞན་སེལ་ཡིན་ན། བུམ་པའི་དོན་རང་མཚན་གྱི་གཞན་སེལ་ཡིན་དགོས་པའི་ཕྱིར་ཏེ། །
བུམ་པ་ཡིན་དགོས་པའི་ཕྱིར་ཏེ། དེ་ཡིན་ན། བུམ་མིན་བཅད་པ་ཡིན་དགོས་པའི་ཕྱིར། ཁོ་
• ] 48 •



ན་རེ། འོ་ན། བློའི་གཞན་སེལ་ཡིན་ན། བློའི་གཞན་སེལ་གསུམ་པོ་གང་རུང་ཡིན་དགོས་པ་
དང་། དོན་རང་མཚན་གྱི་གཞན་སེལ་ཡིན་ན། དོན་རང་མཚན་གྱི་གཞན་སེལ་གསུམ་པོ་་་
གང་རུང་ཡིན་དགོས་པར་ཐལ། བུམ་པའི་གཞན་སེལ་ལ་དེ་ལྟར་དགོས་པའི་ཕྱིར། རྟགས་་
ཁས། ཞེས་ཟེར་ན། མ་ཁྱབ། ཁ་ཅིག འདོད་ལན་བྱེད་པ་མི་འཐད་དེ། སྔ་མ་ལ་ཤེས་བྱ་
མ་ཡིན་པ་ལས་ལོག་པས་མ་ངེས། ཕྱི་མ་ལ་བུམ་པ་མ་ཡིན་པ་ལས་ལོག་པས་མ་ངེས་པའི་ཕྱིར།
དེས་མཚོན་ནས། བློའི་མེད་དགག་གི་གཞན་སེལ་དང་། བློའི་དོན་རང་མཚན་གྱི་གཞན་་
སེལ་གཉིས་བློའི་གཞན་སེལ་མ་ཡིན་པ་དང༌། དོན་རང་མཚན་གྱི་མེད་དགག་གི་གཞན་་་་་
སེལ་དང་། དོན་རང་མཚན་གྱི་བློའི་གཞན་སེལ་གཉིས་དོན་རང་མཚན་གྱི་གཞན་སེལ་མ་་
ཡིན་པའི་གྲུབ་མཐའང་ཤེས་པར་བྱའོ། །
རང་གི་ལུགས་ནི། བྲམ་ཟེ་ཆེན་པོས་བུམ་མ་ཡིན་ལ་བུམ་པ་མེད་པ་བུམ་པའི་མེད་་་་་་
དགག་གི་གཞན་སེལ་དུ་མཛད་པ་ལྟར་རོམ། རྣམ་བཤད་ལས། བུམ་པ་ལ་བུམ་མ་ཡིན་མེད་་
པ་བུམ་པའི་མེད་དགག་གི་གཞན་སེལ་དུ་གསུངས་པ་ལྟར་རམ། ཡང་ན། བུམ་པ་དང་བུམ་
མིན་གྱི་གཞི་མཐུན་པ་དེ། དེའི་མེད་དགག་གི་གཞན་སེལ་དང་། རྟོག་པ་ལ་བུམ་པ་མ་ཡིན་
པ་ལས་ལོག་པར་སྣང་བ་བུམ་པའི་བློའི་གཞན་སེལ་དང༌། བུམ་པ་མ་ཡིན་པ་ལས་ལོག་པ་་་་
བུམ་པའི་དོན་རང་མཚན་གྱི་གཞན་སེལ་ཡིན་ནོ། །བྲམ་ཟེའི་ལུགས་དེ་ལ་ཁ་ཅིག བཏགས་
ཡོད་ཆོས་གསུམ་ཚང་བ་མ་ཡིན་པ་ལ་བཏགས་ཡོད་ཆོས་གསུམ་ཚང་བ་མེད་པ་དེ་བཏགས་་་་
ཡོད་ཆོས་གསུམ་ཚང་བའི་མེད་དགག་གི་གཞན་སེལ་ཡིན་པར་ཐལ་ལོ། །འདོད་ན། དེ་ལ་དེ་
མེད་པར་ཐལ། འདོད་པ་དེའི་ཕྱིར། འདོད་ན། བཏགས་ཡོད་ཆོས་གསུམ་མ་ཚང་བ་ལ་་་
མཚོན་བྱ་མེད་པར་ཐལ་ལོ། དེ་འདོད་ན། དེའི་མཚོན་བྱ་མེད་པར་ཐལ་ལོ། །ཞེས་ཟེར། །
ཡང་རྣམ་བཤད་ཀྱི་ལུགས་དེ་ལ། ཁ་ཅིག མཚོན་བྱ་ལ་མཚོན་བྱ་མ་ཡིན་པ་མེད་པ་དེ་མཚོན་
བྱའི་མེད་དགག་གི་གཞན་སེལ་ཡིན་པར་ཐལ། དམ་བཅའ་དེའི་ཕྱིར། འདོད་ན། མཚོན་
བྱ་ལ་མཚོན་བྱ་མ་ཡིན་པ་མེད་པར་ཐལ། འདོད་པ་དེའི་ཕྱིར། འདོད་ན། མཚོན་བྱ་ལ་་་་
མཚན་ཉིད་མེད་པར་ཐལ། འདོད་པའི་དེའི་ཕྱིར། དེ་འདོད་ན། མཚོན་བྱའི་མཚན་ཉིད་
མེད་པར་ཐལ་ལོ། །ཞེས་འཕེན་པ་འདྲ་མོ་ཡོད་ནའང་ཚིག་ལ་བརྟེན་པར་མངོན་ཏེ། ཐལ་་
འགྱུར་ཕྱི་མ་ལ་ཁྱབ་མེད་ཀྱི་ལན་བྱེད་པའི་ཕྱིར། མཚོན་བྱ་བཏགས་ཡོད་ཆོས་གསུམ་མ་ཚང་
• ，49 •



བ་ལ་མེད། མཚན་ཉིད་མཚོན་བྱ་ལ་མེད་པའི་ཕྱིར། དང་པོ་དེར་ཐལ། དེ་བཏགས་ཡོད་་
ཆོས་གསུམ་ཚང་བ་ཁོ་ན་ལ་ཡོད་པའི་ཕྱིར་ཏེ། བཏགས་ཡོད་ཆོས་གསུམ་ཚང་བ་དེ་བཏགས་
ཡོད་ཆོས་གསུམ་ཚང་བ་ཁོ་ན་ལ་ཡོད་པའི་ཕྱིར་ཏེ། དེ་མཚོན་བྱ་ཁོ་ན་ལ་ཡོད་པའི་ཕྱིར་ཏེ།
དེ་བུམ་པ་མཚོན་བྱར་སྒྲུབ་པའི་རྗེས་ཁྱབ་ཡིན་པའི་ཕྱིར། རྩ་རྟགས་གཉིས་པ་དེར་ཐལ།
མཚན་ཉིད་ཁོ་ན་ལ་ཡོད་པའི་ཕྱིར་ཏེ། རྫས་ཡོད་ཆོས་གསུམ་ཚང་བ་དེ་མཚན་ཉིད་ཁོ་ན་ལ་་
ཡོད་པའི་ཕྱིར། དེ་དོན་བྱེད་ནུས་པ་མཚན་ཉིད་དུ་སྒྲུབ་པའི་རྗེས་ཁྱབ་ཡིན་པའི་ཕྱིར་སྙམ་དུ་
སེམས་པས་དཔྱད་པར་བྱའོ། །ཡང་ཁ་ཅིག དགག་པ་དགག་པ་མ་ཡིན། དགག་པ་ཡིན་ན།
མེད་དགག་ཡིན་པས་ཁྱབ། མེད་དགག་ཡིན་ན། རི་བོང་རྭ་ཁྱོད་ཡིན་པས་ཁྱབ། ཞེས་ཟེར་
བ་མི་འཐད་དེ། དགག་པ་འཛིན་པའི་རྟོག་པ་དགག་རྟོག་ཡིན་པའི་ཕྱིར་དང་། རི་བོང་རྭ་
འཛིན་པའི་རྟོག་པའི་སྣང་ཡུལ་མ་ཡིན་པ་མེད་དགག་ཡིན་པས་ཁྱབ་པ་ཕྱི་མ་ལ་གནོད་བྱེད་དུ་
འཇུག་པའི་ཕྱིར་དང་། མ་ཡིན་དགག་གིས་དགག་པའི་གོ་མི་ཆོད་པ་ལ་ཁུངས་མེད་པའི་ཕྱིར།
གཉིས་པ་ལྷན་ཅིག་བྱེད་རྐྱེན་དོན་མེད་དུ་ཐལ་བ་དང་མཚུངས་པ་སྤོང་བ་ཡོད་དེ། དེ་ཡི་སྐྱེད་
བྱེད་ངོ་བོ་གང་། །ཞེས་སོགས་ཀྱིས་འཆད་པའི་ཕྱིར། གསུམ་པ་རང་བཞིན་ཐ་དད་ལ་ཉེས་
པ་མེད་པའི་དོན་བསྡུ་བ་ཡོད་དེ། ཇི་ལྟར་ཐ་དད་མེད་ཁྱད་མེད། །ཞེས་སོགས་ཀྱིས་འཆད་
པའི་ཕྱིར། གཉིས་པ་རྒྱུ་འབྲས་འཆོལ་བར་གསལ་བ་ཡོད་དེ། ཐ་དད་མེད་ནའང་གཅིག་་་་
ཉིད་ཀྱི། །ཞེས་སོགས་ཀྱིས་འཆད་པའི་ཕྱིར། གསུམ་པ་འཇུག་པ་འཆོལ་བར་ཐལ་བ་ཡོད་དེ།
གང་གི་བདག་ཉིད་མདུན་བྱས་ནས། །ཞེས་སོགས་ཀྱིས་འཆད་པའི་ཕྱིར། གཉིས་པ་རིགས་་
པ་དེས་གཅེར་བུ་པའང་ཁེགས་པར་བསྟན་པ་ཡོད་དེ། དེ་ཉིད་ཀྱིས་ནི་འཛེམ་མེད་པ། །ཞེས་
སོགས་ཀྱིས་འཆད་པའི་ཕྱིར། དེ་ལྟར་ན། རང་བཞིན་ཡོད་ཙམ་དང་ཞེས་སོགས་ཀྱིས། །
རང་བཞིན་གྱི་རྟགས་ཡང་དག་གི་ངོ་བོ་དང་། རང་བཞིན་ལ་ཡང་མེད་མི་འབྱུང་། །ཞེས་་་
སོགས་ཀྱིས་རང་བཞིན་གྱི་རྟགས་ཡང་དག་གི་ཁྱབ་པ་ངེས་བྱེད་ཀྱི་ཚད་མ་དང་། གང་ཕྱིར་་་
དངོས་ཀུན། ཞེས་པ་ནས། རྣམ་གཅོད་བརྗོད་པར་བྱེད་པར་གྲུབ། །ཅེས་པའི་བར་གྱིས་་་
རང་བཞིན་གྱི་རྟགས་ཀྱི་ཕྱོགས་ཆོས་མ་གྲུབ་པ་སྤངས་པའི་སྒོ་ནས་ཀུན་རྫོབ་བ་དང་དོན་དམ་
གྱི་རྣམ་གཞག་འཆད་པར་བྱེད་པ་དེ་ལྟར་ཡིན་ན།།
རང་བཞིན་གྱི་རྟགས་ཡང་དག་དེ་ལ་དབྱེ་ན་དུ་ཡོད་པ་ཡིན་ཞེ་ན། བཤད་དུ་ཡོད་དེ།
• 150 •



རང་བཞིན་ཁྱད་པར་བྱེ་བྲག་ལ། ལྟོས་པའམ་འོན་ཏེ་འབའ་ཞིག་པ། །བསྒྲུབ་བྱ་སྒྲུབ་པའི་
ཕྱིར་བརྗོད་དེ། །འཇིག་ལ་འབྲས་དང་ཡོད་ཉིད་བཞིན། །ཞེས་འབྱུང་བ་ལས། ཁྱད་པར་
ལྟོས་པ་བའི་རང་བཞིན་གྱི་རྟགས་ཡང་དག་དང་། ཁྱད་པར་དག་པ་བའི་རང་བཞིན་གྱི་་་་་
རྟགས་ཡང་དག་གཉིས་ཡོད་པའི་ཕྱིར། དེ་ལ་རང་བརྗོད་པའི་སྒྲས་རང་གི་བྱེད་པ་པོ་འཕེན་
པའི་རང་བཞིན་གྱི་རྟགས་དང་། དེ་མི་འཕེན་པའི་རང་བཞིན་གྱི་རྟགས་ཡང་དག་གཉིས་་་་་
ཡོད་པའི་ཕྱིར། དང་པོ་ནི། དཔེར་ན། སྒྲ མི་རྟག་པར་སྒྲུབ་པ་ལ་འབྲས་བུ་རྟགས་སུ་་་་་
བཀོད་པའི་ཚེ་ན་འབྲས་བུ་ལྟ་བུ་དང༌། གཉིས་པ་ནི། དཔེར་ན། སྒྲ་མི་རྟག་སྒྲུབ་ལ་དངོས་
པོར་ཡོད་པ་རྟགས་སུ་བཀོད་པའི་ཚེ་ན། དངོས་པོར་ཡོད་པ་ལྟ་བུ་ཡིན་པའི་ཕྱིར། ཁ་ཅིག
རང་བཞིན་གྱི་རྟགས་ཡང་དག་ལ་རང་བཞིན་ལྟོས་པ་བའི་རང་བཞིན་གྱི་རྟགས་ཡང་དག་དང་།
རང་བཞིན་དག་པ་བའི་རང་བཞིན་གྱི་རྟགས་ཡང་དག་གཉིས་སུ་དབྱེ་ཞེས་འདོད་པ་མི་འཐད་
དེ། དེ་ལྟ་ན། རང་བཞིན་རང་བཞིན་བྱེ་བྲག་ལ། །ཞེས་སྨོས་དགོས་པར་འགྱུར་ཞིང༌། གོ་
རྒྱུ་ཡང་ཆེར་མེད་པའི་ཕྱིར། སྔ་མ་ཁ་ཅིག ཡོད་ཉིད་བཞིན། ཞེས་པའི་གཞུང་གི་ནུས་པས།
ཡོད་པ་སྒྲ་མི་རྟག་པར་སྒྲུབ་པའི་ཁྱད་པར་དག་པ་བའི་རང་བཞིན་གྱི་རྟགས་ཡང་དག་ཡིན་་་་
ཞེས་ཟེར། འོ་ན། བྱས་མི་རྟག་གི་འབྲེལ་པ་མི་རྟག་པ་ཡིན་པར་ཐལ། ཡོད་པ་དང་མི་རྟག་
པའི་འབྲེལ་པ་མི་རྟག་པ་ཡིན་པའི་ཕྱིར། མ་གྲུབ་ན་སོང་། དེ་ཆོས་ཅན། མི་རྟག་པ་ཡིན་་
པར་ཐལ། ཡོད་པའི་ཕྱིར། འཁོར་གསུམ། ཁོ་ན་རེ། སེལ་ངོར་ཡོད་ན་མི་རྟག་པས་ཁྱབ་
པ་ཡོད་ཀྱི། ཡོད་ན་མི་རྟག་པས་ཁྱབ་པ་མེད་དོ་ཞེ་ན༔ ཡོད་ན་མི་རྟག་པས་ཁྱབ་པ་ཆོས་ཅན།
མི་རྟག་པ་ཡིན་པར་ཐལ། སེལ་ངོར་ཡོད་པའི་ཕྱིར། རྟགས་ཁས། འདོད་ན། ཡོད་པར་་
ཐལ་ལོ། །ཁོ་ན་རེ། སེལ་ངོར་མི་རྟག་པས་ཁྱབ་ཀྱི། སེལ་ངོར་ཡོད་ན་མི་རྟག་པས་མ་ཁྱབ་
བོ། །ཞེ་ན། ཤེས་བྱ་ཆོས་ཅན། སེལ་ངོར་མི་རྟག་པ་ཡིན་པར་ཐལ། སེལ་ངོར་ཡོད་པའི་་
ཕྱིར། དེར་ཐལ། རྟོག་ངོར་ཡོད་པའི་ཕྱིར། འདོད་མི་ནུས་ཏེ། སེལ་ངོར་རྟག་པ་ཡིན་་་་་
པའི་ཕྱིར། ཁོ་ན་རེ། ཤེས་བྱ་ཆོས་ཅན། སེལ་ངོར་མི་རྟག་པ་ཡིན་པར་ཐལ། ཤེས་བྱ་མི་་
རྟག་པར་སྒྲོ་འདོགས་པའི་རྟོག་ངོར་མི་རྟག་པ་ཡིན་པའི་ཕྱིར། ཞེ་ན། འོ་ན། སེལ་ངོར་་་
ཡོད་ན། སེལ་ངོར་མེད་པའི་ཁྱབ་པ་ཆོས་ཅན། སེལ་ངོར་ཡོད་པར་ཐལ། སེལ་ངོར་ཡོད་ན།
སེལ་ངོར་མེད་པས་ཁྱབ་པར་སྒྲོ་འདོགས་པའི་རྟོག་ངོར་ཡོད་པའི་ཕྱིར། ཁྱབ་པ་ཁས། །
• 15 } •



འདོད་མི་ནུས་སོ། །ཁོ་ན་རེ། དངོས་པོ་སྒྲ་མི་རྟག་པར་སྒྲུབ་པའི་ཁྱད་པར་ལྟོས་པ་བའི་རང་
བཞིན་གྱི་རྟགས་ཡང་དག་ཡིན་ཏེ། དངོས་པོ་བློ་ཡུལ་དུ་འགྱུར་བ་དོན་བྱེད་ནུས་པ་བློ་ཡུལ་དུ་
འགྱུར་བ་ལ་ལྟོས་དགོས་པའི་ཕྱིར་ཏེ། དངོས་པོ་ངེས་པ་ལ་དོན་བྱེད་ནུས་པ་ངེས་པ་སྔོན་དུ་་
འགྲོ་དགོས་པའི་ཕྱིར་ཞེ་ན། སྒྲུབ་བྱེད་དང་པོའི་ཁྱབ་པ་མ་ངེས་ཏེ། དངོས་པོ་ཞེས་བརྗོད་་
པའི་སྒྲས་དངོས་པོའི་བྱེད་པ་པོ་མི་འཕེན་པའི་ཕྱིར་ཏེ། དེས་དེའི་རྒྱུ་མི་འཕེན་པའི་ཕྱིར་དང་།
དངོས་པོ་དེ་སྒྲུབ་ཀྱི་ཁྱད་པར་དག་པ་བའི་རང་བཞིན་གྱི་རྟགས་ཡང་དག་ཡིན་པའི་ཕྱིར། །
མཚན་ཉིད་ལ། ཁ་ཅིག དེ་སྒྲུབ་ཀྱི་རང་བཞིན་གྱི་རྟགས་ཡང་དག་གང་ཞིག རང་བརྗོད་
པའི་སྒྲས་རང་གི་ཁྱད་པར་བྱེད་ཆོས་འཕེན་པ་དེ། དེ་སྒྲུབ་ཀྱི་ཁྱད་པར་ལྟོས་པའི་རང་བཞིན་
གྱི་རྟགས་ཡང་དག་གི་མཚན་ཉིད། དེ་གང་ཞིག་མི་འཕེན་པ་ཁྱད་པར་དག་པ་བའི་རང་་་་་་
བཞིན་གྱི་རྟགས་ཡང་དག་གི་མཚན་ཉིད། ཞེས་ཟེར། ཡང་ཁ་ཅིག དེ་སྒྲུབ་ཀྱི་རང་བཞིན་
གྱི་རྟགས་ཡང་དག་གང་ཞིག རང་གི་དངོས་མིང་ལས་རང་གི་ངོ་བོ་ངེས་པ་རང་གི་ལྟོས་པ་་་
བྱེད་ཆོས་བློ་ཡུལ་དུ་འཆར་བ་ལ་ལྟོས་པ་དང༌། དེ་གང་ཞིག་དེ་མི་ལྟོས་པ། ཞེས་ཟེར།
དང་པོ་མི་རིགས་ཏེ། དངོས་པོར་ཡོད་པ། ཞེས་པའི་སྒྲ་དེས། དངོས་པོར་ཡོད་པ་མ་ཡིན་
པ་ལས་ལོག་པ་འཕེན་པའི་ཕྱིར་ཏེ། དངོས་པོ་ཞེས་པའི་སྒྲས་དངོས་པོ་མ་ཡིན་པ་ལས་ལོག་པ་
འཕེན་པའི་ཕྱིར་ཏེ། དངོས་པོ་མ་ཡིན་པ་ལས་ལོག་པ་དེ་དངོས་པོ་བརྗོད་པའི་སྒྲའི་ཤུགས་ཀྱི་
བརྗོད་བྱ་ཡིན་པའི་ཕྱིར། གཉིས་པ་ཡང་མི་རིགས་པར་ཐལ། དངོས་པོའི་དངོས་མིང་ལས་
དངོས་པོའི་ངོ་བོ་ངེས་པ་དོན་བྱེད་ནུས་པ་བློ་ཡུལ་དུ་འཆར་བ་ལ་ལྟོས་པའི་ཕྱིར་ཏེ། དོན་་་་་
བྱེད་ནུས་པ་དངོས་པོའི་མཚན་ཉིད་ཡིན་པའི་ཕྱིར།།
རང་གི་ལུགས་ནི། རྣམ་བཤད་ལས། སྒྲ་འཇིག་པར་སྒྲུབ་པ་ལ་འབྲས་བུ་རྟགས་སུ་་་
བཀོད་པ་བཞིན་དུ། རྟགས་བརྗོད་པའི་སྒྲ་དེ་ཉིད་ཀྱིས་བྱེད་ཆོས་ཀྱི་བྱེ་བྲག་འཕངས་པ་ལ་་་
ལྟོས་པ་ཁྱད་པར་ལྟོས་པ་བ་དང་། དངོས་པོར་ཡོད་པ་རྟགས་སུ་བཀོད་པ་ལྟ་བུ། དེ་ལྟར་་་
འཕངས་པ་ལ་མི་ལྟོས་པའི་འབའ་ཞིག་པ། ཞེས་དང་། དེས་ན་བྱས་ཞེས་བརྗོད་པ་ན་བྱེད་
པ་པོ་བློ་ཡུལ་དུ་འཕེན་པ་ལྟར་ལྟོས་པའི་དོན་ནོ། །ཞེས་གསུངས་པ་ལྟར། རང་བཞིན་གྱི་་་
རྟགས་ཡང་དག་ཡིན་པ་གཞིར་བཅས་པ་ལ། རང་བརྗོད་པའི་སྒྲས་རང་གི་བྱེད་པ་པོ་འཕེན་
པ་དང་། མི་འཕེན་པ་རིམ་པ་བཞིན་དེ་གཉིས་ཀྱི་མཚན་ཉིད་ཡིན་ནོ། །དེ་ལྟར་དངོས་པོ་སྒྲ་
• 152 •



མི་རྟག་པར་སྒྲུབ་པའི་ཁྱད་པར་དག་པ་བའི་རང་བཞིན་གྱི་རྟགས་ཡང་དག་ཏུ་བསྟན་པ་ལ།
གྲངས་ཅན་ན་རེ། དེ་ལྟར་ན་ངེད་ཀྱིས་གཙོ་བོའི་སྒྲ་དོན་ཆོས་ཅན་ལ་ཡོད་དེ། ཁྱད་པར་་་་
རྣམས་རྗེས་སུ་འགྲོ་བར་མཐོང་བའི་ཕྱིར། ཞེས་བཀོད་པ་ལ་སློབ་དཔོན་ཕྱོགས་གླང་གིས་ཁྱད་
པར་རྣམས་རྗེས་སུ་འགྲོ་བར་མཐོང་བའི་རྟགས་ཀྱིས་གཙོ་བོའི་སྒྲ་དོན་ཡོད་ཙམ་དུ་སྒྲུབ་ན་་་་་
གྲུབ་ཟིན་སྒྲུབ་པར་འགྱུར། དངོས་པོར་སྒྲུབ་ན་རྗེས་ཁྱབ་མ་གྲུབ་ཅེས་པའི་སྐྱོན་ཁྱེད་རང་གི་
གཏན་ཚིགས་ལའང་མཚུངས་ཏེ། དངོས་པོ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་ན།
སྒྲའི་དངོས་པོ་དེ་སྒྲུབ་ཀྱི་རྟགས་ཡང་དག་ཡིན་ནམ། བུམ་པའི་དངོས་པོ་དེ་སྒྲུབ་ཀྱི་རྟགས་་་
ཡང་དག་ཡིན། དང་པོ་མི་རིགས་ཏེ། སྒྲའི་དངོས་པོ་བུམ་པ་ལ་རྗེས་སུ་མི་འགྲོ་བའི་ཕྱིར། །
ཕྱི་མ་མི་འཐད་དེ། བུམ་པའི་དངོས་པོ་སྒྲའི་སྟེང་དུ་འགོད་ཚུལ་དང་མཐུན་པར་མེད་པའི་་་
ཕྱིར། ཞེས་སྨྲ་སྟེ། གལ་ཏེ་གཏན་ཚིགས་ཡོད་རང་བཞིན། །ཡོད་པ་ཇི་ལྟར་བསྒྲུབ་བྱ་མིན། །
ཁྱད་པར་རྗེས་འགྲོ་མེད་པ་ནི། །གཏན་ཚིགས་བསྒྲུབ་བྱ་དག་ལས་ཉམས། །ཞེས་འབྱུང་བ་་
ལྟར་ཡིན་པའི་ཕྱིར། དེ་འགོག་པ་ཡོད་དེ། ཡོད་པའི་ཁྱད་པར་ཙམ་དུ་ནི། །བསྒྲུབ་བྱ་སྤྱི་ཡི་
ཆོས་ཅན་ལ། །དོན་འགའ་ཞིག་ཡང་འགྲུབ་མི་འགྱུར། །དེ་འདྲ་བ་ཡང་བཀག་པ་མེད། །
ཅེས་སོགས་འབྱུང་བ་ལས། སློབ་དཔོན་ཕྱོགས་གླང་གིས་གྲངས་ཅན་ལ་བཀོད་པ་དེ་གནོད་་་་
བྱེད་ཡང་དག་ཏུ་འཇུག་ཞེས་པར་འགྱུར་བ་དང༌། དེ་ཡི་ཁྱད་པར་གཟུང་མེད་པར། །དངོས་
པོ་ཙམ་ནི་སྒྲུབ་པ་ན། །དེ་ཙམ་ཁྱབ་བྱེད་བསྒྲུབ་བྱ་ཡི། །རྗེས་སུ་འགྲོ་བ་ཉམས་པ་མེད། །
ཅེས་འབྱུང་བ་ཉིད་ཀྱིས། གྲངས་ཅན་གྱིས་བཀོད་པ་དེ་གནོད་བྱེད་ཡང་དག་ཏུ་མི་འཇུག་་་་
ཅེས་བསྟན་པ་དང་། མ་གྲུབ་པ་ལ་ཡོད་ཆོས་མེད། །གཉིས་ཀ་ལ་བརྟེན་འཁྲུལ་པ་ཅན། །
མེད་པའི་ཆོས་ནི་འགལ་ཡིན་ན། །ཡོད་དེ་ཇི་ལྟར་བསྒྲུབ་བྱར་འགྱུར། །ཞེས་འབྱུང་བ་ལས།
གཙོ་བོའི་སྒྲ་དོན་དངོས་པོར་སྒྲུབ་བྱེད་ཀྱི་སྒྲུབ་བྱེད་ཡང་དག་མེད་པའི་རྒྱུ་མཚན་གྱིས་ཀྱང་། །
གཙོ་བོའི་སྒྲ་དོན་དང་། དངོས་པོའི་ཚོགས་དོན་བསྒྲུབ་བྱ་ཡང་དག་ཏུ་མི་རིགས་ཞེས་པར་་་་་
འགྱུར་བའི་ཕྱིར། འོ་ན། རང་བཞིན་གྱི་རྟོགས་ཀྱི་དབྱེ་བ་དང་། དེ་ལ་རྩོད་པ་སྤོང་ཚུལ་དེ་
ལྟར་ཡིན་ན། རང་བཞིན་རྟགས་ཀྱི་སྦྱོར་བའི་དབྱེ་བ་དེ་ཇི་ལྟར་ཡིན་ཞེ་ན། བཤད་དུ་ཡོད་དེ།
རང་བཞིན་སྒྲུབ་པ་གོ་བྱེད་ཡིན། །དེ་ལ་ཁྱབ་བྱེད་ངེས་པས་ཡིན། །རང་བཞིན་ངེས་པ་གོ་བྱ་
ཡིན། །འདི་ལྡོག་པ་ན་དེ་ལྡོག་བྱེད། །དཔེར་ན་མི་རྟག་ཉིད་བྱས་པའམ། །མ་བྱས་པས་ན་
• 153 •



མི་འཇིག་བཞིན། །ཞེས་འབྱུང་བ་ལས། བྱས་པ་སྒྲ་མི་རྟག་པར་སྒྲུབ་པའི་རང་བཞིན་གྱི་་་་
རྟགས་ཡང་དག་ཏུ་བསྟན། སྦྱོར་བ་དཔེར་བརྗོད་པ་ན། གང་བྱས་ན་མི་རྟག་པས་ཁྱབ།
དཔེར་ན། བུམ་པ་བཞིན། སྒྲ་ཡང་བྱས་སོ་ཞེས་བརྗོད་པའི་ངག་དང་། གང་རྟག་ན་མ་་་་
བྱས་པས་ཁྱབ། དཔེར་ན། ནམ་མཁའ་བཞིན། སྒྲ་ནི་བྱས། ཞེས་བརྗོད་པའི་ངག་གཉིས་
རིམ་པ་བཞིན། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཆོས་མཐུན་སྦྱོར་གྱི་སྒྲུབ་ངག་
ཡང་དག་དང༌། དེ་སྐོར་གྱི་ཆོས་མི་མཐུན་སྦྱོར་གྱི་སྒྲུབ་ངག་ཡང་དག་ཏུ་འགྱུར་ཞེས་པའི་དོན་
ཡིན་པའི་ཕྱིར། སྐབས་འདིར་སྒྲུབ་ངག་ཡང་དག་གཉིས་ཞར་ལ་བསྟན་པ་ལ་དགོས་པ་ཡོད་དེ།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་རྣམ་དག་གིས་དེ་འདྲའི་ཕྱི་རྒོལ་ཡང་དག་ལ་
བྱས་རྟགས་ཀྱིས་དེ་སྒྲུབ་ཀྱི་སྒྲུབ་ངག་ཡང་དག་བཀོད་པ་ལས། ཕྱིར་རྒོལ་དེའི་རྒྱུད་ལ་སྒྲ་མི་་་
རྟག་པར་སྒྲུབ་པའི་བསྒྲུབ་བྱ་རྟོགས་པའི་རྗེས་དཔག་སྐྱེ་བ་ལྟར། སྔ་རྒོལ་རྣམ་དག་གིས་་་་་
དངོས་སུ་བཀོད་པ་ལ་མི་ལྟོས་པར། དཔེར་ན་མི་རྟག་ཉིད་བྱས་པ། ཞེས་བསྟན་བཅོས་སུ་་
བྲིས་པ་མཐོང་ཞིང་བསམ་པ་ལས་ཀྱང་བསྒྲུབ་བྱ་རྟོགས་པའི་རྗེས་དཔག་སྐྱེ་བ་ཡོད་པ་དང་།
བསྟན་བཅོས་སུ་བྲིས་པ་དེ་ཡང་སྦྱོར་བའི་སྒོ་ནས་གཉིས་ཡིན་ནོ། །ཞེས་ཤེས་པར་བྱ་བའི་ཆེད་
དུ་ཡིན་པའི་ཕྱིར། སྔར་བྱས་མི་རྟག་གི་འབྲེལ་བ་ངེས་བྱེད་ཀྱི་ཚད་མ་བཤད་པ་གཉིས་གསལ་
བར་ངོས་འཛིན་པ་ལ། རྒྱུ་མེད་ཕྱིར་ན་འཇིག་པ་ནི། །རང་གི་ངོ་བོས་རྗེས་འབྲེལ་ཉིད། །
དངོས་པོ་ལྟོས་དང་བཅས་རྣམས་ནི། །ངེས་པར་འགྱུར་བ་མེད་པར་མཐོང་། །ཞེས་སོགས་་
གསུངས་པས་བསྟན་པ་ཡིན་ཏེ། བྱས་པ་ཕྱིས་ཀྱི་རྒྱུ་དོན་གཞན་ལ་ལྟོས་མེད་དུ་འཇིག་པའི་རྒྱུ་
མཚན་གྱིས། རང་གྲུབ་ཙམ་ནས་འཇིག་ངེས་སུ་གྲུབ་པ་དང་། འཇིག་པར་འགྱུར་བ་ཕྱིས་ཀྱི་
རྒྱ་དོན་གཞན་ལ་ལྟོས་ན་འཇིག་ངེས་སུ་མི་འགྱུར་བ་ཡང་བསྟན་པའི་ཕྱིར། ཁོ་ན་རེ། འོ་ན།
ཚེས་གཅིག་ཆོས་ཅན། ཚེས་གསུམ་བསྐྱེད་ངེས་མ་ཡིན་པར་ཐལ། དེ་བསྐྱེད་པ་ཚེས་གཉིས་་
ལ་ལྟོས་པའི་ཕྱིར། ཞེ་ན། རྟགས་མ་གྲུབ་སྟེ། ཚེས་གཅིག་ཚེས་གཉིས་ལ་མི་ལྟོས་པའི་ཕྱིར་ཏེ།
ཚེས་གཉིས་ལ་ལྟོས་ཤིང་། དེ་དང་རྫས་གཞན་ཡིན་ན། ཚེས་གཉིས་ཀྱི་འབྲས་བུ་ཡིན་དགོས་
པའི་ཕྱིར། དེ་ལྟར་འབྲས་རང་གི་རྟགས་ཡང་དག་གི་འབྲེལ་པ་ངེས་བྱེད་ཀྱི་ཚད་མ་སླར་རྒྱས་
པར་བཤད་པའི་དོན་བསྡུ་བ་ལ། དེས་ན་དངོས་པོའི་ཡུལ་ཅན་གྱི། །རྗེས་སུ་དཔོག་གང་རྣམ་
གཉིས་ཏེ། །འབྲས་དང་ངོ་བོ་དེ་དག་ལས། །རང་བསྒྲུབ་བྱ་ལ་འབྲེལ་ངེས་ཕྱིར། །ཞེས་་་་་
• 154 •



གསུངས་པ་ཡིན་ཏེ། དོན་ནི། སྒྲུབ་རྟགས་ཡང་དག་ཆོས་ཅན། ཁྱོད་ཡིན་ན་འབྲས་རྟགས་
ཡང་དག་དང༌། རང་བཞིན་གྱི་རྟགས་ཡང་དག་གང་རུང་ཡིན་པས་ཁྱབ་སྟེ། ཁྱོད་ཡིན་ན། །
བདག་གཅིག་གི་འབྲེལ་པ་ལ་བརྟེན་ནས་བསྒྲུབ་བྱ་སྒྲུབ་པའི་ཚུལ་གསུམ་དང་། དེ་བྱུང་གི་་་་
འབྲེལ་པ་ལ་བརྟེན་ནས་བསྒྲུབ་བྱ་སྒྲུབ་པའི་ཚུལ་གསུམ་གང་རུང་ཡིན་པས་ཁྱབ་པའི་ཕྱིར།
ཞེས་པར་འགྱུར་བའི་ཕྱིར།།
མཐའ་ཅུང་ཟད་དཔྱད་ན། ཁ་ཅིག དེ་སྒྲུབ་ཀྱི་ཚུལ་གསུམ་གང་ཞིག དེ་སྒྲུབ་ཀྱི་་་་
དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན། མེད་དགག་ཡིན་པས་ཁྱབ་པ། དེ་སྒྲུབ་ཀྱི་་
དགག་རྟགས་ཡང་དག་གི་མཚན་ཉིད། དེ་གང་ཞིག་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་
གཟུང་བྱ་ཡིན་ན། མ་ཡིན་དགག་དང་སྒྲུབ་པ་གང་རུང་ཡིན་པས་ཁྱབ་པ། དེ་སྒྲུབ་ཀྱི་སྒྲུབ་
རྟགས་ཡང་དག་གི་མཚན་ཉིད་ཡིན། ཞེས་ཟེར། མཚན་ཉིད་དང་པོ་མི་རིགས་ཏེ། དུ་བ་དུ་
ལྡན་ལ་ལ་རྟག་དངོས་ཀྱིས་སྟོང་པའི་མེ་ཡོད་པར་སྒྲུབ་པའི་དགག་རྟགས་ཡང་དག་གང་ཞིག
དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན་མེད་དགག་ཡིན་པས་མ་ཁྱབ་པའི་་་་
ཕྱིར། དང་པོར་དེར་ཐལ། དེ་སྒྲུབ་ཀྱི་ཚུལ་གསུམ་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་་་
བྱའི་ཆོས་སུ་བཟུང་བྱ་ཡིན་ན། དགག་པ་ཡིན་དགོས་པའི་ཕྱིར། ཕྱི་མ་དེར་ཐལ། རྟགས་་
དངོས་ཀྱིས་སྟོང་པའི་མེས་མ་ངེས་པའི་ཕྱིར་ཏེ། དེ་མ་ཡིན་དགག་ཡིན་པའི་ཕྱིར། གཉིས་་་
པའི་མཚན་ཉིད་མི་འཐད་དེ། དུ་ལྡན་ལ་ལ་རྟག་དངོས་ཀྱིས་སྟོང་པའི་མེ་ཡོད་པར་སྒྲུབ་པའི་
དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན། མ་ཡིན་དགག་དང་སྒྲུབ་པ་གང་རུང་ཡིན་་་
པས་ཁྱབ་པ་གང་ཞིག དུ་བ་དེ་སྒྲུབ་ཀྱི་སྒྲུབ་རྟགས་ཡང་དག་མ་ཡིན་པའི་ཕྱིར་ཏེ། དུ་བའི་
རྟགས་ཀྱིས་དུ་ལྡན་ལ་ལ་རྟག་དངོས་ཀྱིས་སྟོང་པའི་མེ་ཡོད་པར་རྟོགས་པའི་རྗེས་དཔག་སྒྲུབ་་
རྟོག་མ་ཡིན་པའི་ཕྱིར། ཁོ་ན་རེ། དུ་བ་ཆོས་ཅན། དུ་ལྡན་ལ་ལ་རྟག་དངོས་ཀྱིས་སྟོང་པའི་
མེ་ཡོད་པར་སྒྲུབ་པའི་སྒྲུབ་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་འབྲས་རྟགས་ཡང་་་་
དག་ཡིན་པའི་ཕྱིར། དེར་ཐལ། དེ་སྒྲུབ་ཀྱི་རྟགས་ཡང་དག་གང་ཞིག རྟ་དངོས་ཀྱིས་སྟོང་
པའི་མེའི་འབྲས་བུ་ཡིན་པའི་ཕྱིར། ཟེར་ན། མ་ཁྱབ་སྟེ། འོ་ན། དེ་ཆོས་ཅན། དུ་ལྡན་་
ལ་ལ་མེ་ཡོད་པར་སྒྲུབ་པའི་རང་བཞིན་གྱི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་རྟགས་
ཡང་དག་གང་ཞིག མེ་ཡོད་པ་དང་རང་བཞིན་གཅིག་ཡིན་པའི་ཕྱིར། ཁྱབ་པ་ཁས། ཁ་་་
• 15， •



ཅིག དུ་བ་དུ་ལྡན་ལ་ལ་རྟག་དངོས་ཀྱིས་སྟོང་པའི་མེའམ། མེ་མ་ཡིན་པ་ལས་ལོག་པ་ཡོད་
པར་སྒྲུབ་པའི་འབྲས་རྟགས་ཡང་དག་ཡིན། སྒྲུབ་རྟགས་ཡང་དག་མ་ཡིན། ཞེས་ཟེར། དེ་
མི་འཐད་དེ། རང་འགྲེལ་ལས། དེ་ལ་གཉིས་ནི་དངོས་པོ་སྒྲུབ་པ་ཡིན་ལ། །གཅིག་ནི་་་་་
དགག་པའི་གཏན་ཚིགས་སོ། །ཞེས་གསུངས་པའི་དངོས་པོ་དེ་སྒྲུབ་པ་ལ་བྱེད་རིགས་པའི་་་་
ཕྱིར་དང་། ཁྱད་པར་རྣམ་ངེས་ཊིཀ་ཆེན་དང་འགལ་བའི་ཕྱིར་ཏེ། དེ་ཉིད་ལས། རྣམ་་་་
འགྲེལ་གྱི་རང་འགྲེལ་དུ་ཡང་གཏན་ཚིགས་འདི་དང་མཐུན་པར་འབྱུང་ལ། དེའི་འགྲེལ་་་་
བཤད་དུ། ཤཱཀྱ་བློས། དེ་གཉིས་ནི་དངོས་པོ་སྒྲུབ་པ་ཁོ་ན་ཞེས་བྱ་ཡི། དངོས་པོ་ཁོ་ན་སྒྲུབ་
ཅེས་མི་བྱ་སྟེ། དགག་པ་ཡང་སྒྲུབ་པའི་ཕྱིར་རོ། །གཅིག་ནི་དགག་པ་ཁོ་ནའི་གཏན་ཚིགས།
ཞེས་པའི་དོན་ནི། རྣམ་འགྲེལ་གྱི་མཇུག་ཏུ། སྒྲུབ་བྱེད་སྔ་མ་དག་གིས་ནི། །མ་ཡིན་སྒྲུབ་་་
པར་བྱེད་ཕྱིར་རོ། །ཞེས་གསུངས་པས་བྱས་པས་སྒྲ་མི་རྟག་པ་མ་ཡིན་པ་ལས་ལོག་པ་དང་།
དུ་བས་ལ་ལ་མེ་མ་ཡིན་པ་ལས་ལོག་པ་སྒྲུབ་པ་མ་ཡིན་དགག་སྒྲུབ་པ་ཡིན་ལ། དེ་ཡང་རྟགས་
དེ་དག་གི་ཤུགས་ཀྱི་བསྒྲུབ་བྱ་དང༌། རྗེས་དཔག་དེ་དག་གི་ཤུགས་ཀྱི་རྟོགས་བྱ་ཡིན་གྱི། །
དངོས་སུ་མ་ཡིན་ཏེ། དགག་རྟགས་དང་དགག་རྟོག་ཏུ་ཐལ་བར་འགྱུར་རོ། །ཞེས་གསུངས་
པའི་ཕྱིར། དེས་ན་རྣམ་ངེས་ཊིཀ་ཆེན་དུ། འབྲས་རྟགས་ཡང་དག་གི་མཚན་ཉིད་ཀྱི་ཟུར་དུ་
ཚུལ་གསུམ་གང་ཞིག ཅེས་པ་ལས་མ་བྱུང་ཡང་། རང་བཞིན་གྱི་རྟགས་ཡང་དག་ལ་སྒྲུབ་་་
རྟགས་ཀྱིས་ཁྱབ་པ་གསལ་བར་བཤད་པས་མཚོན་ཏེ་ཤེས་དགོས་པ་ཡིན་ནོ། །ཁོ་ན་རེ། དུ་
བ་དུ་ལྡན་ལ་ལ་གྲང་རེག་གིས་སྟོང་པའི་མེ་ཡོད་པར་སྒྲུབ་པའི་འབྲས་རྟགས་ཡང་དག་ཡིན་་་་
པར་ཐལ། དེ་དེ་སྒྲུབ་ལ་འབྲས་རྟགས་ཡང་དག་ཏུ་སོང་བའི་རྒོལ་བ་ཡོད་པའི་ཕྱིར། དེར་་
ཐལ། མེ་ལ་གཙོ་བོར་ཤེས་འདོད་ཞུགས་པའི་དུ་བ་དེ་སྒྲུབ་ལ་རྟགས་ཡང་དག་ཏུ་སོང་བའི་ཕྱི་
རྒོལ་དེ་དེ་ཡིན་པའི་ཕྱིར། རིགས་ཐིགས་ཊིཀྐར། འོ་ན། དུ་བ་ལྡན་པའི་ལ་ཆོས་ཅན།
གྲང་རེག་གིས་སྟོང་པའི་མེ་ཡོད་དེ། དུ་བ་ཡོད་པའི་ཕྱིར། ཞེས་པ་ཡང་དགག་རྟགས་སུ་་་་
འགྱུར་ལ། འདོད་ན། འབྲས་རྟགས་མ་ཡིན་པར་འགྱུར་རོ། །ཞེ་ན། ཕྱིར་རྒོལ་གྱི་ཤེས་་་་
འདོད་རྒོལ་བའི་དཔག་འདོད་གྲང་རེག་གིས་སྟོང་པ་ལ་གཙོ་བོར་ཞུགས་ན། མེ་ཡོད་སྦྱོར་་་་་
ཚུལ་ཙམ་ཡིན་གྱི། དོན་དགག་རྟགས་སུ་འགྱུར་བས་སོ། །འོ་ན། མེ་མི་རྟོགས་པར་འགྱུར་རོ། །
ཞེ་ན། ཁྱབ་པ་མེད་ལ། མེ་ལ་གཙོ་བོར་ཤེས་འདོད་ཞུགས་ནས་འབྲས་རྟགས་ཡང་དག་ཡིན་
，156 •



གྱི། གྲང་རེག་གིས་སྟོང་པ་སྦྱོར་བ་སྦྱོར་ཚུལ་ཙམ་དུ་ཟད་དོ། །ཞེས་གསུངས་པའི་ཕྱིར། ཞེ་
ན། ལན་ལེགས་པར་གདབ་ཅིག །
རང་ལུགས་ནི། དེ་སྒྲུབ་ཀྱི་ཚུལ་གསུམ་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་་་་
ཆོས་སུ་གཟུང་བྱ་ཡིན་ན། དགོག་པ་ཡིན་པས་ཁྱབ་པ། དེ་སྒྲུབ་ཀྱི་དགག་རྟགས་ཡང་དག་གི་
མཚན་ཉིད། དེ་སྒྲུབ་ཀྱི་ཚུལ་གསུམ་གང་ཞིག དེ་སྒྲུབ་ཀྱི་དངོས་ཀྱི་དངོས་ཀྱི་བསྒྲུབ་བྱའི་་་
ཆོས་སུ་གཟུང་བྱ་ཡིན་ན་སྒྲུབ་པ་ཡིན་པས་ཁྱབ་པ་དེ་སྒྲུབ་ཀྱི་སྒྲུབ་རྟགས་ཡང་དག་གི་མཚན་་་
ཉིད་ཡིན་ནོ།།
དགག་རྟགས་ཀྱི་འབྲེལ་པ་ངེས་བྱེད་ཀྱི་ཚད་མ་བཤད་པ།
༡.
མི་སྣང་བ་མ་དམིགས་པའི་རྟགས་ཡང་དག་གི་ཁྱབ་པ་
ངེས་བྱེད་ཀྱི་ཚད་མ་བཤད་པ།
འོ་ན། འབྲས་རང་གི་རྟགས་ཀྱི་ཁྱབ་པ་ངེས་བྱེད་ཀྱི་ཚད་མ་འཆད་ཚུལ་དེ་ལྟར་ཡིན་ན།
དགག་རྟགས་ཀྱི་ཁྱབ་པ་ངེས་བྱེད་ཀྱི་ཚད་མ་དེ་ཇི་ལྟར་འཆད་ཅིག བཤད་དུ་ཡོད་དེ། མི་་
སྣང་བ་མ་དམིགས་པའི་རྟགས་ཡང་དག་གི་ཁྱབ་པ་ངེས་བྱེད་ཀྱི་ཚད་མ། སྣང་རུང་མ་་་་་
དམིགས་པའི་རྟགས་ཡང་དག་གི་ཁྱབ་པ་ངེས་བྱེད་ཀྱི་ཚད་མ་དང་གཉིས་སུ་ཡོད་པའི་ཕྱིར། །
དང་པོ་ཡོད་དེ། འཇུག་པ་བློ་སྔོན་ཅན་ཉིད་ཕྱིར། །དེ་ཡི་ངོ་བོ་མི་དམིགས་ན། །འཇུག་་་་
པར་མི་བྱེད་ཞེས་བྱ་བས །མི་དམིགས་པ་ནི་ཚད་མར་བཤད། །བསྟན་བཅོས་སྐབས་དང་
འབྲེལ་མེད་དང༌། དོན་རྣམས་དབང་པོ་ལས་འདས་པ། །རྟགས་མེད་པ་ཅན་དེ་རྣམས་ནི། །
མི་དམིགས་ཕྱིར་ན་ཇི་ལྟར་མེད། །ཡོད་མེད་ངེས་པའི་འབྲས་ཅན་མིན། །ཕྱིར་ན་ཚད་མ་་་
ཉིད་མི་འགྱུར། །ཞེས་གསུངས་པའི་ཕྱིར། དོན་ནི། ཤ་ཟ་ཤ་ཟ་བསྐལ་དོན་དུ་སོང་བའི་་་
གང་ཟག་གི་ཚད་མས་མ་དམིགས་པ་མདུན་གྱི་གཞི་འདིར་ཤ་ཟ་ལ་ཤ་ཟ་བསྐལ་དོན་དུ་སོང་་་
བའི་གང་ཟག་གི་ཤ་ཟ་ཡོད་ངེས་ཀྱི་བཅད་ཤེས་དོན་མཐུན་མི་འཇུག་པར་སྒྲུབ་པའི་རྟགས་་་་
ཡང་དག་ཏུ་བཤད་པའི་རྒྱུ་མཚན་ཡོད་དེ། དེའི་རྟགས་ཀྱི་དེ་སྒྲུབ་ཀྱི་ཕྱོགས་ཆོས་གྲུབ། ཤ་ཟ་
• ]57 •



ཤ་ཟ་བསྐལ་དོན་དུ་སོང་བའི་གང་ཟག་གི་ཚད་མས་མ་དམིགས་ན། ཤ་ཟ་ལ་ཤ་ཟ་བསྐལ་་་་
དོན་དུ་སོང་བའི་གང་ཟག་གི་ཤ་ཟ་ཡོད་ངེས་ཀྱི་བཅད་ཤེས་དོན་མཐུན་མི་འཇུག་པས་ཁྱབ་་་
པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། ཞེས་པར་འགྱུར་ཞིང་། ཡང་ཕ་རོལ་པོས། ཤ་
ཟ་ཡོད་ན། ཤ་ཟ་ཤ་ཟ་བསྐལ་དོན་དུ་སོང་བའི་གང་ཟག་གི་ཚད་མ་གསུམ་གང་རུང་གིས་་་་
དམིགས་དགོས་པས་ཁྱོད་ཀྱིས་ཇི་སྐད་བརྗོད་པ་མི་འཐད་དོ་ཞེས་རྒོལ་བ་མི་འཐད་པ་ནི། ཤ་
ཟ་ཤ་ཟ་བསྐལ་དོན་དུ་སོང་བའི་གང་ཟག་གི་ལུང་ཚད་མ། དབང་པོའི་མངོན་སུམ་གྱི་ཚད་མ།
རྗེས་དཔག་ཚད་མ་གང་གིས་ཀྱང་མ་དམིགས་ཞེས་འགོག་པར་མཛད་པའི་ཕྱིར། ཁ་ཅིག ཤ་
ཟ་ཡོད་ངེས་ཀྱི་བཅད་ཤེས་དོན་མཐུན་ཡིན་ན། ཁྱོད་ཡིན་ན། རང་རྒྱུ་ཤ་ཟ་དམིགས་བྱེད་ཀྱི་
ཚད་མ་སྔོན་སོང་ཡིན་པས་ཁྱབ་པས་ཁྱབ་ཟེར་ན། མི་འཐད་དེ་ངེས་ཤེས་སུ་འགྱུར་པའི་་་་་
བཅད་ཤེས་སྤྱི་ཙམ་པས་མ་ངེས་པའི་ཕྱིར། རྟགས་སླ་ཞིང༌། འདོད་ན། དགག་གཞི་མས་་
གནོད་པའི་ཕྱིར།།
༢. སྣང་རུང་མ་དམིགས་པའི་རྟགས་ཡང་དག་གི་ཁྱབ་པ་ངེས་
བྱེད་ཀྱི་ཚད་མ་བཤད་པ།
གཉིས་པ་སྣང་རུང་མ་དམིགས་པའི་རྟགས་ཡང་དག་གི་ཁྱབ་པ་ངེས་བྱེད་ཀྱི་ཚད་མ་ཡོད་
དེ། རྟགས་ཀྱི་ཕུལ་བྱུང་ཡོད་པ་ཅན། །ལ་ལ་ཚད་མ་དག་ཏུ་འགྱུར། །ཞེས་སོགས་ཀྱིས་་་་་
བཤད་ནས། སོ་སོར་དབྱེ་ན། རྒྱུ་མི་ཤེས་ན་འབྲས་བུ་ནི། །མེད་པ་ཉིད་དུ་སྒྲུབ་པར་བྱེད། །
ཅེས་པ་རྒྱུ་མ་དམིགས་པའི་རྟགས་ཡང་དག་གི་ཁྱབ་པ་ངེས་བྱེད་ཀྱི་ཚད་མ་དང་། དོན་གྱི་་་
རང་བཞིན་རྟགས་ཅན་ལ། །རང་བཞིན་མི་དམིགས་པ་ཡང་ཡིན། །ཞེས་སོགས་ཀྱིས། ཁྱབ་
བྱེད་མ་དམིགས་པའི་རྟགས་ཡང་དག་གི་ཁྱབ་པ་ངེས་བྱེད་ཀྱི་ཚད་མ་དང་། སྣང་རུང་མཐོང་
བ་མེད་པའི་རྒྱུ། མི་སྲིད་པར་ནི་གྱུར་པ་ན། །ཞེས་སོགས་ཀྱིས། རང་བཞིན་མ་དམིགས་་་
པའི་རྟགས་ཡང་དག་གི་ཁྱབ་པ་ངེས་བྱེད་ཀྱི་ཚད་མ་དང་། འགལ་བའི་དངོས་པོ་ཡོད་ན་ཡང་།།
དེ་ཡོད་པ་ལ་གནོད་བྱེད་ཕྱིར། །ཞེས་སོགས་ཀྱིས། འགལ་དམིགས་ཀྱི་རྟགས་ཡང་དག་གི་་་
ཁྱབ་པ་ངེས་བྱེད་ཀྱི་ཚད་མ་དེ་འཆད་པའི་ཕྱིར། ཁོ་ན་རེ། ཁྱོད་ཀྱིས་ཇི་སྐད་བཤད་པའི་་་
• 158 •



དགག་རྟགས་ཀྱི་གྲངས་ངེས་མི་འཐད་དེ། སློབ་དཔོན་ཕྱོགས་གླང་གིས་གཙོ་བོ་ལ་སོགས་པ་་
ནི་ཡོད་པ་མ་ཡིན་ཏེ། མ་དམིགས་པའི་ཕྱིར། ཞེས་པའི་ངག་གིས་བསྟན་པའི་རྟགས་དེ་མི་་
སྣང་བ་མ་དམིགས་པ་དང༌། སྣང་རུང་མ་དམིགས་པའི་རྟགས་ཡང་དག་གཉིས་གང་རུང་དུ་
མ་འདུས་པའི་ཕྱིར། མ་གྲུབ་ན། གཙོ་བོ་ཡོད་དམ་མེད། ཡོད་ན། ཡོད་པ་མ་ཡིན་ཏེ། །
ཞེས་བཤད་པ་དང་འགལ། མེད་ན་གཙོ་བོ་ཞེས་པའི་སྒྲའི་བརྗོད་བྱ་མེད་པར་ཐལ་ལོ། །ཞེ་ན།
མ་ཁྱབ་སྟེ། ཐོག་མེད་བག་ཆགས་ལས་བྱུང་བའི། །རྣམ་པར་རྟོག་པས་ཡོངས་བསྒྲུབས་པ། །
ཡོད་མེད་གཉིས་ཀ་ལ་བརྟེན་པ། །སྒྲ་དོན་ཆོས་ནི་རྣམ་པ་གསུམ། །ཞེས་འབྱུང་བ་ལས། །
གཙོ་བོའི་སྒྲ་དོན་གཙོ་བོ་ཞེས་པའི་སྒྲའི་བརྗོད་བྱ་ཡིན་ཞིང་། སྒྲ་དོན་དེ་ལའང༌། དངོས་པོ་
ལ་བརྟེན་པ། དངོས་མེད་ལ་བརྟེན་པ། གཉིས་ཀ་ལ་བརྟེན་པ་གསུམ་ཡོད་པའི་ཕྱིར་དང་། །
དེ་ཉིད་ནི། མེད་པ་མ་ཡིན་སྒྲ་སྦྱོར་ཕྱིར། །ཞེས་གཙོ་བོའི་སྒྲ་དོན་ཡོད་པར་གསུངས་པའི་ཕྱིར།
ཁོ་ན་རེ། གཙོ་བོའི་སྒྲ་དོན་ཞེས་པ་གཏན་མེད་དོ། །ཞེ་ན། མི་འཐད་དེ། སྒྲ་དོན་བསྙོན་
པ་སྒྲུབ་པ་ལ། །ཆོས་ཀྱི་རྟེན་ནི་བསལ་བའི་ཕྱིར། །ཚོགས་པ་བསྒྲུབ་བྱར་མི་འགྱུར་ལ། །
ཡན་གར་ཆོས་ནི་གྲུབ་པ་ཡིན། །ཞེས་འབྱུང་བ་ལས། གཙོ་བོའི་སྒྲ་དོན་མེད་དོ་ཞེས་བསྙོན་
མི་རིགས་པར་གསུངས་པའི་ཕྱིར། གསུངས་ཚུལ་ནི། དེ་མེད་ན། གཙོ་བོའི་སྒྲ་དོན་གཙོ་་་
བོའི་ཉེར་ལེན་དུ་མེད་པར་སྒྲུབ་པའི་རྟེན་ཤེས་འདོད་ཆོས་ཅན་མེད་དགོས། དེ་མེད་ན་དེ་་་
སྒྲུབ་ཀྱི་བསྒྲུབ་བྱ་མེད་དགོས་པར་གསུངས། སྒྲ་དོན་མེད་དོ་ཞེས་མི་བསྙོན་ཀྱང་། བཅོ་་་་
བསྲེག་དོན་གཉེར་གྱི་སྐྱེས་བུས་རང་གི་འདོད་དོན་སྒྲུབ་པའི་ཕྱིར་དུ་མེ་ཡོད་མེད་དཔྱད་པར་
བྱ་ཡི། མེའི་སྒྲ་དོན་མེར་སྣང་ཡོད་མེད་དཔྱད་པར་མི་རིགས་ཏེ། སྒྲ་དོན་བསྙོན་པ་མེད་་་་
རྣམས་ཀྱིས། །ཡོད་མེད་ཕྱོགས་ཀྱི་བྱེ་བྲག་གིས། །དངོས་པོ་ཉིད་ནི་དཔྱད་བྱ་སྟེ། །འདི་ལས་
འབྲས་འབྱུང་རག་ལས་ཕྱིར། །དོན་བྱེད་ནུས་པ་མ་ཡིན་ལ། །དོན་གཉེར་བརྟགས་པས་ཅི་་
ཞིག་བྱ། །མ་ནིང་གཟུགས་བཟང་མི་བཟང་ཞེས། །འདོད་ལྡན་རྣམས་ཀྱིས་བརྟགས་ཅི་ཕན། །
ཞེས་འབྱུང་བ་ལས། མེ་ལས་གཙོ་བསྲེག་གི་འབྲས་བུ་འབྱུང་མེར་སྣང་གིས་བཙོ་བསྲེག་གི་་་་
དོན་བྱེད་མི་ནུས་པའི་ཕྱིར་དང་། དོན་བྱེད་མི་ནུས་པ་ལ་འབྲས་བུ་དོན་གཉེར་གྱིས་བརྟགས་
པས་དགོས་པ་མི་འགྲུབ་པའི་ཕྱིར། དཔེར་ན། འདོད་པ་དང་ལྡན་པའི་བུད་མེད་ཀྱིས་མ་་་
ནིང་ལ་བརྟགས་པ་ལྟ་བུ་ཡིན་པའི་ཕྱིར། ཁོ་ན་རེ། སློབ་དཔོན་ཕྱོགས་གླིང་གིས་བཏགས་་་
• 159 •



པའི་ཆོས་མ་དམིགས་པ་ཞེས་བཤད་པ་མི་འཐད་པར་ཐལ། གཙོ་བོའི་སྒྲ་དོན་ཡོད་པའི་ཕྱིར། །
ཞེ་ན། སྐྱོན་མེད་དེ། རྟོག་པའི་ཤེས་པའི་ཡུལ་ཉིད་ཀྱིས། །སྒྲ་ཡི་དོན་ནི་བརྟགས་པ་ཡིན། །
དངོས་རྟེན་མ་གྲུབ་འདི་ཆོས་སུ། །རིགས་པ་སྨྲ་བས་གསུངས་པ་ཡིན། །ཞེས་འབྱུང་བ་ལས།
ལུང་དེས་གཙོ་བོའི་སྒྲ་དོན་ཤེས་འདོད་ཆོས་ཅན་དང་། གཙོ་བོའི་དངོས་པོའི་རྟེན་དུ་མ་གྲུབ་
པ་དེའི་ཁྱད་ཆོས་སུ་སྒྲུབ་པ་ཡིན་གྱི། གཙོ་བོའི་སྒྲ་དོན་མེད་པར་མ་བསྟན་པའི་ཕྱིར་དང༌།
བརྟགས་པ་ཞེས་གསུངས་པ་ནི་རྟོག་པའི་གཟུང་ཡུལ་ཡིན་པའི་ཆ་ནས་ཡིན་པའི་ཕྱིར། ཁོ་ན་
རེ། ཁྱོད་ཀྱིས་བསྟན་བཅོས་སྐབས་དང་འབྲེལ་མེད་དང་། ཞེས་སོགས་ཀྱི་སྐབས་སུ་ཤ་ཟ་་་
བསྐལ་དོན་དུ་སོང་བའི་གང་ཟག་གིས་ཤ་ཟ་ཚད་མ་གསུམ་གང་རུང་གིས་མ་དམིགས་པས།
མདུན་གྱི་གཞི་འདིར་ཤ་ཟ་མེད་ངེས་སུ་སྒྲུབ་མི་ནུས་ཞེས་པ་མི་འཐད་པར་ཐལ། ཤ་ཟ་བསྐལ་
དོན་དུ་སོང་བའི་གང་ཟག་གི་ལུང་ཚད་མས་མ་དམིགས་པས་མདུན་གྱི་གཞི་འདིར་ཤ་ཟ་མེད་
ངེས་སུ་སྒྲུབ་ནུས་པའི་ཕྱིར་ཏེ། ལུང་ཀུན་གྱི་ཡུལ་ཅན་ཡིན་པའི་ཕྱིར། དེས་ན་ཚིག་རང་གི་
ཞེན་དོན་སྒྲུབ་བྱེད་ཀྱི་རྟགས་ཡང་དག་ཡིན་ནོ། །ཞེ་ན། མི་འཐད་དེ་སྒྲ་རྣམས་དངོས་དང་
ལྷན་ཅིག་ཏུ། །མེད་ན་མི་འབྱུང་ཉིད་མེད་ཕྱིར། །དེ་ལས་དོན་གྲུབ་མིན་དེ་དག །སྨྲ་པོའི་་
བསམ་པ་སྟོན་པར་བྱེད། །ཞེས་གསུངས་པའི་ཕྱིར། དེའི་དོན་ནི། རྗོད་བྱེད་ཀྱི་སྒྲ་གང་ཡིན་
རང་གི་ཞེན་དོན་ལ་འབྲེལ་བས་མ་ཁྱབ་པའི་ཕྱིར་ན། རྗོད་བྱེད་ཀྱི་སྒྲ་རྣམས་རང་གི་ཞེན་དོན་
སྒྲུབ་བྱེད་ཀྱི་རྟགས་ཡང་དག་ཏུ་མི་འགྱུར་ཞིང་། དེ་ལྟར་ནའང་སྒྲ་བྱུང་ཚད་མ་བཤད་པ་ནི།
གནས་སྐབས་ལྔ་བྲལ་གྱི་བུམ་པ་ཞེས་པའི་ཚིག་ལྟ་བུ། ལྷས་བྱིན་གྱིས་སྨྲས་པའི་དེ་འདྲའི་ཚིག་
རང་སྨྲ་བ་པོའི་གང་ཟག་གི་རྒྱུད་ལ་བརྗོད་འདོད་ཀྱི་བསམ་པ་ཡོད་པར་སྒྲུབ་པའི་རྟགས་ཡང་
དག་ཡིན་ཞེས་པར་འགྱུར་བའི་ཕྱིར།།
• 160



དྲུག་པ)
ཞར་བྱུང་སློབ་དཔོན་གྱིས་ཡིད་ཆེས་ཚིག་ནི་མི་སླུ་ཞེས་
པའི་ལུང་གི་དོན་མི་འཐད་ཅེས་པ་འགོག་པ།
༡
ལུང་དོན་མདོར་བསྟན་པའི་སྒོ་ནས་འགོག་པ།
ཁོ་ན་རེ། འོ་ན། སློབ་དཔོན་ཕྱོགས་གླང་གིས་ཡིད་ཆེས་ཚིག་ནི་མི་སླུ་བའི། སྤྱི་ལས་
རྗེས་སུ་དཔག་པ་ཉིད། ཞེས་གསུངས་པ་མི་འཐད་པར་ཐལ། ཚིག་རང་གི་ཞེན་དོན་སྒྲུབ་་་
བྱེད་ཀྱི་རྟགས་ཡང་དག་མ་ཡིན་པའི་ཕྱིར། ཞེ་ན། འདི་འགོག་པ་ལ་གཉིས་ཏེ། ཐོག་མར་
ལུང་དེའི་དོན་བཤད་པའི་སྒོ་ནས་འགོག་པ་དང༌། དེ་ཉིད་རྒྱས་པར་བཤད་པའི་སྒོ་ནས་་་་་་
འགོག་པ་དང་གཉིས་ཡོད་པའི་ཕྱིར། དང་པོ་ཡོད་དེ། གཞལ་བྱའི་གནས་དང་པོ་གཉིས་སྟོན་
པའི་སངས་རྒྱས་ཀྱི་གསུང་དང་། སངས་རྒྱས་ཀྱི་གསུང་དུ་མཚུངས་པ་དེ། ཤིན་ཏུ་ལྐོག་གྱུར་
སྟོན་པའི་སངས་རྒྱས་ཀྱི་གསུངས་རང་གི་བསྟན་བྱའི་དོན་ལ་མི་སླུ་བར་སྒྲུབ་པའི་རྟགས་ཡང་་་
དག་ཏུ་བསྟན་པའི་ཕྱིར་དུ། སློབ་དཔོན་ཕྱོགས་གླང་གི་ལུང་དེ་གསུངས་ཀྱི། ལུང་གང་ཡང་
རུང་བའི་དབང་དུ་བྱས་ནས་གསུངས་པ་མ་ཡིན་པའི་ཕྱིར།།
༢
ལུང་དོན་རྒྱས་པར་བཤད་པའི་སྒོ་ནས་འགྲོག་པ།
༡.
ཚད་མར་གྱུར་པའི་ལུང་ངོས་བཟུང་བ།
I༡
གཉིས་པ་ལ་གསུམ་ཡོད་དེ། ཚད་མར་གྱུར་པའི་ལུང་ངོས་བཟུང་བ་དང་། དེ་ཚད་མ་
ཡིན་པའི་རྒྱུ་མཚན་དང། ཚད་མར་སྒྲུབ་པའི་དགོས་པ་རྣམས་སུ་ཡོད་པའི་ཕྱིར། དང་པོ་་་
ཡོད་དེ། འབྲེལ་བ་དང་ནི་རྗེས་མཐུན་ཐབས། །སྐྱེས་བུའི་དོན་ནི་རྗོད་བྱེད་ངག །ཡོངས་་
བརྟགས་དབང་དུ་བྱས་ཡིན་གྱི། །དེ་ལས་གཞན་པའི་དབང་བྱས་མིན། །ཞེས་སོགས་ཀྱི་དོན་
• 1 61 •



ནི། ཡིད་ཆེས་ཚིག་ནི། ཞེས་སོགས་ཀྱི་ལུང་དེས། ལུང་ཙམ་རང་གི་ཞེན་དོན་སྒྲུབ་བྱེད་ཀྱི་
རྟགས་ཡང་དག་ཏུ་བསྟན་པའི་སྒོ་ནས། དཔལ་ལྡན་ཆོས་གྲགས་ལ་ལུང་གིས་སྐྱོན་ཡོད་པ་མ་
ཡིན་ཏེ། ཁྱད་པར་གསུམ་ལྡན་གྱི་ཤིན་ལྐོག་སྟོན་པའི་སངས་རྒྱས་ཀྱི་གསུང་གི་དབང་དུ་བྱས་
ནས་དེ་གསུངས་ཀྱི། ལུང་གང་ཡང་རུང་བའི་དབང་དུ་བྱས་པ་མ་ཡིན་པའི་ཕྱིར་རོ། །བླང་
དོར་འབྲེལ་ཆགས་སུ་སྟོན་པ་དང༌། མངོན་མཐོ་ངེས་ལེགས་སྒྲུབ་ནུས་ཀྱི་རྗེས་སུ་མཐུན་པའི་
ཐབས་སྟོན་པ་དང༌། གཞལ་བྱའི་གནས་གསུམ་ལ་བརྟགས་ནས་སྐྱེས་བུའི་མངོན་པར་འདོད་
པའི་དོན་སྟོན་པའི་དཔྱད་གསུམ་གྱིས་དག་པའི་ལུང་ཁོ་ནའི་དབང་དུ་བྱས་ཏེ། གསུངས་ཞེས་
པར་འགྱུར་བའི་ཕྱིར། ཁྱད་ཆོས་གསུམ་པོ་དེ་དག་གིས་ནི་རིམ་པ་བཞིན་སེའུ་བཅུ་པའི་ངག་
ལྟ་བུ་འགྲེལ་མེད་དང༌། འཇོག་པོའི་གཙུག་རྒྱན་ལེན་པའི་མན་ངག་ལྟ་བུ་དགོས་པ་སྒྲུབ་མི་
ནུས་པ་དང་། བྱ་རོག་སོ་རྟོག་གི་བསྟན་བཅོས་ལྟ་བུ་དགོས་པ་མེད་པ་གསུམ་སྤངས་པ་ཡིན་ཏེ།
སྔ་མས་རྗོད་བྱེད་ཀྱི་སྐྱོན་དང་བྲལ་བ་དང༌། ཕྱི་མ་གཉིས་ཀྱིས་བརྗོད་བྱའི་སྐྱོན་དང་བྲལ་བར་
བསྟན་པའི་ཕྱིར།།
༢.
ཤིན་ལྐོག་སྟོན་པའི་བཅོམ་ལྡན་འདས་ཀྱི་གསུང་ཚད་མ་
ཡིན་པའི་རྒྱུ་མཚན་བསྟན་པ།
གཉིས་པ་དེ་ཚད་མ་ཡིན་པའི་རྒྱུ་མཚན་བསྟན་པ་ཡོད་དེ། མཐོང་དང་མ་མཐོང་དངོས་
པོ་ཡི། །དོན་དེ་དག་ལ་མངོན་སུམ་དང་། །རྗེས་སུ་དཔག་རྣམ་གཉིས་ཀྱིས་ཀྱང༌། །གནོད་
མེད་འདི་ཡི་མི་སླུ་བའོ། །ཞེས་གསུངས་པའི་དོན་ནི། ཤིན་ཏུ་ལྐོག་གྱུར་སྟོན་པའི་བཅོམ་ལྡན་
འདས་ཀྱི་གསུང་ཆོས་ཅན། རང་གི་བསྟན་བྱའི་དོན་ལ་མི་སླུ་བ་ཡིན་ཏེ། དཔྱད་གསུམ་གྱིས་
དག་པའི་ལུང་ཡིན་པའི་ཕྱིར། ཞེས་པར་འགྱུར་བའི་ཕྱིར། ཁ་ཅིག་འདིར་མཐོང་བ་ཞེས་པ་
མངོན་གྱུར་རྐྱང་པ་ལ་བྱེད་པ་དགོངས་པ་མ་ཡིན་ཏེ། སློབ་དཔོན་ཆོས་མཆོག་གིས་རྟེན་མིག་
མཐོང་བས་ཀྱང་མཐོང་བར་བརྗོད་དོ། །ཞེས་བཤད་པ་ལྟར། ཅུང་ཟད་ལྐོག་གྱུར་ལ་ཡང་་་
མཐོང་བ་ཞེས་བརྗོད་པའི་ཕྱིར། ཁོ་ན་རེ། ཤིན་ཏུ་ལྐོག་གྱུར་སྟོན་པའི་ལུང་གི་ཁས་བླངས་སྔ་
ཕྱི་དང༌། རང་ཚིག་དངོས་ཤུགས་འགལ་བ་མེད་པར་ཡིད་ཆེས་རྗེས་དཔག་གིས་གྲུབ་བམ།
• 1 62 •



དངོས་སྟོབས་ཚད་མས་གྲུབ། དང་པོ་མི་འཐད་དེ། ད་དུང་རྗེས་དཔག་དེ་མ་སྐྱེས་པའི་ཕྱིར།
གཉིས་པ་མི་འཐད་དེ། དངོས་སྟོབས་ཀྱི་ཚད་མ་ཤིན་ལྐོག་འཇལ་བྱེད་དུ་མི་འཇུག་པའི་ཕྱིར་
རོ། །ཞེ་ན། ཕྱི་མ་འདི་ལ་མ་ཁྱབ་སྟེ། ཤིན་ལྐོག་མ་རྟོགས་ཀྱང་། ནང་འགལ་མེད་པ་་་་
དངོས་སྟོབས་ཀྱིས་འགྲུབ་པ་མི་འགལ་བའི་ཕྱིར། ཟས་ཐོས་པ་དང་། ཚེར་མ་ཟུག་པས་བདེ་
སྡུག་བསྐྱེད་པར་མངོན་སུམ་གྱིས་གྲུབ་པ་ན། དེ་དག་གིས་བདེ་སྡུག་མི་བསྐྱེད་པ་ཁེགས་པས་
བདེ་སྡུག་བསྐྱེད་མི་བསྐྱེད་དངོས་འགལ་དུ་མངོན་སུམ་གྱིས་གྲུབ། དེ་གྲུབ་ན། སྦྱིན་པ་་་་
བཏང་བས་བདེ་བ་བསྐྱེད་མི་བསྐྱེད་གཉིས་ཀ་རང་ལུགས་སུ་སྔ་ཕྱིར་བསྟན་པ་མཐོང་ན་ཁས་་
བླངས་ནང་འགལ་བར་དངོས་སྟོབས་ཀྱི་ཚད་མས་གྲུབ་པའི་ཕྱིར་དང་། སྦྱིན་པ་བཏང་བས་་
བདེ་བ་བསྐྱེད་མི་བསྐྱེད་གཉིས་ཀ་རང་ལུགས་སུ་ཁས་ལེན་དུ་རུང་བའི་སྒྲོ་འདོགས་ཆོད་པའི་་
ཚད་མ་ཡིན་ན། སྦྱིན་པ་བཏང་བས་བདེ་བ་བསྐྱེད་པར་སྟོན་པའི་ལུང་དོན་མཐའ་དག་གྲུབ་
པའི་ཚད་མ་ཡིན་མི་དགོས་པའི་ཕྱིར། ཤེས་བྱ་མཐའ་དག་ལ་ཡོད་མེད་གཞི་མཐུན་དུ་འདུ་་་་
བའི་སྒྲོ་འདོགས་ཆོད་པའི་ཚད་མ་ཡིན་ན། ཤེས་བྱ་མཐའ་དག་གྲུབ་པའི་ཚད་མ་ཡིན་མི་་་་
དགོས་པའི་ཕྱིར་ཏེ། ཤེས་བྱ་ལ་ཡོད་མེད་དངོས་འགལ་དུ་ངེས་པའི་ཚད་མས་མ་ངེས་པའི་་་་
ཕྱིར། དཔྱད་གསུམ་གྱིས་དག་པའི་དོན་ལ་ཁ་ཅིག རང་གི་བསྟན་དོན་ལ་མངོན་སུམ།
དངོས་སྟོབས་རྗེས་དཔག ཡིད་ཆེས་རྗེས་དཔག ཁོས་བླངས་སྔ་ཕྱི་འགལ་བ། རང་ཚིག་
དངོས་ཤུགས་འགལ་བ་སོགས་ཀྱིས་གནོད་པ་མེད་པའི་ལུང་དེ་དེའི་དོན། ཞེས་ཟེར། ཁ་ཅིག
རང་གི་ཞེན་དོན་ལ་མངོན་སུམ། དངོས་སྟོབས་རྗེས་དཔག ཡིད་ཆེས་རྗེས་དཔག ཁས་་་
བླངས་སྔ་ཕྱིར་འགལ་བ། རང་ཚིག་དངོས་ཤུགས་སོགས་ཀྱིས་གནོད་པ་མེད་པའི་ལུང་དེ་དེའི་
དོན། ཞེས་ཟེར། ཡང་གཞན་དག རང་གི་ཞེན་དོན་མངོན་སུམ། དངོས་སྟོབས་རྗེས་་་་་
དཔག ཡིད་ཆེས་རྗེས་དཔག་གིས་གྲུབ་པའི་ལུང་དེ་དེའི་དོན་ནོ་ཟེར། ཡང་ཁ་ཅིག རང་
གི་ཞེན་དོན་རང་དམ་བཅའ་བ་པོའི་གང་ཟག་གི་མངོན་སུམ། དངོས་སྟོབས་རྗེས་དཔག
ཡིད་ཆེས་རྗེས་དཔག་གང་རུང་གིས་གྲུབ་པའི་ལུང་དེ་དེའི་དོན། ཞེས་ཟེར། དང་པོ་མི་་
རིགས་ཏེ། སྒྲ་རྟག་པར་སྟོན་པའི་གྲངས་ཅན་གྱི་ལུང་མཚན་ཉིད་དེ་ཡིན་པ་གང་ཞིག
མཚོན་བྱ་དེ་མ་ཡིན་པའི་ཕྱིར། དང་པོ་དེར་ཐལ། དེའི་བསྟན་དོན་ཚད་མས་གྲུབ་པའི་ཕྱིར།
སྒྲ་རྟག་པའི་དོན་སྤྱི་དེ་དེའི་བསྟན་བྱ་ཡིན་པའི་ཕྱིར་ཏེ། དེ་གངས་ཅན་གྱི་རྒྱུད་ཀྱི་སྒྲ་འཛིན་
J
， 16
•



རྟོག་པའི་གཟུང་ཡུལ་ཡིན་པའི་ཕྱིར། གང་ཟག་གི་བདག་སྟོན་པའི་གསུང་རབ་དང་ནི་མི་་་་
འདྲ་སྟེ། གསུང་རབ་དེའི་བསྟན་བྱའམ་བསྟན་དོན་ཚད་མས་གྲུབ་པའི་ཕྱིར། མཚན་ཉིད་་་
གཉིས་པ་མི་འཐད་དེ། མངོན་མཐོའི་གོ་འཕང་ཡོད་པར་སྟོན་པའི་ཕྱི་རོལ་པའི་ལུང་དེ།
མཚན་ཉིད་དེ་ཡིན་པ་གང་ཞིག མཚོན་བྱ་དེ་མ་ཡིན་པའི་ཕྱིར། དང་པོ་དེར་ཐལ། དེ་རང་
གི་ཞེན་དོན་ཡོད་པའི་ལུང་ཡིན་པའི་ཕྱིར། ཕྱི་མ་དེར་ཐལ། ཕྱི་རོལ་པའི་ལུང་ཡིན་པའི་ཕྱིར།
ཁ་ཅིག སྒྲ་མི་རྟག་པར་ཚད་མས་མ་གྲུབ་པའི་རྒོལ་བས་བརྩམས་པའི་སྒྲ་མི་རྟག་པར་སྟོན་་་་
པའི་སངས་རྒྱས་པའི་ལུང་དེ་ཆོས་ཅན་དུ་བཟུང་ནས་སྔ་མ་བཞིན་དུ་འགོད་པ་མི་རིགས་ཏེ།
དེ་དཔྱད་གསུམ་གྱིས་དག་པའི་ལུང་ཡིན་པའི་ཕྱིར་ཏེ། དེ་རང་གི་ཞེན་དོན་ཡོད་པའི་སངས་
རྒྱས་པའི་ལུང་ཡིན་པའི་ཕྱིར། ཁྱབ་སྟེ། ནང་པ་སངས་རྒྱས་པའི་བསྟན་བཅོས་ཡིན་ན།
བསྟན་བཅོས་རྣམ་དག་ཡིན་དགོས་པའི་ཕྱིར། མཚན་ཉིད་གསུམ་པ་མི་འཐད་དེ། རི་བོང་
ཅན་ཟླ་བ་ཞེས་པའི་སྒྲས་བརྗོད་རུང་དུ་སྟོན་པའི་སངས་རྒྱས་པའི་ལུང་མཚོན་བྱ་དེ་ཡིན་པ་་་་
གང་ཞིག མཚན་ཉིད་དེ་མ་ཡིན་པའི་ཕྱིར། ཕྱི་མ་དེར་ཐལ། དེའི་ཞེན་དོན་གྲགས་པའི་་་
རྗེས་དཔག་ཚད་མར་སོང་བའི་གཞལ་བྱ་ཡིན་པའི་ཕྱིར། མཚན་ཉིད་འཇོག་ཚུལ་བཞི་པའང་
དེས་ཁེགས། རང་ལུགས་ནི། རང་གི་ཞེན་དོན་ལ་མངོན་སུམ། དངོས་སྟོབས་རྗེས་དཔག
ཡིད་ཆེས་རྗེས་དཔག་ཁས་བླངས་སྔ་ཕྱི་འགལ་བ་རང་ཚིག་དངོས་ཤུགས་འགལ་བ་སོགས་ཀྱིས་
གནོད་པའི་སངས་རྒྱས་པའི་ལུང་དེ། དཔྱད་གསུམ་གྱིས་དག་པའི་ལུང་གི་དོན་ལྡོག་ཡིན་ནོ།།
༣. ཤིན་ལྐོག་སྟོན་པའི་བཅོམ་ལྡན་འདས་ཀྱི་གསུང་ཚད་མར་
སྒྲུབ་པའི་དགོས་པ་བཤད་པ།
གསུམ་པ་དེ་ཚད་མར་སྒྲུབ་པའི་དགོས་པ་ཡོད་དེ། ཡིད་ཆེས་ཚིག་ནི་མི་སླུ་བའི། །སྤྱི་
ལས་འདི་ཡུལ་ལྐོག་གྱུར་ནའང་། །གོ་སྐབས་མེད་པའི་ཕྱིར་བློ་ནི། །རྗེས་སུ་དཔག་པ་ཉིད་དུ་
གསུངས། །བླང་དང་དོར་བྱའི་དེ་ཉིད་ནི། །ཐབས་བཅས་རབ་ཏུ་ངེས་པ་ཡིས། གཙོ་བོའི་
དོན་ལ་མི་སླུའི་ཕྱིར། །གཞན་ལ་རྗེས་སུ་དཔག་པ་ཡིན། །ཞེས་གསུངས་པས་བསྟན་པའི་ཕྱིར་
ཏེ། བློ་ཀ་དང་པོས་ཤིན་ཏུ་ལྐོག་གྱུར་སྟོན་པའི་སངས་རྒྱས་ཀྱི་གསུང་རང་གི་བསྟན་བྱའི་དོན་
• 164 •



ལ་མི་སླུ་བ་དེ། གཞལ་བྱའི་གནས་དང་པོ་གཉིས་སྟོན་པའི་སངས་རྒྱས་ཀྱི་གསུང་དང་སངས་
རྒྱས་ཀྱི་གསུང་དུ་མཚུངས་པའི་རྟགས་ལས། ཤིན་ཏུ་ལྐོག་གྱུར་སྟོན་པའི་སངས་རྒྱས་ཀྱི་གསུང་
རང་གི་བསྟན་བྱའི་དོན་ལ་མི་སླུ་བར་རྟོགས་པའི་ཡིད་ཆེས་རྗེས་དཔག་གིས་རྟོགས་ཤིང་།
དངོས་སྟོབས་རྗེས་དཔག་ཚད་མ་ཤིན་ལྐོག་ལ་ཚད་མར་འཇུག་པའི་སྐབས་མེད་པས་ཤིན་ལྐོག་
གསར་དུ་རྟོགས་པའི་ཞེན་བློ་རྗེས་དཔག་ཉིད་དུ་གསུངས། ཞེས་བསྟན། བློ་ཀ་གཉིས་པས།
གཙོ་བོའི་དོན་བདེན་བཞི་སྟོན་པའི་སངས་རྒྱས་ཀྱི་གསུང་གིས་ཇི་ལྟར་བསྟན་པ་ལྟར་མི་སླུ་་་་
བར་དངོས་སྟོབས་ཚད་མས་གྲུབ་པ་དཔེར་བཀོད་ནས། གཞན་ཕལ་པ་ཤིན་ལྐོག་སྟོན་པའི་་་
སངས་རྒྱས་ཀྱི་གསུང་ཇི་ལྟར་བསྟན་པ་ལྟར་རྗེས་སུ་དཔག་པར་བྱ་བ་དེ་ཡིད་ཆེས་བྱ། ཞེས་་་
བསྟན་ཞིང་། དོན་སྒྲིལ་ན། གང་དཔྱད་གསུམ་གྱིས་དག་པའི་ལུང་ཡིན་ན། རང་གི་བསྟན་
བྱའི་དོན་ལ་མི་སླུ་བས་ཁྱབ། དཔེར་ན། བདེན་བཞི་སྟོན་པའི་སངས་རྒྱས་ཀྱི་གསུང་བཞིན།
ཚུལ་ཁྲིམས་བསྲུང་བས་ལྷར་སྐྱེ་བར་སྟོན་པའི་སངས་རྒྱས་ཀྱི་གསུང་ཡང་དཔྱད་པ་གསུམ་གྱིས་
དག་པའི་ལུང་ཡིན་ནོ། །ཞེས་པའི་རྟགས་སྦྱོར་འགོད་པར་བྱ་བ་ཡིན་པའི་ཕྱིར། འདི་ནི་བཞི་
བརྒྱ་པར། སངས་རྒྱས་ཀྱི་གསུང་ལྡོག་གྱུར་ལ། །གང་ཞིག་ཐེ་ཚོམ་སྐྱེ་འགྱུར་པ། །དེ་ཡིས་་་
སྟོང་པ་ཉིད་བསྟན་ཏེ། །དེ་ཉིད་ཁོ་ནར་ཡིད་ཆེས་བྱ། །ཞེས་སྟོང་ཉིད་སྟོན་པའི་གསུང་་་་་
དཔེར་བྱས་ནས་ཤིན་ཏུ་ལྐོག་གྱུར་སྟོན་པའི་གསུང་རྩོད་གཞིར་སྟོན་པ་དང་མི་འདྲ་སྟེ། རྣམ་
བཤད་དུ་གསལ་ཏོ། །དེ་ལྟར་ཚིག་ཙམ་རིང་གི་ཞེན་པའི་བརྗོད་བྱ་སྒྲུབ་བྱེད་ཡིན་པ་བཀག
གཞན་ལས་ཁྱད་པར་ཅན་གྱི་ཚིག་རང་གི་ཞེན་པའི་བརྗོད་བྱ་སྒྲུབ་བྱེད་ཡིན་པ་འགོག་པའི་་་་
དབང་དུ་མཛད་ནས། གཞུང་འོག་མ་རྣམས་གསུངས་པ་ཡིན་ཏེ། ཐོག་མར་གཞན་དག་གི་་
ལུང་ཚད་མར་ཁས་ལེན་པའི་ཐབས་དགག་པ་ནི། སྐྱེས་བུ་ཕུལ་བྱུང་ལ་ལྟོས་པ། །ཇི་བཞིན་
དོན་དུ་གཞན་གྱིས་ཤེས། །ཞེས་འབྱུང་བ་ལས། ཁོ་ན་རེ། དང་པོར་སྐྱེས་བུ་དེ་ཉེས་པ་ཀུན་
ཟད་ཡོན་ཏན་ཀུན་ལྡན་དུ་ཤེས་ནས། དེའི་རྗེས་སུ་དེས་བྱས་པའི་ཚིག་ཚད་མར་ཁས་ལེན་པ་
ཡིན་ནོ། །ཞེ་ན། དེ་མི་འཐད་དེ། གལ་ཏེ་ཕུལ་དུ་བྱུང་བ་དེ། །ཤེས་པར་ནུས་ན་དོན་འདི་
འདོད། །འདི་ན་འདི་ལྟའམ་མིན་ནོ་ཞེས། །གཞན་ལ་སྐྱོན་ལྡན་སྐྱོན་མེད་པའམ། །ཚད་མ་
རྣམས་ནི་རྙེད་དཀའི་ཕྱིར། །རྟོགས་དཀའ་ཞེས་ནི་གཞན་གྱིས་ཤེས། །ཞེས་འབྱུང་བ་ལས།
སྐྱེས་བུ་དེའི་ཚིག་ལ་བརྟག་པ་མ་བྱས་པར་སྐྱེས་བུ་དེ་ཉེས་པ་ཀུན་ཟད་དང་ཡོན་ཏན་ཀུན་ལྡན་
• 1 65 •



དུ་རྟོགས་དཀའ་བའི་ཕྱིར་ཏེ། དེ་དེ་ལྟར་རྟོགས་པ་ལ་དེས་སྨྲས་པའི་ཚིག་རང་གི་བསྟན་དོན་
ལ་མི་སླུ་བར་ཤེས་དགོས་པའི་ཕྱིར། ཞེས་པར་འགྱུར་བའི་ཕྱིར། ཁ་ཅིག དེ་མི་འཐད་དེ།
ཉེས་པ་ཀུན་ཟད་ཀྱི་སྐྱེས་བུ་མེད་པའི་ཕྱིར་ཞེ་ན། མ་གྲུབ་སྟེ། འགྲོལ་དང་ཕུལ་བྱུང་རྟེན་པ་
ཀུན། །མི་མཐུན་ཕྱོགས་དང་བཅས་ཉིད་ཕྱིར། །དེ་གོམས་པ་ལས་བདག་འགྱུར་བས། །ལ་
ལ་ཟག་པ་ཟད་པར་འགྱུར། །ཞེས་གསུངས་ཤིང་། དོན་ནི། བདག་མེད་རྟོགས་པའི་ཤེས་་
རབ་གོམས་པ་ལས་ཆགས་སོགས་འགྲིབ་པ་དང་། གཉེན་པོ་ཕུལ་བྱུང་དུ་འགྱུར་བའི་སྐྱེས་བུ་
ལ་ལ་ཟག་ཟད་དུ་འགྱུར་བའི་ཕྱིར། ཞེས་པའི་དོན་ཡིན་པའི་ཕྱིར། ཁོ་ན་རེ། ཉེས་པ་དེ་་
ཞིག་ཟད་ཀྱང་གཏན་ཟད་མི་སྲིད་དེ། ཡུལ་དང་འཕྲད་པའི་ཚེ་སླར་ཡང་སྐྱེ་བའི་ཕྱིར། ཞེ་ན།
མི་འཐད་དེ་འཚེ་བ་མེད་དང་ཡང་དག་དོན། །ངོ་བོ་ཉིད་ལ་ཕྱིན་ལོག་གིས། །འབད་དུ་ཟིན་
ཀྱང་མི་ཟློག་སྟེ། །བློ་ནི་དེ་ཕྱོགས་འཛིན་ཕྱིར་རོ། །ཞེས་འབྱུང་བ་ལས། སྤངས་པ་མཐར་་་
ཐུག་ཟློག་པ་མི་སྲིད་དེ། དེ་རང་གི་ངང་གིས་ཀྱང་མི་ཟློག །དེ་ཟློག་པའི་ཕྱིར་དུ་འབད་པ་་་
བྱེད་པ་ཡང་མི་འཐད། འབད་དུ་ཟིན་ཀྱང་མི་བཟློག་པའི་ཕྱིར། དང་པོ་གྲུབ་སྟེ། བདག་་
མེད་མངོན་སུམ་དུ་རྟོགས་པའི་ཤེས་རབ་དེ་ཡང་དག་པའི་དོན་མངོན་སུམ་དུ་མཐོང་བ་དང༌།
སེམས་ཀྱི་ངོ་བོ་ཉིད་ལ་འབྲལ་མི་རུང་དུ་ཞུགས་པའི་ཕྱིར། གཉིས་པ་གྲུབ་སྟེ། སྐྱོན་མཐོང་
ནས་དེ་ཟློག་པའི་ཕྱིར་འབད་པ་ཡང་མི་འཐད་དེ། ཡོན་ཏན་མ་མཐོང་ནས་དེ་ཟློག་པའི་ཕྱིར་
དུ་འབད་པ་བྱེད་པ་ཡང་མི་འཐད་པའི་ཕྱིར། དང་པོ་དེར་ཐལ། སྤངས་པ་མཐར་ཐུག་ལ་་
སྐྱོན་གྱི་ཉེར་འཚེ་མེད་པའི་ཕྱིར། གསུམ་པ་དེར་ཐལ། བདག་མེད་མངོན་སུམ་དུ་རྟོགས་་་
པའི་བློ་ནི་སྤངས་པ་མཐར་ཐུག་དེའི་ཕྱོགས་འཛིན་པའི་ཕྱིར་རམ། ཡང་ན་ཉེས་ཟད་ཀྱི་སྐྱེས་
བུའི་བློ་ནི་བདག་མེད་རྟོགས་པའི་ཤེས་རབ་དེའི་ཕྱོགས་འཛིན་པའི་ཕྱིར། ཞེས་པའི་དོན་ཡིན་
པའི་ཕྱིར། ཁོ་ན་རེ། ཉེས་ཟད་ཀྱི་སྐྱེས་བུ་མི་སྲིད་དེ། ཉེས་པ་མཐའ་ཡས་པའི་ཕྱིར། ཞེ་ན།
མ་ཁྱབ་སྟེ། ཉེས་པ་རྣམ་པ་ཐམས་ཅད་དག །འཇིག་ཚོགས་ལྟ་ལས་སྐྱེས་པ་ཡིན། །དེ་མ་་་
རིག་དེར་དེ་ལ་ཆགས། །དེ་ལས་ཞེ་སྡང་ལ་སོགས་འབྱུང༌། །དེ་ཉིད་ཀྱིས་ན་ཉེས་རྣམས་ཀྱི། །
རྒྱུ་ནི་གཏི་མུག་ཡིན་པར་གསུངས། །གཞན་ལས་འཇིག་ཚོགས་ལྟ་བ་སྟེ། །དེ་སྤངས་པ་ན་་་་་
སྤོང་ཕྱིར་རོ། །ཞེས་གསུངས་པ་ལས་ན། འཇིག་ལྟ་སྤངས་པས་ཉེས་པ་ཆགས་སོགས་སྤོང་་་
ནུས་པའི་ཕྱིར་ཏེ། ཉེས་པ་ཆགས་སོགས་ཐམས་ཅད་རང་རྒྱུ་འཇིག་ལྟ་ལས་སྐྱེས་པའི་ཕྱིར་་་་་
• 166 •



དང༌། འཇིག་ལྟ་ཉེས་པ་ཀུན་གྱི་རྩ་བར་བཤད་པ། མ་རིག་པ་དོན་རྩ་བར་བཤད་པ་དང་མི་
འགལ་བ་ནི། འཇིག་ལྟ་ཉིད་ཉོན་མོངས་ཅན་གྱི་མ་རིག་པ་ཡིན་ཞིང༌། དེ་ལས་ཆགས་སྡང་
འབྱུང་བའི་སྒོ་ནས་དང་། མདོ་གཞན་ལས་འཇིག་ལྟ་འཁོར་བའི་རྩ་བར་བསྟན་ནས།
འཁོར་བའི་རྩ་བ་ངོས་བཟུང་བ་ཡིན་པ་ཡང་། འཇིག་ལྟ་སྤངས་པ་ན་ཉེས་པ་ཀུན་སྤངས་པའི་
ཆ་ནས་ཡིན་པའི་ཕྱིར།།
འོ་ན། སྐྱེས་བུས་སྨྲས་པའི་ཚིག་རང་གི་ཞེན་དོན་སྒྲུབ་བྱེད་ཡིན་པ་འགོག་ཚུལ་དེ་ལྟར་
ཡིན་མོད། སྐྱེས་བུས་མ་བྱས་པའི་རིག་བྱེད་ཀྱི་ཚིག་རང་གི་ཞེན་དོན་སྒྲུབ་བྱེད་ཡིན་པ་འགོག་
ཚུལ་ཇི་ལྟར་ཡིན་ཞེ་ན། བཤད་དུ་ཡོད་དེ། སྐྱེས་བུས་མ་བྱས་པའི་ཚིག་གི་རྟགས་ཀྱིས་རིག་་་
བྱེད་བཞི་བདེན་པའི་དོན་ཅན་དུ་སྒྲུབ་པ་དགག་པ་དང༌། རིག་བྱེད་ཀྱི་ཕྱོགས་གཅིག་ཡིན་་་་
པའི་རྟགས་ཀྱིས་རིག་བྱེད་བཞི་བདེན་པའི་དོན་ཅན་དུ་སྒྲུབ་པ་དགག་པ་གཉིས་སུ་ཡོད།
དང་པོ་དགག་བྱེད་བདེན་པའི་དོན་ཅན་ཡིན་པ་དགག་པ། མ་བྱས་པ་དགག་པ། རྟག་པ་་
ཡིན་པ་དགག་པ་དང་གསུམ་ཡོད། དང་པོ་ལའང༌། འདོད་པ་བརྗོད་པ་དང་དེ་དགོག་པ་་
གཉིས་སུ་ཡོད་པའི་ཕྱིར། དང་པོ་ཡོད་དེ། ཚིག་རྣམས་ལོག་པ་ཉིད་ཀྱི་རྒྱུ། །ཉེས་རྣམས་་་
སྐྱེས་བུ་ལ་བརྟེན་ཕྱིར། །སྐྱེས་བུས་མ་བྱས་བདེན་དོན་ཅན། །ཞེས་ནི་ལ་ལ་རྗོད་པར་བྱེད། །
ཅེས་གསུངས་ཏེ། ཁོ་ན་རེ། རིག་བྱེད་བཞི་ཆོས་ཅན། བདེན་པའི་དོན་ཅན་ཡིན་ཏེ།
སྐྱེས་བུས་མ་བྱས་པའི་ཚིག་ཡིན་པའི་ཕྱིར། ཁྱབ་སྟེ། ཚིག་རྣམས་དོན་ལོག་པར་སྟོན་པའི་རྒྱུ་
ཆགས་སོགས་སྐྱེས་བུ་ལ་བརྟེན་པ་ཡིན་པའི་ཕྱིར། ཞེས་སྨྲ་བ་ཡིན་པའི་ཕྱིར། གཉིས་པ་དེ་
དགག་པ་ཡོད་དེ། མགོ་མཚངས་ཀྱིས་དགག་པ་དང་། རིག་པ་གཞན་གྱིས་དགག་པ་གཉིས
སུ་ཡོད་པའི་ཕྱིར། དང་པོ་ཡོད་དེ། ཚིག་རྣམས་བདེན་པ་ཉིད་ཀྱི་རྒྱུ། །ཡོན་ཏན་སྐྱེས་བུ་ལ་
བརྟེན་ཕྱིར། སྐྱེས་བུས་མ་བྱས་ལོག་པའི་དོན། །ཅིས་མིན་ཞེས་ནི་གཞན་དག་བརྗོད། །ཞེས་
བྱ་བ་ཉིད་ཀྱིས་བསྟན་པའི་ཕྱིར། གཉིས་པ་ཡོད་དེ། དོན་ཤེས་བྱེད་པ་དག་གི་རྒྱུ། །བརྡ་ནི་
སྐྱེས་བུ་ལ་བརྟེན་པས། །ཞེས་སོགས་ཀྱིས་འཆད་པའི་ཕྱིར།།
གཉིས་པ་རིག་བྱེད་མ་བྱས་པ་དགག་པ་ཡོད་དེ། བྱེད་པ་པོ་རྣམས་མི་དྲན་ཕྱིར། སྐྱེས་
བུས་མ་བྱས་ཀྱང་འདོད་ལོ། །ཞེས་སོགས་ཀྱིས་འཆད་པའི་ཕྱིར།།
གསུམ་པ་རིག་བྱེད་རྟག་པ་ཡིན་པ་དགག་པ་ཡོད་དེ། རིག་བྱེད་ཀྱི་སྒྲ་མི་རྟག་པར་སྒྲུབ་
• ] 67 •



པ་དང་། དེས་རིགས་ཅན་གཞན་ཡང་ཁེགས་པ་དང་། རིག་བྱེད་ཚད་མར་སྒྲུབ་པའི་རྟགས་
གཞན་དགག་པ་རྣམས་སུ་ཡོད་པའི་ཕྱིར། དང་པོ་ཡོད་དེ། རྟགས་འགོད་པ་དང༌། དེ་ལ་
གནོད་པ་སྤང་བ་གཉིས་སུ་ཡོད་པའི་ཕྱིར། དང་པོ་ཡོད་དེ། འཇིག་པ་ཡོད་ཙམ་འབྲེལ་པ་་
ཅན། ཉིད་ཕྱིར་སྒྲ་ནི་མི་རྟག་ཉིད། །ཅེས་པས་འཆད་པའི་ཕྱིར། གཉིས་པ་ཡོད་དེ། མེ་་་
ལས་དོན་གཞན་གྱུར་པ་དག ཞེས་སོགས་ཀྱིས་འཆད་པའི་ཕྱིར། གཉིས་པ་དེས་རིགས་ཅན་
གཞན་ཡང་ཁེགས་པ་ཡོད་དེ། དེ་ཕྱིར་དེ་རྣམས་འབྲེལ་བ་ཡང་། །རྟག་པ་ཉིད་ནི་བསལ་བ་
ཡིན། །ཞེས་སོགས་ཀྱིས་འཆད་པའི་ཕྱིར། གསུམ་པ་རིག་བྱེད་ཚད་མར་སྒྲུབ་པའི་རྟགས་་་་
གཞན་དགག་པ་ལ་གསུམ་ཡོད་དེ། རིག་བྱེད་ཚད་མར་སྒྲུབ་པའི་སྔར་གྱི་རྟགས་ལམ་ངེས་པ་
གཞན་བསྟན་པ་དང་། རྟགས་གཞན་དགག་པ་དང་། སྔགས་མ་བྱས་པ་བྱེ་བྲག་ཏུ་དགག་པ་
རྣམས་སུ་ཡོད་པའི་ཕྱིར། དང་པོ་ཡོད་དེ། གལ་ཏེ་བྱས་ངག་ལོག་ཉིད་དུ། །མཐོང་ཉིད་་་་
ཕྱིར་ན་མ་བྱས་པའི། །ཞེས་སོགས་ཀྱིས་འཆད་པ་སྟེ། ཕ་རོལ་པོས། ལྡོག་པ་གཅིག་པུ་ཅན་
གྱི་གཏན་ཚིགས་ཡང་དག་འདོད་ཅིང་། འདི་འགོག་པ་ལ་གནོད་པ་ཅན་གྱི་ཚད་མ་མེད་པ་་་
དང་། གོ་བྱེད་ངོས་བཟུང་བ་དང༌། ལྡོག་ཁྱབ་གཅིག་པུ་ཅན་གྱི་གཏན་ཚིགས་མི་སྲིད་པ་་་
དང༌། གསུམ་ཡོད་པའི་ཕྱིར། དང་པོ་ཡོད་དེ། མེད་ཕྱིར་གཏན་ཚིགས་མ་བསྟན་ནའང༌། །
དེ་ནི་ཡོད་པར་དོགས་འགྱུར་ཏེ། །དངོས་པོ་འགལ་བ་དག་ལ་ཡང་། །ཁྱད་པར་བྱེད་པ་་་་
མཐོང་ཕྱིར་རོ། །ཀུན་ལ་མེད་པ་མི་དམིགས་པས། །མི་འགྲུབ་ཅེས་ནི་བཤད་ཟིན་ཏོ། །མེད་
པ་ཉིད་ནི་མ་གྲུབ་ན། །ལྡོག་པ་ཉིད་ལ་ཐེ་ཚོམ་ཟ། །ཞེས་པས་བསྟན་པའི་ཕྱིར། གཉིས་པ་
ཡོད་དེ། གལ་ཏེ་རྗེས་འགྲོ་ལྡོག་པ་དང༌། །བསྒྲུབ་བྱའི་ཆོས་ཅན་ལ་ཡོད་ཉིད། །དེ་ངེས་་་་་
འབྲས་ཅན་ཤེས་པ་ཡིས། །གྲུབ་པར་གྱུར་ན་སྒྲུབ་བྱེད་ཡིན། །ཞེས་པས་བསྟན་པའི་ཕྱིར།
གསུམ་པ་ཡོད་དེ། གང་ལ་བསྒྲུབ་བྱའི་མི་མཐུན་ཕྱོགས། །བཟློག་པ་ཉིད་རྗོད་དེ་ཉིད་ནི། །
འདི་ཡི་ཆོས་མཐུན་འགྱུར་ངེས་ན། །གཏན་ཚིགས་ཐམས་ཅད་རྗེས་འགྲོ་ཅན། །ཞེས་་་་
གསུངས་ཤིང༌། དོན་ནི། སྦྱོར་བ་སྐོར་གཅིག་གི་ལྡོག་ཁྱབ་གྲུབ་ན། སྦྱོར་བ་སྐོར་གཅིག་གི་
རྗེས་ཁྱབ་གྲུབ་པས་ཁྱབ་པར་ཐལ། སྦྱོར་བ་སྐོར་གཅིག་གི་མི་མཐུན་ཕྱོགས་ལ་མེད་པ་ཁོ་ནར་
ངེས་པའི་སྦྱོར་བ་སྐོར་གཅིག་གི་ཁྱབ་པའི་ཚུལ་ཡིན་ན། སྦྱོར་བ་སྐོར་གཅིག་གི་མཐུན་ཕྱོགས་
ཁོ་ན་ལ་ཡོད་པར་ངེས་པའི་སྦྱོར་བ་སྐོར་གཅིག་གི་ཁྱབ་པའི་ཚུལ་ཡིན་དགོས་པའི་ཕྱིར།
• } 68 •



འདོད་ན། སྐྱེས་བུས་མ་བྱས་པའི་ཚིག་གི་རྟགས་ཀྱིས་རིག་བྱེད་བཞི་བདེན་པའི་དོན་ཅན་དུ་
སྒྲུབ་པའི་རྗེས་ཁྱབ་གྲུབ་པར་ཐལ། དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་གྲུབ་པའི་ཕྱིར།
གསུམ་ཀ་དངོས།།
སྐབས་འདིར་མཐའ་ཅུང་ཟད་དཔྱད་ན། ཁ་ཅིག དེ་སྒྲུབ་ཀྱི་སྒྲུབ་ཚུལ་ལྟར་དེ་སྒྲུབ་ཀྱི་
བསྒྲུབ་བྱའི་ཆོས་ཀྱིས་མི་སྟོང་བ་དེ། དེ་སྒྲུབ་ཀྱི་མཐུན་ཕྱོགས་ཀྱི་མཚན་ཉིད། དེས་སྟོང་པ་དེ་
སྒྲུབ་ཀྱི་མི་མཐུན་ཕྱོགས་ཀྱི་མཚན་ཉིད། ཞེས་ཟེར། དེ་མི་འཐད་དེ། བུམ་པ་ལྟ་བུ་སྒྲ་མི་་་
རྟག་པར་སྒྲུབ་པའི་མཐུན་ཕྱོགས་ཡིན་ཀྱང་། སྒྲ་མི་རྟག་པར་སྒྲུབ་པའི་བསྒྲུབ་བྱའི་ཆོས་ཀྱིས་
སྟོང་། དེ་དེ་སྒྲུབ་ཀྱི་བསྒྲུབ་བྱའི་ཆོས་ཀྱིས་སྟོང་ཡང༌། དེ་སྒྲུབ་ཀྱི་མི་མཐུན་ཕྱོགས་མ་ཡིན་་་
པའི་ཕྱིར། རང་ལུགས་ནི། སྒྲ་མི་རྟག་པར་སྒྲུབ་པའི་སྒྲུབ་ཚུལ་ལྟར་མི་རྟག་པས་མི་སྟོང་བ་དེ།
སྒྲ་མི་རྟག་པར་སྒྲུབ་པའི་མཐུན་ཕྱོགས་ཀྱི་མཚན་ཉིད། དེ་དང་མི་རྟག་པ་དོན་གཅིག དེས་
སྟོང་པ་དེ་སྒྲུབ་ཀྱི་མི་མཐུན་ཕྱོགས་ཀྱི་མཚན་ཉིད། དེ་དང་མི་རྟག་པ་མ་ཡིན་པ་དོན་གཅིག
དེ་ལ་དབྱེ་ན། སྒྲ་མི་རྟག་པར་སྒྲུབ་པའི་འགལ་བ་མི་མཐུན་ཕྱོགས། གཞན་པ་མི་མཐུན་་་་་
ཕྱོགས། མེད་པ་མི་མཐུན་ཕྱོགས། དང་པོ་ནི་རྟག་པ་ལྟ་བུ། གཉིས་པ་ནི་ཤེས་བྱ་ལྟ་བུ།
གསུམ་པ་ནི་མེད་ངེས་ལྟ་བུ། ཁ་ཅིག སྒྲ་མི་རྟག་པར་སྒྲུབ་པའི་མཐུན་ཕྱོགས་དང་མི་མཐུན་
ཕྱོགས་གཉིས་དངོས་འགལ་མ་ཡིན་ཏེ། སྒྲ་དེ་དེ་སྒྲུབ་ཀྱི་དེ་གཉིས་གང་ཡང་མ་ཡིན་པའི་ཕྱིར
ཏེ། དེ་དེ་སྒྲུབ་ཀྱི་ཤེས་འདོད་ཆོས་ཅན་ཡིན་པའི་ཕྱིར། ཞེས་ཟེར་བ་མི་འཐད་དེ། མི་རྟག་
པ་དང་ལྡན་མིན་འདུ་བྱེད་གཉིས་དངོས་འགལ་ཡིན་པའི་ཕྱིར། རྟགས་ཁྱབ་གཉིས་ཀ་གྲུབ་སྟེ།
ཤནྟི་པས། ནང་གི་ཁྱབ་པ་བསྒྲུབ་བྱའི་ཆོས་ལྡན་མི་ལྡན་ལས་མཐུན་ཕྱོགས་མི་མཐུན་ཕྱོགས་་
སུ་འདོད། དེ་ལ་གཏན་ཚིགས་ཡོད་མེད་ནི། །གང་ཡིན་དེ་རུ་ཤེས་པར་བྱ། །ཞེས་གསུངས་
ཤིང་། གཞན་ཡང་བྱས་པ་དེ་སྒྲུབ་ཀྱི་མཐུན་ཕྱོགས་ཁོ་ན་ལ་མེད་པར་ཐལ། དེ་དེ་སྒྲུབ་ཀྱི་་་
མཐུན་ཕྱོགས་མ་ཡིན་པའི་སྒྲ་ལ་ཡོད་པའི་ཕྱིར། རྟགས་ཁས། འདོད་ན། དེ་སྒྲ་མི་རྟག་པར་
སྒྲུབ་པའི་རྟགས་ཡང་དག་མ་ཡིན་པར་ཐལ་ལོ། །ཁ་ཅིག དེ་གཉིས་སྤྱིར་དངོས་འགལ་ཡིན་
ཀྱང་། བྱས་རྟགས་ཀྱིས་དེ་སྒྲུབ་ཀྱི་ ཕྱི་རྒོལ་རྣམ་དག་གི་ངོར་དེ་གཉིས་དངོས་འགལ་མ་ཡིན་་་་
ཟེར་བ་མི་རིགས་ཏེ། དེའི་ངོར་རྟག་མི་རྟག་དངོས་འགལ་ཡིན་པའི་ཕྱིར་ཏེ། དེས་རྟག་མི་་
རྟག་དངོས་འགལ་དུ་ངེས་པའི་ཕྱིར་ཏེ། དེས་བྱས་རྟགས་ཀྱིས་དེ་སྒྲུབ་ཀྱིས་རྗེས་ཁྱབ་ངེས་་་
• ] 69 •



པའི་ཕྱིར། ཁོ་ན་རེ། འོ་ན། ཡོད་ན། ཕྱི་རྒོལ་རྣམ་དག་གི་ངོར་སྒྲ་མི་རྟག་པར་སྒྲུབ་པའི་
མཐུན་ཕྱོགས་མི་མཐུན་ཕྱོགས་གང་རུང་ཡིན་དགོས་པར་ཐལ། དེའི་ངོར་དེ་གཉིས་དངོས་་་
འགལ་ཡིན་པའི་ཕྱིར། རྟགས་ཁས། འདོད་ན། སྒྲ་ཆོས་ཅན། དེར་ཐལ། དེའི་ཕྱིར།
འདོད་ན། དེ་ཆོས་ཅན། དེའི་ངོར་དེ་སྒྲུབ་ཀྱི་མཐུན་ཕྱོགས་ཡིན་པར་ཐལ། འདོད་པ་གང་
ཞིག དེའི་ངོར་དེ་སྒྲུབ་ཀྱི་མི་མཐུན་ཕྱོགས་མ་ཡིན་པའི་ཕྱིར། ཞེ་ན། འདི་ཡི་བསལ་བ་དང་
རྟགས་ཕྱི་མ་ལ་ཐེ་ཚོམ་ཟ་སྟེ། སྒྲ་དེ་ཕྱི་རྒོལ་དེའི་ངོར་མི་རྟག་པ་ཡིན་མིན་དང༌། རྟག་པ་་་་
ཡིན་མིན་ཐེ་ཚོམ་ཟ་བའི་ཕྱིར་ཏེ། ཕྱི་རྒོལ་དེའི་ངོར་དེ་ལྟར་ཐེ་ཚོམ་ཟ་བའི་ཕྱིར་ཏེ། སྒྲ་རྟག་
པར་བདེན་ཞེན་གྱིས་འདོད་པའི་རྒོལ་བའི་ངོར་སྒྲ་རྟོག་པ་ཁོ་ན་ཡིན་པའི་ཕྱིར། སྨྲས་པ།
གཏན་ཚིག་གསུམ་གྱི་རྩིག་པའི་བ་གམ་རྩེར། །རྗེས་དཔག་གསུམ་གྱི་ནོར་བུའི་ཐོག་ཕུབ་ཅིང་།།
གཞན་སེལ་སྒོ་བརྒྱ་རྣམ་པར་ཕྱེ་བ་ཡི། །ལེའུའི་བརྗོད་བྱའི་ཕོ་བྲང་འདིར་ལྟོས་ཤིག རྒྱས་་་
པའི་བསྟན་བཅོས་ཚད་མ་རྣམ་འགྲེལ་གྱི་དཀའ་འགྲེལ་དགོངས་པ་རབ་གསལ་ཞེས་བྱ་བ་ལས་
ལེའུ་དང་པོའི་རྣམ་པར་བཤད་པའོ།། །།



ལེའུ་གཉིས་པ། ཚད་མ་གྲུབ་པའི་ལེའུའི་
རྣམ་པར་བཤད་པ།
མཚམས་སྦྱོར་གྱི་ངག་འགོད་པ།
དེ་ལྟར་ལེའུ་དང་པོར་ཚད་མ་མདོའི་དོན་འཆད་བྱེད་ཐབས་རང་དོན་རྗེས་དཔག་དེ་་
བཤད་ནས། ལེའུ་ལྷག་མ་གསུམ་གྱིས་ཐབས་དེ་ལ་བརྟེན་ནས་ཚད་མ་མདོའི་དོན་འཆད་པ་
ཡིན་ཏེ། ལེའུ་གཉིས་པས་མདོའི་མཆོད་བརྗོད་ལུགས་འབྱུང་ལུགས་བཟློག་གི་སྒོ་ནས་རྒྱས་་་
པར་བཤད་ཅིང་། ལེའུ་ཕྱི་མ་གཉིས་ཀྱིས་མདོའི་ལུས་དངོས་འཆད་པར་བྱེད་པ་འི་ཕྱིར།
ལེའུ་འདིའི་མཚམས་སྦྱར་དུ། ལྷ་དབང་བློས། སློབ་དཔོན་གྱིས་ཚད་མའི་མཚན་ཉིད་ཀྱི་་་་
བསྟན་བཅོས་བཤད་པའི་རྒྱུ་རྗེས་སུ་དཔག་པ་རྣམ་པར་གཞག་ནས་སྐབས་སུ་བབ་པ་ཚད་མ་་
ཞེས་བྱ་བ་ལ་སོགས་པས་ཕྱག་འཚལ་བའི་ཚིགས་སུ་བཅད་པའི་བཤད་པ་མཛད་པར་རྩོམ་པའོ་ །
ཞེས་དང་། ཤཱཀྱ་བློར། བརྒལ་བ་དང་ལན་བསྟན་པའི་ཟུར་གྱི་ལེའུ་དང་པོ་གཉིས་དང་། །
གཉིས་པའི་འབྲེལ་པ་བསྟན་པའི་སློབ་དཔོན་གྱིས་ཞེས་བྱ་བ་ལ་སོགས་པ་སྟེ། དེ་ལ་གལ་ཏེ་་
སློབ་དཔོན་ཆོས་ཀྱི་གྲགས་པ་འདི་བསྟན་བཅོས་ཚད་མ་ཀུན་ལས་བཏུས་པ་རྣམ་པར་འཆད་་་
པར་བཞེད་པ་ཡིན་པས། དེ་ཉིད་བཤད་པར་བྱ་བ་ཡིན་ན། ཅིའི་ཕྱིར་དང་པོར་རང་གི་་་
དོན་གྱི་རྗེས་སུ་དཔག་པའི་མཚན་ཉིད་རྣམ་པར་གཞག་པར་མཛད་ཅེས་བྱ་བ་འདི་ནི་བརྒལ་
བའོ། །སློབ་དཔོན་གྱིས་ཚད་མའི་མཚན་ཉིད་ཀྱི་བསྟན་བཅོས་བཤད་པའི་ཞེས་བྱ་བ་ལ་་་་་
སོགས་པ་ནི་འདིའི་ལན་ཡིན་ནོ། །འདིར་སློབ་དཔོན་ནི་སློབ་དཔོན་ཕྱོགས་ཀྱི་གླང་པོ་ཡིན་་་
པར་འདོད་དེ། དེའི་བསྟན་བཅོས་བཤད་པར་འགྱུར་པ་ཉིད་ཡིན་པའི་ཕྱིར་ཏེ། ཞེས་་་་་
• 17， •



གསུངས་པའི་ཕྱིར། སྐབས་འདིའི་བརྒལ་ལན་ནི་སྔར་བཤད་པ་ལྟར་རོ། །འོ་ན། ལེའུ་་་་
གཉིས་པས་མདོའི་མཆོད་བརྗོད་ལུགས་འབྱུང་དང་ལུགས་བཟློག་གི་སྒོ་ནས་རྒྱས་པར་འཆད་་
ཚུལ་ཇི་ལྟར་ཡིན་ཞེ་ན། དེ་ལ་ཐོག་མར་མདོ་ལས་གསུངས་པའི་ཚུལ་ནི། རྩ་བར། ཚད་་་
མར་གྱུར་པ་འགྲོ་ལ་ཕན་བཞེད་པ། །སྟོན་པ་བདེ་གཤེགས་སྐྱོབ་པ་ཕྱག་འཚལ་ནས། །ཚད་
མར་སྒྲུབ་ཕྱིར་རང་གི་གཞུང་ཀུན་ལས། །བཏུས་ཏེ་སྣ་ཚོགས་འཐོར་རྣམས་འདིར་གཅིག་བྱ། །
ཞེས་དང༌། རང་འགྲེལ་ལས། འདིར་ཡང་རབ་ཏུ་བྱེད་པའི་དང་པོར་རྒྱུ་དང་འབྲས་བུ་ཕུན་
སུམ་ཚོགས་པ། ཚད་མ་གྱུར་པ་ཉིད་ཀྱི་བཅོམ་ལྡན་འདས་ལ་བསྟོད་པ་མཛད་པ་ནི། གུས་
པ་བསྐྱེད་པར་བྱ་བའི་དོན་དུའོ། །དེ་ལ་རྒྱུ་ནི་བསམ་པ་དང་སྦྱོར་བ་ཕུན་སུམ་ཚོགས་པའོ། །
བསམ་པ་ནི་འགྲོ་བ་ལ་ཕན་པར་བཞེད་པའོ། །སྦྱོར་བ་ནི་འགྲོ་ལ་བ་བསྟན་པ་སྟོན་པའོ། ：
འབྲས་བུ་ནི་རང་དང་གཞན་གྱི་དོན་ཕུན་སུམ་ཚོགས་པའོ། །རང་དོན་ཕུན་སུམ་ཚོགས་པ་ནི་
བདེ་བར་གཤེགས་པ་ཉིད་ཀྱི་སྟེ་དོན་གསུམ་ཉེ་བར་བླངས་པར་བྱའོ། །རབ་ཏུ་མཛེས་པའི་་་
དོན་ནི་སྐྱེས་བུའི་གཟུགས་ལེགས་པ་བཞིན་ནོ། །ཕྱིར་མི་ལྡོག་པའི་དོན་ནི་རིམས་ནད་ལེགས་
པར་བྱང་བ་བཞིན་ནོ། །མ་ལུས་པའི་དོན་ནི་བུམ་པ་ལེགས་པར་གང་བ་བཞིན་ནོ། །དོན་
གསུམ་པོ་དེ་ཡང་ཕྱི་རོལ་པའི་འདོད་ཆགས་དང་བྲལ་བ་དང་སློབ་པ་དང་མི་སློབ་པ་རྣམས་་་་
ལས་རང་དོན་ཕུན་སུམ་ཚོགས་པ་ཁྱད་པར་དུ་བྱས་པའི་ཕྱིར་རོ། །གཞན་དོན་ཕུན་སུམ་་་་་
ཚོགས་པ་ནི་སྒྲོལ་བའི་དོན་ཉིད་ཀྱིས་ན་སྐྱོབ་པ་ཉིད་དོ། །དེ་ལྟ་བུའི་ཡོན་ཏན་ཅན་གྱི་སྟོན་པ་
ལ་ཕྱག་འཚལ་ནས་ཚད་མར་སྒྲུབ་པར་བྱ་བའི་ཕྱིར་རང་གི་རབ་ཏུ་བྱེད་པ་རིགས་པའི་སྒོ་ལ་་་
སོགས་པ་རྣམས་ལས་འདིར་གཅིག་ཏུ་བཏུས་ཏེ་ཚད་མ་ཀུན་ལས་བཏུས་པ་རྩོམ་པར་བྱའོ། །
གཞན་གྱི་ཚད་མ་དགག་པར་བྱ་བའི་ཕྱིར་དང་། རང་གི་ཚད་མའི་ཡོན་ཏན་བརྗོད་པར་བྱ་་
བའི་ཕྱིར་ཏེ། གང་གི་ཕྱིར་གཞལ་བྱ་རྟོགས་པ་ནི། ཚད་མ་ལ་རག་ལས་པ་ཡིན་ལ། འདི་
ལ་ཡང་ལོག་པར་རྟོག་པ་མང་བས་ནའོ། །ཞེས་སློབ་ལམ་གྱི་སྙིང་རྗེ་ཆེན་པོ་དང་། བདག་
མེད་རྟོགས་པའི་ཤེས་རབ་བསྒོམས་པར་བྱས་པ་ལས་བདེ་གཤེགས་ཏེ་སྤངས་རྟོགས་མཐར་་་་
ཐུག་པའི་ངོ་བོ་ཉིད་སྐུ་དང་ཡེ་ཤེས་ཆོས་སྐུ་གཉིས་དང་། སྐྱོབ་པ་སྟེ། གཟུགས་སྐུ་གཉིས་་་
སྒྲུབ་པའི་སངས་རྒྱས་ལ་མཆོད་པར་བརྗོད་ཅིང་རྩོམ་པར་དམ་བཅའ་བ་མཛད་པའོ། །ཚད་
མ་རྒྱན་དུ། ཚད་མ་ཡང་དག་འགྲོ་ལ་ཕན་བཞེད་པ། །སྟོན་པ་བདེ་གཤེགས་སྐྱོབ་ལ་ཕྱག་་་
• 172 •



འཚལ་ནས། །རྟོག་གེ་ངན་འཁྲུལ་འགྲོ་བ་ལ་བརྩེ་བས། །ཚད་མ་གྲུབ་པ་ཚུལ་བཞིན་བཤད་
པར་བྱ། །ཞེས་པ་བྱུང་བ། རྒྱུན་རང་གི་མཆོད་བརྗོད་དང་རྩོམ་པར་དམ་བཅའ་བཀོད་ཅིང་
སློབ་དཔོན་ཕྱོགས་གླང་གི་དགོངས་པའང་བླངས་པར་སེམས་ཏེ། སྤྱིར་རྣམ་འགྲེལ་ཀུན་་་་་
བཏུས་ཀྱི་དོན་འགྲེལ་དུ་རྒྱན་མཁན་པོས་བཞེད་པར་གཞན་དོན་ལེའུའི་རྒྱུན་སོགས་ལས་་་་་་
གསལ་བའི་ཕྱིར། འོ་ན། རྣམ་བཤད་དུ་ཚད་མ་ཡང་དག་ཅེས་མི་འབྱུང་བར་ཚད་མར་གྱུར་
པ་ཞེས་འབྱུང་བ་དང་ཇི་སྐད་དྲངས་པ་འགལ་ལོ་ཞེ་ན། སྐྱོན་མེད་དེ། འབྲུ་སྣོན་གྱི་སྐབས་
སུ་ཚད་མར་གྱུར་པ་ལ་བ ཤད་པ་མ་མཛད་པར། ཚད་མ་ཡང་དག་ཅེས་པ་ལ་བཤད་པ་་་་་
མཛད་བྱུང་བས། ཕལ་ཆེར་ཡི་གེ་མ་དག་པའི་སྐྱོན་ཡིན་པའི་ཕྱིར། དེས་ན། རྣམ་བཤད་
དུ་མདོ་དང་རྣམ་འགྲེལ་སྦྱོར་བའི་ཚེ་གཞུང་འདི་རྩ་འགྲེལ་དྲངས་ནས་བཤད་པ་མཛད་པ་ཡང་།
གཞུང་འདིས་སློབ་དཔོན་ཕྱོགས་གླང་གི་དགོངས་པའི་ཆ་བླངས་པ་ལ་དགོངས་པར་ཤེས་པར་
བྱའོ། །ལེའུ་གཉིས་པས་མདོ་རྩ་འགྲེལ་རྣམས་འཆད་ཚུལ་ཡོད་དེ། རྣམ་བཤད་དུ། ལུགས་
འབྱུང་གི་སྒོ་ནས་སྟོན་པ་ལམ་གང་ནས་བྱོན་པའི་ཚུལ་བསྟན་པ་དང་། ལུགས་བཟློག་གི་སྒོ་
ནས་དེ་ལྟར་བྱོན་པའི་ཤེས་བྱེད་བསྟན་པ་ཞེས་སམ། ཡང་ན་ས་བཅད་ཆེན་མོར། ཚད་མའི་
སྐྱེས་བུ་སྐྱེད་བྱེད་ཀྱི་རྒྱུ་མེད་པ་བཀག་ནས་ཚད་མ་མདོའི་མཆོད་བརྗོད་ཀྱི་ཚིགས་བཅད་ལུགས་
མཐུན་དུ་བཤད་པ་དང་། སྒྲུབ་བྱེད་ཚད་མ་མེད་པ་བཀག་ནས་མཆོད་བརྗོད་ལུགས་བཟློག་
ཏུ་བཤད་པ་ཅེས་པ་གཉིས་སུ་ཡོད་པ་ལས། དང་པོའི་དབང་དུ་མཛད་ནས། ཚད་མ་སླུ་་་་
མེད་ཞེས་སོགས་ཀྱི་གཞུང་གསུངས། གཉིས་པའི་དབང་དུ་མཛད་ནས། ཡང་ན་སྐྱོབ་ཞེས་་
སོགས་ཀྱི་གཞུང་གསུངས་པའི་ཕྱིར་རོ། །དང་པོ་གྲུབ་སྟེ། འདི་ནས་བཟུང་སྟེ། ཚུར་ཤོག་
བྱ་རྒོད་བསྟེན་པར་གྱིས། །ཞེས་པའི་བར་གྱིས་ཚད་མར་གྱུར་པའི་དོན་བཤད་པའི་སྒོ་ནས་་་
ཚད་མའི་སྐྱེས་བུ་ངོས་འཛིན་པ་དང་། སྒྲུབ་བྱེད་ཐུགས་རྗེ་གོམས་ལས་དེ། ཞེས་པ་ནས། །
ཆགས་བྲལ་ཆགས་དང་ཡིད་ལོག་བཞིན། །ཞེས་པའི་བར་གྱིས་འགྲོ་ལ་ཕན་བཞེད་ཅེས་པའི་
སྐབས་ཀྱི་སྙིང་རྗེ་ཆེན་པོ་དང༌། བརྩེ་ལྡན་སྡུག་བསྔལ་གཞོམ་པའི་ཕྱིར། ཞེས་པ་ནས། དེ་
ཉིད་སྟོན་པ་ཡིན་པར་འདོད། །ཅེས་པའི་བར་གྱིས་སྟོན་པ་བདག་མེད་རྟོགས་པའི་ཤེས་རབ་
དང༌། རྒྱུ་སྤངས་ཡོན་ཏན་གསུམ་བདེ་གཤེགས། །ཞེས་སོགས་ཀྱིས་བདེ་གཤེགས་རང་དོན་
ཕུན་ཚོགས་དང་། སྐྱོབ་པ་ཉིད་གཟིགས་ལམ་གསུངས་པ། ཞེས་སོགས་ཀྱིས་སྐྱོབ་པ་་་་
173 •



གཞན་དོན་ཕུན་ཚོགས་དེ་འཆད་པའི་ཕྱིར།།
(བདུན་པ） ལུགས་འབྱུང་གི་སྒོ་ནས་སྟོན་པ་ལམ་གང་ནས་བྱོན་ཚུལ།
༡ ཚད་མར་གྱུར་པའི་དོན་བཤད་པའི་སྒོ་ནས་ཚད་མའི་སྐྱེས་བུ་ངོས་འཛིན་པ།
༡.
ཚད་མ་སྤྱིའི་མཚན་ཉིད་བཤད་པ།
དང་པོ་ལ་གཉིས་ཡོད་དེ། ཚད་མ་སྤྱིའི་མཚན་ཉིད་བཤད་པ་དང་། ཐུབ་པའ་་་་
མཚན་ཉིད་དེ་དང་ལྡན་པར་བསྟན་པ་གཉིས་སུ་ཡོད་པའི་ཕྱིར། དང་པོ་ལའང་། ལྷ་ཤཱག་
གི་ལུགས་དང་། རྒྱན་གྱི་ལུགས་གཉིས་ཡོད་པ་ལས། དང་པོ་མི ཐུབ་པ་སངས་རྒྱས་་་
བཅོམ་ལྡན་འདས་ལ་ཚད་མར་གྱུར་པ་ཞེས་གསུངས་པའི་རྒྱུ་མཚན་ཡོད་དེ། རང་རྒྱུ་བསམ་
སྦྱོར་ཕུན་ཚོགས་ལས་ཚད་མའི་སྐྱེས་བུར་འཁྲུངས་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
ཚད་མ་ཞེས་བརྗོད་པའི་རྒྱུ་མཚན་ཡོད་དེ། ཚད་མ་དང་འདྲ་བས་ན་དེ་ལྟར་བརྗོད་པའི་ཕྱིར།
འོ་ན་འདྲ་ཡུལ་གྱི་ཚད་མའི་ངོ་བོ་དེ་གང་ཞེ་ན། ཚད་མ་སླུ་མེད་ཅན་ཤེས་པ། །དོན་བྱེད་་་་
ནུས་པར་གནས་པ་ནི། །མི་སླུ་ཞེས་གསུངས་པ་ཡིན་ཏེ། ལྷར། ཚད་མར་གྱུར་པ་ཞེས་བྱ་་
བ་ནི་ཚད་མར་འཁྲུངས་པའོ། །ཚད་མ་དང་འདྲ་བས་ན། ཚད་མ་སྟེ། བཅོམ་ལྡན་འདས་
སོ། །ཚད་མའི་ངོ་བོ་དེ་ཅི་ཞིག་ཡིན་གང་གིས་དེ་དང་འདྲ་བར་དམ་བཅའ་ཞེ་ན། ཚད་མ་
སླུ་མེད་ཅན་ཤེས་པ་ཞེས་སྨོས་ཏེ། ཞེས་དང༌། ཤཱར། དེ་ལ་འགྲེལ་པ་མཛད་པ་ཉིད་ཀྱིས།
ཚིགས་སུ་བཅད་པའི་འགྲེལ་པ་མཛད་ཅིང་། ཚད་མར་གྱུར་པ་ཞེས་བྱ་བ་དེ་འཆད་པ་ལ་་་་
ཚད་མར་འཁྲུངས་པ་ཞེས་བྱ་བར་གྱུར་པའི་སྒྲ་ནི་འཁྲུངས་པའི་དོན་ཏེ་ཚད་མ་ཡང་དེ་ཡིན་ལ་
གྱུར་པ་ཡང་ཡིན་པས་ན་ཚད་མར་གྱུར་པའོ། །ཞེས་གསུངས་པའི་ཕྱིར། གཉིས་པ་རྒྱན་གྱི་
ལུགས་ནི། མངོན་མཐོ་ངེས་ལེགས་ཐབས་དང་བཅས་པ་རྟོགས་པ་ནི་ཚད་མ་ལ་རག་ལས་པ་
ཡིན་ལ། དེ་ལྟ་བུའི་ཡུལ་མ་ལུས་པ་ལ་ཡང་ཐུབ་པའི་དབང་པོ་ཉག་གཅིག་ཚད་མའི་སྐྱེས་བུ་
ཡིན་ན། མཚན་ཉིད་གང་དང་ལྡན་པའི་ཚད་མར་གྱུར་པའི་ཚད་མ་སྤྱིའི་མཚན་ཉིད་གང་ཞེ་
• 174 •



ན་གཞུང་འདི་གསུངས་པ་ཡིན་ཏེ། རྒྱན་ལས། འདིས་འཇལ་བར་བྱེད་པས་ན་ཚད་མ་ཡིན་
ན། དེ་ལ་ཚད་མའི་མཚན་ཉིད་སྤྱིར་སྟོན་པ་ནི། ཚད་མ་སླུ་མེད་ཅན་ཤེས་པ། ཚད་མ་ནི་
མི་སླུ་བ་ཅན་གྱི་ཤེས་པ་སྟེ། དེ་ཡོད་ན་གཞལ་བྱ་གྲུབ་པའི་ཕྱིར་དང་། སླུ་བ་ཡིན་ན་བཟློག་
པའི་ཕྱིར་རོ། །ཞེས་གསུངས། དོན་ནི་སྔོ་འཛིན་མངོན་སུམ་ཆོས་ཅན། ཚད་མ་ཡིན་ཏེ།
གསར་དུ་མི་སླུ་བའི་ཤེས་པ་ཡིན་པའི་ཕྱིར། དེ་ཆོས་ཅན། མི་སླུ་བ་ཡིན་ཏེ། ཁྱོད་ཀྱིས་་་་་
གཞལ་བ་དེ་གཞལ་བ་ལྟར་གྲུབ་པའི་ཕྱིར། །
སྐབས་འདིར་མཐའ་དཔྱད་པ་ལ། མཚན་ཉིད་ལ་དཔྱད་པ་དང༌། གཞུང་གིས་བསྟན་
ཚུལ་ལ་དཔྱད་པ་དང་གཉིས། དང་པོ་ནི། ཁ་ཅིག མི་སླུ་བའི་རིག་པ་ཚད་མའི་མཚན་་་་
ཉིད་ཡིན། ཞེས་ཟེར། ཁ་ཅིག རང་གི་སྣང་ཡུལ་གྱི་གཞལ་བྱ་ལ་གསར་སུ་མི་སླུ་བའི་
ཤེས་པ། ཞེས་ཟེར། ཡང་ཁ་ཅིག རང་གི་འཇུག་ཡུལ་གྱི་གཞལ་བྱ་ལ་གསར་དུ་མི་སླུ་་་
བའི་ཤེས་པ། ཞེས་ཟེར། དང་པོ་མི་རིགས་ཏེ། སྔོན་འཛིན་མངོན་སུམ་གྱི་རྗེས་སུ་སྐྱེས་་་
པའི་སྔོན་པོ་ངེས་པའི་ངེས་ཤེས་དེ། ཚད་མ་མ་ཡིན་པ་གང་ཞིག མཚན་ཉིད་དེ་ཡིན་པའི་
ཕྱིར། ཕྱི་མ་དེར་ཐལ། སྔོན་པོ་ལ་མི་སླུ་བའི་ཤེས་པ་ཡིན་པའི་ཕྱིར། སྔོན་པོ་སྔོན་མ་ཡིན་
དུ་སྒྲོ་འདོགས་པའི་སྒྲོ་འདོགས་གཅོད་པའི་ཤེས་པ་ཡིན་པའི་ཕྱིར། སྔོན་པོ་ཡོད། ངེས་པ་་
དང་ནི་སྒྲོ་འདོགས་ཡིད། ཞེས་སོགས་ཀྱི་བསྟན་དོན་གྲུབ་པའི་ཕྱིར། གཞན་ཡང་། མ་་་་
ཤེས་དོན་གྱི་གསལ་བྱེད་ཀྱང་། ཞེས་པའི་གཞུང་སྨོས་པ་དོན་མེད་པར་ཐལ། མི་སླུ་བའི་་་
རིག་པ་ཙམ་གྱིས་ཚད་མའི་མཚན་ཉིད་རྫོགས་པའི་ཕྱིར། རྟགས་ཁས། མཚན་ཉིད་འཇོག་་
ཚུལ་གཉིས་པ་ཡང་མི་འཐད་དེ། སྒྲ་མི་རྟག་རྟོགས་ཀྱི་རྗེས་དཔག་མཚན་ཉིད་དེ་མ་ཡིན་པའི་
ཕྱིར་ཏེ། དེ་རང་གི་སྣང་ཡུལ་ལ་མ་འཁྲུལ་བའི་ཤེས་པ་མ་ཡིན་པའི་ཕྱིར་ཏེ། དེ་ལ་སྣང་བ་
དེ་སྣང་བ་ལྟར་མ་གྲུབ་པའི་ཕྱིར་ཏེ། དེ་ལ་སྒྲ་མི་རྟག་པའི་དོན་སྤྱི་སྒྲ་མི་རྟག་པར་སྣང་བ་
གང་ཞིག སྒྲ་མི་རྟག་པའི་དོན་སྤྱི་སྒྲ་མི་རྟག་པ་མ་ཡིན་པའི་ཕྱིར། དང་པོ་དེར་ཐལ། རྒོལ་
གཞན་གྱིས་ཀྱང་རྟོགས་པ་མཐོང་། །ཞེས་སོགས་གསུངས་པའི་ཕྱིར། ཕྱི་མ་དེར་ཐལ།
ཤིང་གི་དོན་སྤྱི་ཤིང་མ་ཡིན་པའི་ཕྱིར། ཤིང་གིས་འཕོངས་པའི་གང་ཟག་ཡོད་པའི་ཕྱིར།
མཚན་ཉིད་གསུམ་པ་ལ་ཁ་ཅིག སྒྲ་མི་རྟག་རྟོགས་ཀྱི་རྗེས་དཔག་ཉིད་མཚན་ཉིད་དེར་ཐལ།
ཞེས་འཕེན་ཞིང་། འདོད་ན། འཇུག་ཡུལ་དེ་ཆོས་ཅན། ཡུལ་ཅན་དུ་ཐལ། ཞེས་འཕེན་
• 17 •



པ་མི་འཐད་དེ། ཆོས་ཅན་སྐྱོན་ཅན་ཡིན་པའི་ཕྱིར། རང་ལུགས་ནི། གསར་དུ་མི་སླུ་བའི་
ཤེས་པ། ཚད་མའི་མཚན་ཉིད་ཡིན་ཞིང་། གོང་གི་མཚན་ཉིད་གསུམ་པ་དེ་བཞག་པ་ལའང་
འགལ་བ་མེད་དོ། །དེ་ལ་ཁོ་ན་རེ། མི་འཐད་དེ། སྔོ་འཛིན་མངོན་སུམ་གྱི་རྗེས་སུ་སྐྱེས་་་
པའི་ངེས་པའི་ངེས་ཤེས་དེ། སྔོན་པོའི་དོན་སྤྱི་ལ་གསར་དུ་མི་སླུ་བའི་ཤེས་པ་ཡིན་པའི་ཕྱིར་
ཏེ། དེ་དེ་གསར་དུ་རྟོགས་པའི་ཤེས་པ་ཡིན་པའི་ཕྱིར་ཏེ། དེ་དེ་རྟོགས་པའི་ཤེས་པ་གང་་་
ཞིག དེ་དེ་རྟོགས་ཟིན་རྟོགས་པའི་ཤེས་པ་མ་ཡིན་པའི་ཕྱིར། དང་པོ་དེར་ཐལ། སྔོན་་་་
འཛིན་མངོན་སུམ་སྔོན་པོ་རྟོགས་པའི་ཤེས་པ་ཡིན་པའི་ཕྱིར་ཟེར་ན། མ་ཁྱབ་སྟེ། ངེས་ཤེས་
དེ་སྔོན་པོའི་དོན་སྤྱི་ལ་འཁྲུལ་ཤེས་ཡིན། སྔོན་འཛིན་མངོན་སུམ་སྔོན་པོ་ལ་མ་འཁྲུལ་བའི་་་
ཤེས་པ་ཡིན་པའི་ཕྱིར། དང་པོ་དེར་ཐལ། དེ་རང་གི་སྣང་ཡུལ་ལ་འཁྲུལ་ཤེས་ཡིན་པའི་་་
ཕྱིར་ཏེ། རྟོག་པ་ཡིན་པའི་ཕྱིར་ཏེ། ངེས་ཤེས་ཡིན་པའི་ཕྱིར། ཁ་ཅིག རྣམ་མཁྱེན་སྐད་
ཅིག་གཉིས་པ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། མ་གྲུབ་ན། དེ་་་
དེར་ཐལ། དེའི་རྒྱུ་མཚན་གྱིས་སངས་རྒྱས་འཕགས་པ་ཚད་མའི་སྐྱེས་བུ་ཡིན་པའི་ཕྱིར། རྩ་
བར་འདོད་ན། རྣམ་མཁྱེན་སྐད་ཅིག་དང་པོས་ཆོས་ཐམས་ཅད་གསར་དུ་མ་རྟོགས་པར་་་་་
ཐལ་ལོ། །ཞེ་ན་མ་ཁྱབ་སྟེ། རྣམ་མཁྱེན་སྐད་ཅིག་དང་པོ་ཆོས་ཐམས་ཅད་ལ་ཚད་མ་མ་ཡིན་
པར་ཐལ། དེ་སྐད་ཅིག་གཉིས་པ་ཆོས་ཐམས་ཅད་ལ་ཚད་མ་ཡིན་པའི་ཕྱིར། ལན་མེད་དོ །
ཡང་ཁོ་ན་རེ། གསར་དུ་མི་སླུ་བའི་ཤེས་པ་ཆོས་ཅན། སྔོ་འཛིན་མངོན་སུམ་ཚད་མར་ཚད་
མས་གྲུབ་པའི་གང་ཟག་ཡིན་ན། དེ་ཁྱོད་དུ་ཚད་མས་གྲུབ་པའི་གང་ཟག་ཡིན་དགོས་པར་་་
ཐལ། ཁྱོད་དེའི་མཚན་ཉིད་ཡིན་པའི་ཕྱིར། འདོད་ན། དཔལ་ལྡན་ཟླ་བ་དང་སློབ་དཔོན་
སེང་གེ་བཟང་པོ་འཕེན་ནོ། །ཞེ་ན། འདོད་པ་ཡིན་ཏེ། དེ་གཉིས་ཀྱིས་སྔོན་འཛིན་མངོན་
སུམ་གསར་དུ་མི་སླུ་བའི་ཤེས་པར་ཁས་ལེན་པའི་ཕྱིར་ཏེ། དེ་གཉིས་ཀྱི་ལུགས་ལ་གསར་དུ་་
མི་སླུ་བའི་ཤེས་པ་ཡིན་ན། མི་སླུ་བས་མ་ཁྱབ་པའི་ཕྱིར་རོ།།
གཉིས་པ་གཞུང་གིས་བསྟན་ཚུལ་ལ། ཁ་ཅིག ཚད་མ་སླུ་མེད་ཅན་ཤེས་པ། །ཞེས་
པས། མི་སླུ་བའི་རིག་པ་ཚད་མའི་མཚན་ཉིད་དུ་བསྟན། མ་ཤེས་དོན་གྱི་གསལ་བྱེད་ཀྱང་། །
ཞེས་པས་རང་གི་གཞལ་བྱ་སྔར་མ་ཤེས་པ་གསར་དུ་ཤེས་པའི་རིག་པ་ཚད་མའི་མཚན་ཉིད་དུ་
བསྟན་ཏེ། ལྷ་དབང་བློས། དེ་བས་ན་དེ་ལྟར་ཚད་མའི་མཚན་ཉིད་མི་སླུ་བ་གཅིག་ཅིག་་་་
• 176 •



བཤད་དོ། །མ་ཤེས་དོན་གྱི་གསལ་བྱེད་ཀྱང་། གཞན་ཚད་མའི་མཚན་ཉིད་གཉིས་པ་ཡིན་ནོ། །
ཞེས་གསུངས་པའི་ཕྱིར། ཞེས་ཟེར་ན། ཚད་མ་ལྡོག་པ་ཐ་དད་པ་གཉིས་སུ་ཐལ། མི་སླུ་་་
བའི་རིག་པ་ཚད་མའི་མཚན་ཉིད་ཡིན། ཕྱི་མ་ཡང་ཚད་མའི་མཚན་ཉིད་ཡིན་པ་གང་ཞིག །
དེ་གཉིས་ཀྱི་དོན་སྤྱི་མི་འདྲ་བ་སོ་སོར་ཤར་བའི་ཕྱིར། རྟགས་དང་པོ་གཉིས་དངོས། ཕྱི་མ་
དེར་ཐལ།. མི་སླུ་བའི་རིག་པ་ཡིན་ན། ཕྱི་མ་དེ་ཡིན་པས་མ་ཁྱབ་པར་བཤད་ཟིན་ཅིང་། །
འཆད་པར་ཡང་འགྱུར་བའི་ཕྱིར། ཕྱོགས་སྔ་དེ་ལ། ཁ་ཅིག ཚད་མ་ལྡོག་པ་ཐ་དད་པ་་་་
གཉིས་སུ་ཐལ། མི་སླུ་བའི་རིག་པ་ཚད་མའི་མཚན་ཉིད་ཡིན། ཅིག་ཤོས་ཀྱང་དེའི་མཚན་་
ཉིད་ཡིན་པའི་ཕྱིར། ཞེས་ཟེར། དེ་ལ་ཁོ་ན་རེ། གཞན་དོན་བསྒྲུབ་བྱ་ཡང་དག་ལྡོག་པ་ཐ་
དད་པ་གཉིས་སུ་ཐལ། ཞེས་མཚུངས་པ་འཕེན་ཞིང་། རང་ལུགས། མི་སླུ་བའི་རིག་པ་་་
ཚད་མའི་མཚན་ཉིད་མ་ཡིན་པའི་ཕྱིར་ཞེས་སྨྲ་སྟེ། དངོས་འགལ་ཁས་བླངས་པ་ཡིན་ནོ། །
ཡང་ཁ་ཅིག གཞུང་སྔ་མས་ཐ་སྙད་པའི་ཚད་མའི་མཚན་ཉིད། ཕྱི་མས་དོན་དམ་པའི་ཚད་
མའི་མཚན་ཉིད་བསྟན་ཟེར་བ་མི་རིགས་ཏེ། དེ་ལྟ་ན། དོན་དམ་པའི་ཚད་མ་ཐ་སྙད་པའི་
ཚད་མར་ཐལ་བ་དང༌། ཐ་སྙད་པའི་ཚད་མ་དོན་དམ་པའི་ཚད་མར་ཐལ་བའི་སྐྱོན་ཡོད་་་་
པའི་ཕྱིར་ཏེ། སྔ་མ་མི་སླུ་བའི་རིག་པ་དང་། ཕྱི་མ་རང་གི་གཞལ་བྱ་སྔར་མ་ཤེས་པ་གསར་
དུ་ཤེས་པའི་རིག་པ་ཡིན་པའི་ཕྱིར། མ་ཁྱབ་ན། ཁྱོད་ཀྱིས་ཁྱད་པར་ཕྱེ་བ་འཐད་པ་ཉམས།
ཡང་ཁ་ཅིག གཞུང་སྔ་མས་ཚད་མའི་མཚན་ཉིད་ཡོངས་རྫོགས་མ་བསྟན། ཕྱི་མས་ཀྱང་དེ་
ལྟར་མ་བསྟན་ཅིང་། གཉིས་ཀ་བསྡོམས་པས་དེ་ལྟར་བསྟན་པ་ཡིན། ཞེས་ཟེར། འོ་ན། །
གཞུང་སྔ་མས་ཚད་མའི་མཚན་ཉིད་མ་བསྟན་པ་དང༌། ཕྱི་མས་ཀྱང་ཚད་མའི་མཚན་ཉིད་མ་
བསྟན་པར་ཐལ། དམ་བཅའ་གང་ཞིག ཚད་མའི་མཚན་ཉིད་ཡིན་ན། ཚད་མའི་མཚན་
ཉིད་ཡོངས་རྫོགས་ཡིན་དགོས་པའི་ཕྱིར། འདོད་མི་ནུས་ཏེ། གཞུང་སྔ་མས་གསར་དུ་མི་སླུ་
བའི་ཤེས་པ་ཚད་མའི་མཚན་ཉིད་དུ་བསྟན། གཞུང་ཕྱི་མས་ཀྱང་དེ་ལྟར་བསྟན་པའི་ཕྱིར། །
དང་པོ་མ་གྲུབ་ན། དེར་ཐལ། གཞུང་སྔ་མ་ལ་གསར་དུ་ཞེས་པ་གསལ་པོར་མེད་ཀྱང་་་་་་
དགོངས་པར་གནས་པའི་ཕྱིར། རྣམ་ངེས་ཊིཀ་ཆེན་ལས། ཚད་མ་སླུ་མེད་ཅན་ཤེས་པ།
ཞེས་པར་དང་པོ་དང་། གསར་པའི་དོན་ཁོང་ན་གནས་ཀྱང་གསལ་པོར་མེད་པས་ཕྱི་མས་་་
མཚན་ཉིད་ཀྱི་ཁྱད་པར་ལ་དོགས་པ་གཅོད་པ་ཡིན་ནོ། །ཞེས་གསུངས་པའི་ཕྱིར། རྟགས་ཕྱི་
• 177 •



པ་སླ། འོ་ན། གཞུང་ཕྱེ་མ་སྨོས་པ་དོན་མེད་པར་ཐལ་ལོ། །ཞེ་ན་མ་ཁྱབ་སྟེ། གཞུང་་་་
གོང་འོག་གཉིས་ཀས་ཚད་མའི་མཚན་ཉིད་ཡོངས་རྫོགས་རེ་བསྟན་ཀྱང་། དང་པོའི་མཚན་་
བྱེད་ཀྱི་ཟུར་དུ་གསར་དུ་ཞེས་དངོས་སུ་མ་བསྟན་ཅིང༌། ཕྱི་མས་གསར་དུ་མི་སླུ་བའི་ཤེས་ང་། །
ཚད་མའི་མཚན་ཉིད་དུ་དངོས་སུ་བསྟན་པའི་ཕྱིར། ཁོ་ན་རེ། སྒྲ་གཟུང་དོན་དུ་བྱས་པ་་་་
ལས་བྱུང་བའི་ཉན་ཤེས་མངོན་སུམ་ཆོས་ཅན། རང་གི་གཞལ་བྱ་ལ་མི་སླུ་བར་ཐལ། ཚད་
པ་་ཡིན་པའི་ཕྱིར། ཁྱབ་པ་ཁས་ཞེ་ན། འདོད་པ་ཡིན་ཏེ། སྒྲ་ལས་བྱུང་བ་ཡང་། །མངོན་
པར་འདོད་པ་སྟོན་ཕྱིར་རོ། །ཞེས་འབྱུང་བ་ལས། རང་གི་གཞལ་བྱ་མངོན་པར་འདོད་པའི་
དོན་གསར་དུ་སྟོན་པ་སྟེ་རྟོགས་པའི་ཤེས་པ་ཡིན་པའི་ཕྱིར། ཁོ་ན་རེ། བསྟན་བཅོས་ཤེས་
བྱ་ཀུན་ལ་ཚད་མར་གྱུར་པས་དེ་ལས་འདོད་དོན་སྒྲུབ་པའི་ཕྱིར། ཐུབ་པ་ཚད་མའི་སྐྱེས་བུར་
སྒྲུབ་པས་ཅི་ཞིག་བྱ་ཞེ་ན། བསྟན་བཅོས་ཤེས་བྱ་ཀུན་ལ་ཚད་མར་གྱུར་པ་དེ་མི་རིགས་ཏེ། །
གླུ་བ་པོ་ཡི་བྱེད་པའི་ཡུལ། །དོན་གང་བློ་ལ་རབ་གསལ་བ། །དེ་ལ་སྒྲ་ནི་ཚད་མ་ཉིད། །
དོན་གྱི་དེ་ཉིད་རྒྱུ་ཅན་མིན། །ཞེས་འབྱུང་བ་ལས། མངོན་མཐོ་ངེས་ལེགས་སྟོན་བྱེད་ཀྱི་སྒྲ་
དེ་རང་གི་ཞེན་དོན་མངོན་མཐོ་ངེས་ལེགས་སྒྲུབ་བྱེད་ཀྱི་རྟགས་ཡང་དག་མ་ཡིན་ང་འི་ཕྱིར་ཏེ། །
དེ་མངོན་མཐོ་ངེས་ལེགས་ཀྱི་རྒྱུ་མཚན་མ་ཡིན་པའི་ཕྱིར། ཁོ་ན་རེ། སྔོ་འཛིན་མངོན་སུམ་
ཀྱི་རྗེས་སུ་སྐྱེས་པའི་སྔོན་པོ་ངེས་ཤེས་ཚད་མ་ཡིན་པར་ཐལ། དེ་མི་སླུ་བའི་ཤེས་པ་་ཡིན་པའི་
ཕྱིར་ཞེ་ན། མ་ཁྱབ་སྟེ། གཟུང་བ་འཛིན་ཕྱིར་ཀུན་རྫོབ་ནི། །མི་འདོད་ཅེས་འབྱུང་བ་ལས།
ངེས་ཤེས་དེ་རང་འདྲེན་བྱེད་ཀྱི་ཚད་མ་སྔ་མས་རྟོགས་ཟིན་རྟོགས་པའི་རིག་པ་ཡིན་གྱི།
འ སར་དུ་མི་སླུ་བའི་རིག་པ་མ་ཡིན་པའི་ ཕྱིར་ཞེས་པར་འགྱུར་བའི་ཕྱིར།
མཐའ་ཅུང་ཟད་དཔྱད་ན། ཁ་ཅིག རང་འདྲེན་བྱེད་ཀྱི་ཚད་མ་སྔ་མས་རྟོགས་ཟིན་
རྡོགས་པའི་རིག་སུ། བཅད་ཤེས་ཀྱི་མཚན་ཉིད། ཞེས་ཟེར། ཡང་ཁ་ཅིག རང་འདྲེན་
བྱེད་ཀྱི་ཚད་མ་སྔ་མས་རྟོགས་ཟིན་བྱེད་པ་ ་མ་ཉམས་པའི་དོན་ལ་བསྣན་ནས་འཛིན་ང་འི་རིག་
ཞེས་ཟེར། ཁ་ཅིག ཚད་མ་དང་བཅད་ཤེས་གང་རུང་གང་ཞིག རང་ཡིན་པའ ་ ་ ་
ང་གི་ནང་ཚན་དུ་གྱུར་པའི་ཚད་མ་ཡིན་པ་མི་སྲིད་པ། ཞེསཟེར། དང་པོ་མི་རིགས་ཏེ།
མ་མཁྱེན་སྐད་ཅིག་གཉིས་པས་མ་ངེས་པའི་ཕྱིར། གཉིས་པའང་མི་རིགས་ཏེ། དེ་སྐད་་་
ག་གཉིས་པས་མ་ངེས་པའི་ཕྱིར་ཏེ། དེ་རང་འདྲེན་བྱེད་ཀྱི་དེ་སྐད་ཅིག་དང་ངོས་བཟུང་
• | ༼3 •



ཟིན་བྱེད་པ་མ་ཉམས་པའི་དོན་ལ་བསྣན་ནས་འཛིན་པའི་རིག་པ་ཡིན་པའི་ཕྱིར། དེ་དེ་སྐད་
ཅིག་དང་པོའི་གཞལ་བྱ་རྟོགས་པའི་རིག་པ་ཡིན་པའི་ཕྱིར། གསུམ་པ་མི་རིགས་ཏེ། སྔོན་པོ་
རྟོགས་པའི་བཅད་ཤེས་ཡིན་པར་གྱུར་པའི་ཚད་མ་ཡོད་པའི་ཕྱིར་ཏེ། སྔོན་པོ་མི་རྟག་པར་་་་
རྟོགས་པའི་རྗེས་དཔག་དེ་སྔོན་པོ་རྟོགས་པའི་བཅད་ཤེས་ཡིན་པའི་ཕྱིར་ཏེ། དེ་དེ་རྟོགས་་་
པའི་ཤེས་པ་གང་ཞིག དེ་དེ་རྟོགས་པའི་ཚད་མ་མ་ཡིན་པའི་ཕྱིར། ཁོ་ན་རེ། སྔོན་པོ་མི་་
རྟག་པར་རྟོགས་པའི་རྗེས་དཔག་དེ་སྔོན་པོ་རྟོགས་པའི་བཅད་ཤེས་མ་ཡིན་ཞིང་། སྔོན་པོ་ལ་
བཅད་ཤེས་ཡིན་ནོ། །ཞེ་ན། མི་འཐད་དེ། སྔོན་པོ་ལ་བཅད་ཤེས་ཆོས་ཅན་དུ་བཟུང་ནས་
འཕངས་ན་ཉེས་པ་སོ་ན་གནས་པའི་ཕྱིར་དང༌། སྤྱིར་ཡང་ཁྱད་པར་དེ་འདྲ་དབྱེ་མི་ནུས་་་་
པའི་ཕྱིར། རང་ལུགས་ནི། རང་འདྲེན་བྱེད་ཀྱི་ཚད་མ་སྔ་མས་རྟོགས་ཟིན་རྟོགས་པའི་ཚད་
མིན་གྱི་རིག་པ། བཅད་ཤེས་ཀྱི་མཚན་ཉིད། དེ་ལ་དབྱེ་ན། མངོན་སུམ་བཅད་ཤེས་དང༌།
རྟོག་ང་་བཅད་ཤེས་གཉིས། དང་པོ་ནི། ཚུར་མཐོང་གི་རྒྱུད་ཀྱི་སྔོན་འཛིན་མངོན་སུམ་སྐད་
ཅིག་གཉིས་་ང་་ལྟ་བུ། གཉིས་པ་ནི། སྔོན་འཛིན་མངོན་སུམ་གྱི་རྗེས་སུ་སྐྱེས་པའི་སྔོན་པོ་་་་
ངེས་པའི་ངེས་ཤེས་ལྟ་བུའོ། །ཁོ་ན་རེ། ཚད་མ་ཡིན་ན། ཤེས་པ་མ་ཡིན་དགོས་པར་ཐལ།
རྟེན་བཅས་ཀྱི་མིག་དབང་ཚད་མ་ཡིན་པའི་ཕྱིར་ཏེ། དེ་ལ་བརྟེན་ནས་གཟུགས་ཐོབ་ནུས་་་་
པའི་ཕྱིར་ཞེ་ན། མི་འཐད་དེ། བློ་ནི་ཚད་མ་ཉིད། བླང་དང་དོར་བྱའི་དངོས་པོ་ཡི། །
འཇུག་ལ་དེ་གཙོ་ཡིན་ཕྱིར་དང་། །ཡུལ་རྣམ་ཅན་ནི་ཐ་དད་པས། །བློ་ཡི་རྟོགས་པོ་ཐ་དད་
ཕྱིར། །དེ་ཡོད་ན་འདི་ཡོད་ཕྱིར་རོ། །ཞེས་གསུངས་པ་ཉིད་ཀྱིས་རང་ཡུལ་གྱི་རྣམ་པ་ཤར་
བའི་སྒོ་ནས་གསར་དུ་མི་སླུ་བའི་བློ་ཁོ་ན་ཚད་མ་ཡིན་གྱི། རྟེན་བཅས་ཀྱི་མིག་དབང་ཚད་མ་
མ་ཡིན་པའི་ཕྱིར་ཏེ། རྒྱན་ལས། ཇི་ལྟར་བློ་ཚད་མ་ཡིན་ཞེ་ན། དེ་ལ་བཤད་པ་ནི། བླང་
བ་དང་དོར་བར་བྱ་བའི་ཡུལ་ལ་འཇུག་པར་ནི། ཚད་མ་ཞེས་བརྗོད་ལ། འཇུག་པ་དེ་ལ
ཡང་བློ་ཉིད་གཙོ་བོ་ཡིན་ནོ། །ཞེས་གསུངས་པའི་ཕྱིར། འོ་ན། ཚད་མ་དང་ཚད་མིན་གྱི་
རྣམ་དབྱེ་སློབ་པ་འཕགས་པའི་མཐར་ཐུག་དཔྱོད་པའི་རིག་ཤེས་ཀྱི་ངོ་བོར་ཡོད་དམ་ཞེ་ན། །
མེད་དེ། རང་ལས་རང་གི་ངོ་བོ་རྟོགས། །ཞེས་པ་ཉིད་ཀྱིས་རིགས་ཤེས་དེས་གཟུང་འཛིན་
རྫས་གཞན་གྱིས་སྟོང་པ་ཙམ་དུ་དངོས་སུ་རྟོགས་པའི་ཕྱིར། འོ་ན། ཚད་མ་དང་ཚད་མིན་
གྱི་རྣམ་དབྱེ་མེད་པར་ཐལ་ལོ། །ཞེ་ན་མ་ཁྱབ་སྟེ། ཐ་སྙད་ལས་ནི་ཚད་མ་ཉིད། །ཅེས་་་་
• 179 •



ས
གསུངས་པ་ལས་རྣམ་དབྱེ་དེ་ཐ་སྙད་དཔྱོད་བྱེད་ཀྱི་ཚད་མའི་གཞལ་བྱ་ཡིན་པའི་ཕྱིར། རྒྱན་
ལས། འདིར་སྨྲས་པ། རང་ལས་རང་གི་ངོ་བོ་རྟོགས། རང་ལས་ནི་རང་གི་ངོ་བོ་རྟོགས་ཀྱི།
གཞན་གྱི་ངོ་བོ་ནི་མ་ཡིན་ནོ། །ཞེས་དང༌། འོ་ན་ཇི་ལྟར་ཚད་མ་དང་ཚད་མིན་གྱི་རྣམ་པར་
དབྱེ་བར་རྣམ་པར་གཞག་ཅེས་ན། ཐ་སྙད་ལས་ནི་ཚད་མ་ཉིད། འདི་ནི་ཐ་སྙད་པ་ཡིན་ནོ་
ཞེས་བསྟན་ཏོ། །ཞེས་གསུངས། ལྷ་ཤཱཀ་ལྟར་ན། ཚད་མ་སླུ་མེད་ཅན་ཤེས་པ། །ཞེས་་་
པར། སྔོ་འཛིན་མངོན་སུམ་མཚན་གཞི། ཚད་མ་ཡིན་པར་མཚོན། གསར་དུ་མི་སླུ་བའི་
ཤེས་པ་ཡིན་པ་ཞེས་བསྟན་པ་ལ། ཁོ་ན་རེ། སྔོ་འཛིན་མངོན་སུམ་ཤེས་པར་གྲུབ་བྱེད་ཀྱི་་་
ཚད་མ་དང་། ཚད་མར་གྲུབ་བྱེད་ཀྱི་ཚད་མ་གང་ཞེ་ན། ཞེས་ཏེ། ལྷར། འོ་ན་གལ་ཏེ་་
ཁྱོད་ཅག་གི་ཚད་མ་ཉིད་ཇི་ལྟར་འགྲུབ་པ་ཡིན་ཞེ་ན། ཞེས་གསུངས། དེ་ཆོས་ཅན། ཁྱོད་
ཤེས་པར་གྲུབ་བྱེད་ཀྱི་ཚད་མ་ཡོད་དེ། རང་ལས་རང་གི་ངོ་བོ་རྟོགས། །ཞེས་གསུངས་པ་་་
ལས། ཁྱོད་རང་མྱོང་རང་རིག་མངོན་སུམ་གྱིས་ཤེས་པར་གྲུབ་པར་བྱེད་པའི་ཕྱིར་ཏེ། ལྷར། །
ཁོ་བོ་ཅག་ནི་རང་ལས་རང་ནི་ངོ་བོ་རྟོགས། རང་རིག་པ་ལས་ཚད་མ་ཞེས་བྱ་ཡི། ཤེས་པ་
དེ་ནི་ཤེས་པ་ཡོད་པ་ཉིད་འགྲུབ་པ་ཡིན་གྱི། ཚད་མ་ཉིད་ནི་མ་ཡིན་ནོ། །ཞེས་གསུངས། །
ཁོ་ན་རེ། སྔོན་འཛིན་མངོན་སུམ་ཉམས་སུ་མྱོང་བའི་རང་རིག་མངོན་སུམ་གྱིས་སྔོ་འཛིན་་་
མངོན་སུམ་ཚད་མ་ཡིན་པ་དང་། དེ་ཤེས་པ་ཡིན་པ་གཉིས་བཟུང་བར་མཚུངས་པར་ཐལ། །
དེས་དེ་ཤེས་ཡིན་པ་ནི་བཟུང་། དེ་ཤེས་པ་ཡིན་པ་དང་། དེ་ཚད་མ་ཡིན་པ་གཉིས་གྲུབ་་་
བདེ་རྫས་ཐ་དད་མེད་པའི་ཕྱིར། ཞེས་ཏེ། ལྷར། གལ་ཏེ་ཤེས་པ་ཡོད་པ་ཉིད་ལ་ཐ་དད་
པ་མེད་པའི་ཕྱིར་ཚད་མ་ཉིད་ཀྱང་བཟུང་བ་ཉིད་ཡིན་ནོ། །ཞེ་ན་ཞེས་གསུངས། འོ་ན་རང་
རིག་མངོན་སུམ་དེས་དེ་ཤེས་པ་ཡིན་པ་དང་དེ་ཚད་མ་ཡིན་པ་གཉིས་ལ་ངེས་ཤེས་འདྲེན་པར་
མཚུངས་པར་ཐལ། འདོད་པ་དེའི་ཕྱིར་ན། མ་ཁྱབ་སྟེ། རང་རིག་མངོན་སུམ་དེ་སྔོན་་་་་
འཛིན་མངོན་སུམ་ཤེས་པ་ཡིན་པའི་ཆ་ལ་གོམས་པ་ཤས་ཆེ་བའི་སྟོབས་ཀྱིས་ངེས་ཤེས་འདྲེན་་
ནུས་པ་ཡིན། དེ་ཚད་མ་ཡིན་པའི་ཆ་ལ་དེ་ལྟར་མ་ཡིན་པའི་ཕྱིར་ཏེ། ལྷར། མཐོང་བ་ལ་
ཁྱད་པར་མེད་ན་ཡང་རྣམ་པ་གང་དོན་དུ་གཉེར་བ་དང་། གོམས་པ་དང་སྐབས་ལ་སོགས་་
པ་ངེས་པའི་རྒྱུ་མཚན་ཡོད་ན་དེ་ངེས་པ་ཡིན་གྱི་གཞན་ཆོད་པ་ནི་མ་ཡིན་ནོ། །ཞེས་དང་།
ཤཱར། གལ་ཏེ་བཟུང་བར་མཚུངས་པ་འགའ་ཞིག་ལ་ངེས་པའི་རྒྱུ་ཡང་ཅི་ཞིག་ཡིན་ཞེ་ན།
• 180 •



མཐོང་བ་ལ་ཁྱད་པར་མེད་ན་ཡང༌། ཞེས་བྱ་བ་ལ་སོགས་པ་སྨོས་ཏེ། ཞེས་གསུངས། སྔོ་་
འཛིན་མངོན་སུམ་ཆོས་ཅན། ཁྱོད་ཚད་མར་གྲུབ་བྱེད་ཀྱི་ཚད་མ་ཡོད་དེ། ཐ་སྙད་ལས་ནི་
ཚད་མ་ཉིད། །ཅེས་གསུངས་པ་ལས། ཁྱོད་ཚད་མ་ཡིན་པའི་ཆ་དེ་དུས་ཕྱིས་འབྱུང་གི་དོན་
བྱེད་སྣང་ཅན་གྱི་ཐ་སྙད་པའི་ཚད་མས་རྟོགས་པའི་ཕྱིར་ཏེ། ལྷར། འོ་ན། ཚད་མ་ཉིད་་་
ངེས་པར་བྱ་ཞེ་ན། ཐ་སྙད་ཀྱིས་ནི་ཚད་མ་ཉིད། དུས་ཕྱིས་འབྱུང་ཅན་གྱི་ཤེས་པར་ཞེས་་་
དང་། ཐ་སྙད་ཀྱིས་ནི་ཚད་མ་ཉིད་འཇུག་པ་ལ་སྔར་ཞེས་བྱ་བར་རྟོགས་པར་བྱའོ། །ཞེས་་
གསུངས། འགྲེལ་ཚིག་འདི་རྣམས་ཀྱིས་གཞུང་རྐང་པ་གཉིས་པོ་འཆད་ཚུལ་ལ་བརྟེན་ནས།
ཁ་ཅིག ལྷ་ཤཱཀ་གཉིས་རང་ངེས་གཞན་ངེས་ཀྱི་ཐ་སྙད་པའི་ཚད་མ་མི་བཞེད་ཅེས་ཟེར་བ་མི་
རིགས་ཏེ། ཤཱར། དེ་བས་ན། འདི་ལྟར་མངོན་སུམ་ནི་རང་དང་གཞན་ལས་ཚད་མ་ཡིན་
ལ། རྗེས་སུ་དཔག་པ་ནི་རང་ཉིད་ལས་ཡིན་ནོ་ཞེས་བྱ་བར་གནས་སོ། །ཞེས་གསུངས།
ཆོས་མཆོག་གི་འཐད་ལྡན་ཆེ་བར། དོན་ཐོབ་བཤད་པ་ལྟར་ན། ཁོ་ན་རེ། ཚད་མ་ཡིན་ན།
རང་གི་གཞལ་བྱའི་བདག་ཉིད་མཐར་ཐུག་པ་ཡུལ་སྟེང་དུ་གནས་པ་མེད་པར་རང་ཉིད་མི་
འབྱུང་བ་ཡིན་དགོས་པར་ཐལ། ཚད་མ་ཡིན་ན། མི་སླུ་བའི་ཤེས་པ་ཡིན་དགོས། མི་སླུ་་་
བའི་ཤེས་པ་ཡིན་ན། དེ་ཡིན་དགོས་པའི་ཕྱིར། འདོད་ན། ཚད་མ་ཡིན་ན། རང་གི་་་་
གཞལ་བྱ་མཐར་ཐུག་པ་ཡུལ་སྟེང་དུ་གནས་པ་མེད་པར་རང་ཉིད་མི་འབྱུང་བ་ལ་ངེས་པ་རང་
སྟོབས་ཀྱིས་འདྲེན་མི་ནུས་པར་ཕྱིས་འབྱུང་ཐ་སྙད་པའི་ཚད་མ་གཞན་ལ་བརྟེན་ནས་ངེས་པ་་
འདྲེན་དགོས་པས་ཁྱབ་བམ། ངེས་པ་རང་སྟོབས་ཀྱིས་འདྲེན་ནུས་པས་ཁྱབ་ཅེ་ན། སྔ་མ་ལ་
མ་ཁྱབ་སྟེ། རང་ལས་རང་གི་ངོ་བོ་རྟོགས། །ཞེས་འབྱུང་བ་ལས། རང་གི་གཞལ་བྱའི་་་་་
བདག་ཉིད་མཐར་ཐུག་པ་ཡུལ་སྟེང་དུ་གནས་པ་མེད་པར་རང་ཉིད་མི་འབྱུང་བ་ལ་ངེས་པ་
རང་སྟོབས་ཀྱིས་འདྲེན་ནུས་པའི་གསར་དུ་མི་སླུ་བའི་ཤེས་པ་ཡོད་པའི་ཕྱིར། ཕྱི་མ་ལ་ཡང་་་
མ་ཁྱབ་སྟེ། ཐ་སྙད་ལས་ནི་ཚད་མ་ཉིད། །ཅེས་འབྱུང་བ་ལས། དེ་ལ་ངེས་པ་རང་སྟོབས་
ཀྱིས་འདྲེན་མི་ནུས་པའི་གསར་དུ་མི་སླུ་བའི་ཤེས་པ་ཡོད་པའི་ཕྱིར། །
སྐབས་འདིར་མཐའ་ཅུང་ཟད་དཔྱད་ན། ཁ་ཅིག ཚད་མ་གང་ཞིག རང་གི་་་་་
གཞལ་བྱ་ལ་ངེས་པ་རང་སྟོབས་ཀྱིས་འདྲེན་ནུས་པ། རང་ངེས་ཀྱི་ཚད་མའི་མཚན་ཉིད། དེ་
གང་ཞིག རང་གི་སོགས་དེ་མི་ནུས་པར་སོགས། གཞན་ངེས་ཀྱི་ཚད་མའི་མཚན་ཉིད་ཡིན།
• 181 •



ཞེས་ཟེར། འདི་འགོག་པ་ལ། རྣམ་བཤད་དུ། ངེས་བྱེད་ཀྱི་ཚད་མ་ཕྱི་མ་བཅད་ཤེས་སུ་་་
ཐལ་བ་དང་། ཚད་མ་སྔ་མས་ཀྱང་རང་གི་ཡུལ་གྱི་ཆ་གང་ལ་ཡང་རང་སྟོབས་ཀྱིས་ངེས་པ་མི་
འདྲེན་ན་ཐེ་ཚོམ་རྐྱང་པ་ཅན་དུ་འགྱུར་ལ། དེ་ལྟ་ན། དོགས་པ་ཅུང་ཟད་ཀྱང་མི་གཅོད་པ་
ཚད་མར་མི་རུང་བའི་ཕྱིར་རོ། །ཞེས་གསུངས། དོན་ནི། འོ་ན། དོན་ལ་མེའི་ཁ་དོག་་་་
ཡིན་ཞིང་རྟོག་པས་མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་
པ་འཛིན་པའི་དབང་པོའི་མངོན་སུམ་དེ། དོན་ལ་མེའི་ཁ་དོག་ཏུ་གྱུར་པའི་རྒྱང་རིང་པོའི་ཁ་
དོག་དམར་འབར་བ་མེའི་ཁ་དོག་ཡིན་པ་ལ་ངེས་པ་རང་སྟོབས་ཀྱིས་འདྲེན་ནུས་ཡིན་ནམ། །
ཁ་དོག་དམར་འབར་བ་ལ་ངེས་པ་རང་སྟོབས་ཀྱིས་འདྲེན་ནུས་པ་ཡིན་ནམ། རང་ཡུལ་གང་
ལ་ཡང་ངེས་པ་རང་སྟོབས་ཀྱིས་འདྲེན་མི་ནུས་པ་ཡིན། དང་པོ་ལྟར་ན་དོན་ལ་མེའི་ཁ་དོག་
ཏུ་གྱུར་པའི་རྒྱང་རིང་པོའི་ཁ་དོག་དམར་འབར་བ་མེའི་ཁ་དོག་རྟོགས་པའི་དབང་པོའི་མངོན་
སུམ་དེ་བཅད་ཤེས་སུ་ཐལ། དམ་བཅའ་དེའི་ཕྱིར། གཉིས་པ་ལྟར་ན། དེ་འདྲའི་དབང་་
པོའི་མངོན་སུམ་རང་ངེས་ཀྱི་ཚད་མར་ཐལ། དེ་ཚད་མ་གང་ཞིག རང་གི་གཞལ་བྱ་ལ་ངེས་
པ་རང་སྟོབས་ཀྱིས་འདྲེན་ནུས་ཡིན་པའི་ཕྱིར། ཕྱི་མ་དེར་ཐལ། ཁ་དོག་དམར་འབར་བ་ལ་
ཡང་དེའི་ཕྱིར། གསུམ་པ་ལྟར་ན། དེ་ཆོས་ཅན། རང་ཡུལ་ལ་དོགས་པ་གཅོད་བྱེད་མ་་་
ཡིན་པར་ཐལ་ལོ། །འདོད་ན། ཚད་མ་མ་ཡིན་པར་ཐལ་ལོ། །ཞེས་པའོ། ཁ་ཅིག ཚད་
མ་གང་ཞིག རང་ཉིད་ལ་ངེས་པ་རང་སྟོབས་ཀྱིས་འདྲེན་ནུས་པ། རང་ངེས་ཀྱི་ཚད་མའི་
མཚན་ཉིད། དེ་གང་ཞིག དེ་མི་ནུས་པར་ཕྱིས་འབྱུང་ཐ་སྙད་པའི་ཚད་མ་གཞན་ལ་བརྟེན་
ནས་ངེས་པ། གཞན་ངེས་ཀྱི་ཚད་མའི་མཚན་ཉིད། ཅེས་ཟེར་ན། དང་པོ་ལ། ཚུར་་་་་
མཐོང་གི་རྒྱུད་ཀྱི་སྔོན་འཛིན་མངོན་སུམ་ཆོས་ཅན། རང་ཉིད་ལ་ངེས་པ་རང་སྟོབས་ཀྱིས་་་
འདྲེན་ནུས་ཡིན་པར་ཐལ། མཚོན་བྱ་དེའི་ཕྱིར། མ་གྲུབ་ན། དེར་ཐལ། ཚད་མ་གང་
ཞིག རང་གི་གཞལ་བྱའི་སོགས་འདྲེན་ནུས་པའི་ཕྱིར། ཕྱི་མ་དེར་ཐལ། སྔོན་པོ་རང་གི་་
གཞལ་བྱའི་བདག་ཉིད་མཐར་ཐུག་པ་ཡིན་པ་གང་ཞིག སྔོན་པོ་མེད་པར་རང་ཉིད་མི་་་་
འབྱུང་བ་ལ་ངེས་པ་རང་སྟོབས་ཀྱིས་འདྲེན་ནུས་པའི་ཕྱིར། རྩ་བར་འདོད་ན། དེ་ཆོས་ཅན།
ཚུར་མཐོང་གི་རྒྱུད་ཀྱི་སྔོ་འཛིན་མངོན་སུམ་ལ་ངེས་པ་རང་སྟོབས་ཀྱིས་འདྲེན་མི་ནུས་པར་ཐལ།
དེ་ཁྱོད་ཀྱི་གཞལ་བྱ་མ་ཡིན་པའི་ཕྱིར། ཡང་ཁ་ཅིག ཚད་མ་གང་ཞིག རང་མྱོང་རང་་་་་
， 182 •



རིག་མངོན་སུམ་གྱིས་རང་སྟོབས་ཀྱིས་ངེས་པ་འདྲེན་ནུས་པ་རང་ངེས་ཀྱི་ཚད་མའི་མཚན་ཉིད།
ཚད་མ་གང་ཞིག དེ་མི་ནུས་པར་ཕྱིས་འབྱུང་ཐ་སྙད་པའི་ཚད་མ་གཞན་ལ་བརྟེན་ནས་ངེས་
པ་འདྲེན་དགོས་པ། གཞན་ངེས་ཀྱི་ཚད་མའི་མཚན་ཉིད་ཅེས་ཟེར། ཡང་ཁ་ཅིག རང་་་་
ཉིད་ཚད་མ་ཡིན་པའི་ཆ་ལ་ངེས་པ་རང་སྟོབས་ཀྱིས་འདྲེན་ནུས་དང་། དེ་མི་ནུས་པར་ཕྱིས་
འབྱུང་སོགས་འདྲེན་དགོས་པ་ཞེས་ཟེར། དང་པོ་མི་འཐད་དེ། ཚད་མ་ཡིན་ན། རང་་་་
མྱོང་རང་རིག་མངོན་སུམ་གྱིས་རང་སྟོབས་ཀྱིས་ངེས་པ་འདྲེན་ནུས་པས་ཁྱབ་པའི་ཕྱིར་ཏེ།
ཚད་མ་ཡིན་ན། རང་མྱོང་རང་རིག་མངོན་སུམ་གྱིས་རང་སྟོབས་ཀྱིས་རྟོགས་དགོས་པའི་ཕྱིར།
མཚན་ཉིད་ཕྱི་མ་མི་འཐད་དེ། རྗེས་སུ་དཔག་པའི་ཚད་མ་ཡིན་ན། རང་ངེས་ཀྱི་ཚད་མ་་་
ཡིན་དགོས་པ་གང་ཞིག རྒྱང་འཕེན་གྱི་རྒྱུད་ཀྱི་རྗེས་དཔག་དེ་རྒྱང་འཕེན་གྱི་རྒྱུད་ཀྱི་རྗེས་་་
དཔག་ཚད་མ་ཡིན་པའི་ཆ་ལ་ངེས་པ་རང་སྟོབས་ཀྱིས་འདྲེན་ནུས་མ་ཡིན་པའི་ཕྱིར་ཏེ། དེས་
དེ་ཚད་མར་མི་རྟོགས་པའི་ཕྱིར་ཏེ། རྒྱང་འཕེན་དེ་རྗེས་དཔག་ཚད་མ་མ་ཡིན་པར་བདེན་་་
ཞེན་གྱིས་འདོད་པའི་རྒོལ་བ་ཡིན་པའི་ཕྱིར། ཁོ་ན་རེ། རྒྱང་འཕེན་ཆོས་ཅན། རང་རྒྱུད་
ཀྱི་རྗེས་དཔག་ཚད་མར་རྟོགས་པའི་གང་ཟག་ཡིན་པར་ཐལ། རང་རྒྱུད་ཀྱི་རྗེས་དཔག་ཚད་
མར་སྒྲུབ་པའི་བསྒྲུབ་བྱ་རྟོགས་པའི་གང་ཟག་ཡིན་པའི་ཕྱིར་ཏེ། རང་རྒྱུད་ཀྱི་རྗེས་དཔག་་་
ཚད་མ་རྟོགས་པའི་གང་ཟག་གང་ཞིག རང་རྒྱུད་ཀྱི་རྗེས་དཔག་ཚད་མ་དེ་སྒྲུབ་ཀྱི་བསྒྲུབ་བྱ་
ཡང་དག་ཡིན་པའི་ཕྱིར། དང་པོ་དེར་ཐལ། རང་རྒྱུད་ཀྱི་རྗེས་དཔག་ཚད་མ་ཉམས་སུ་མྱོང་
བའི་རང་རིག་མངོན་སུམ་གྱིས་རང་རྒྱུད་ཀྱི་རྗེས་དཔག་ཚད་མ་རྟོགས་པ་གང་ཞིག གང་་་་་
ཟག་ཡིན་པའི་ཕྱིར། དང་པོ་མ་གྲུབ་ན། རྒྱང་འཕེན་གྱི་རྒྱུད་ཀྱི་རྗེས་དཔག་ཚད་མ་ཆོས་ཅན།
རང་མྱོང་རང་རིག་མངོན་སུམ་གྱིས་རྟོགས་པར་ཐལ། ཚད་མ་ཡིན་པའི་ཕྱིར། ཞེ་ན།
ཐལ་འགྱུར་གཉིས་པ་ལ་མ་ཁྱབ་པ་འམ། ཕྱི་མའི་ཆོས་ཅན་ལ་ལན་གདབ་པ་གང་ལེགས་་་་་
བསམ་པར་བྱ་བ་ཡིན་ནོ། །གཞན་ཡང་། གོང་གི་མཚན་ཉིད་དེ་མི་འཐད་དེ། ཚུར་མཐོང་
གི་རྒྱུད་ཀྱི་སྔོ་འཛིན་མངོན་སུམ་དེ་རང་ཉིད་ཚད་མ་ཡིན་པའི་ཆ་ལ་ངེས་པ་རང་སྟོབས་ཀྱིས་་་
འདྲེན་ནུས་མ་ཡིན་པའི་ཕྱིར། དེས་དེ་ཚད་མར་མ་རྟོགས་ཤིང༌། དེ་ཉམས་སུ་མྱོང་བའི་་་་
རང་རིག་མངོན་སུམ་གྱིས་ཀྱང་དེ་ཚད་མར་མི་རྟོགས་པའི་ཕྱིར། ཕྱི་མ་དེར་ཐལ། ལྷར། །
ཚད་མ་ཉིད་ནི་མ་ཡིན་ནོ། །ཞེས་སྔར་དྲངས་པས་གྲུབ་པའི་ཕྱིར། མཚན་གཞི་ལ་དཔྱད་པ་
• 183 •



ལ། ཁ་ཅིག དོན་ལ་མེ་ཡིན་ཞིང་། རྟོག་པས་མེ་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་་་་་
པོའི་ཁ་དོག་དམར་ལམ་པ་འཛིན་པའི་དབང་མངོན་དེ། གཞན་ངེས་ཀྱི་ཚད་མ་ཡིན། ཞེས་
ཟེར་བ་མི་རིགས་ཏེ། མེའི་ཁ་དོག་མེ་མ་ཡིན་པའི་ཕྱིར་ཏེ། ཁ་དོག་ཡིན་ན་གཟུགས་ཀྱི་སྐྱེ་
མཆེད་ཡིན་དགོས། མེ་ཡིན་ན། རེག་བྱའི་སྐྱེ་མཆེད་ཡིན་དགོས་པའི་ཕྱིར། ཕྱི་མ་དེར་ཐལ།
དེ་ཡིན་ན་ཚ་ཞིང་བསྲེག་པ་ཡིན་དགོས་པའི་ཕྱིར་ཏེ། དཔེར་ན་བསྲེག་པར་བྱེད་མིན་ཕྱིར། །
མེ་མ་ཡིན་ཞེས་བྱ་བ་བཞིན། ཞེས་གསུངས་པའི་ཕྱིར། ཁ་ཅིག དོན་ལ་མེའི་ཁ་དོག་ཡིན་
ཞིང་། རྟོག་པས་མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་
པ་འཛིན་པའི་དབང་པོའི་མངོན་སུམ་དེ། དོན་ལ་མེའི་ཁ་དོག་ཏུ་གྱུར་པའི་རྒྱང་རིང་པོའི་ཁ་
དོག་དམར་ལམ་པ་མེའི་ཁ་དོག་ཡིན་པ་ལ་གཞན་ངེས་ཀྱི་ཚད་མ་ཡིན། ཞེས་ཟེར་བ་མི་་་་་
རིགས་ཏེ། དེ་དེ་ལ་ཚད་མ་མ་ཡིན་པའི་ཕྱིར་དང་། གྲངས་ཅན་གྱི་རྒྱུད་ཀྱི་སྒྲ་འཛིན་མངོན་
སུམ་སྒྲ་མི་རྟག་པ་ལ་སྣང་ལ་མ་ངེས་ཀྱི་ཚད་མ་མ་ཡིན་པའི་ཕྱིར། དང་པོ་དེར་ཐལ། དེས་
དེ་མ་རྟོག་པའི་ཕྱིར། གཉིས་པ་དེར་ཐལ། སྣང་ལ་མ་ངེས་ཀྱི་ཚད་མ་མེད་པའི་ཕྱིར་ཏེ།
སྣང་ལ་མ་ངེས་ཡིན་ན་རང་གི་གཞལ་བྱ་ལ་སྒྲོ་འདོགས་གསར་དུ་གཅོད་བྱེད་མ་ཡིན་དགོས།
ཚད་མ་ཡིན་ན། དེ་ཡིན་དགོས་པའི་ཕྱིར་ཏེ། རྣམ་ངེས་ལས། འདི་དག་གི་དོན་ཡོངས་སུ་
བཅད་ནས་འཇུག་པས་ན། དོན་བྱ་བ་ལ་སླུ་བ་མེད་པའི་ཕྱིར། ཞེས་གསུངས། དེ་ལ་ཁོ་ན་
རེ། དེ་འདྲའི་དབང་མངོན་ཆོས་ཅན། དོན་ལ་མེའི་ཁ་དོག་དམར་འབར་བ་མེའི་ཁ་དོག་
ཡིན་པ་ལ་གཞན་ངེས་ཀྱི་ཚད་མ་ཡིན་པར་ཐལ། དེ་ལ་གཞན་ངེས་གང་ཞིག ཚད་མ་ཡིན་
པའི་ཕྱིར་ཞེ་ན། འོ་ན། གྲོངས་ཅན་གྱི་རྒྱུད་ཀྱི་སྒྲ་འཛིན་མངོན་སུམ་ཆོས་ཅན། སྒྲ་མི་རྟག་
པ་ལ་སྣང་ལ་མ་ངེས་ཀྱི་ཚད་མ་ཡིན་པར་ཐལ། དེ་ལ་སྣང་ལ་མ་ངེས་གང་ཞིག ཚད་མ་ཡིན་
པའི་ཕྱིར། ཁྱབ་པ་ཁས། ཡང་ཁ་ཅིག དེ་འདྲའི་དབང་མངོན་དེ་ཁ་དོག་དམར་འབར་བ་
མེ་ཡིན་པ་ལ་གཞན་ངེས་ཀྱི་ཚད་མ་ཡིན། ཞེས་ཟེར། ཡང་ཁ་ཅིག དམར་འབར་བ་མེའི་
ཁ་དོག་ཡིན་པ་ལ་གཞན་ངེས་ཀྱི་ཚད་མ་ཡིན། ཞེས་ཟེར། ཁ་ཅིག དེ་འདྲའི་དབང་་་་་
མངོན་གཞན་ངེས་ཀྱི་ཚད་མར་སོང་བའི་གཞལ་བྱ་མེད་ཅེས་ཟེར། དང་པོ་གཉིས་མི་འཐད་
དེ། ཁ་དོག་དམར་འབར་བ་མེ་དང་ཁ་དོག་གང་ཡང་མ་ཡིན་པའི་ཕྱིར། གསུམ་པ་མི་་་་་
རིགས་ཏེ། སྤྱིར་རང་ཉིད་གཞན་ངེས་ཀྱི་ཚད་མ་ཡིན་ན། རང་ཉིད་གཞན་ངེས་ཀྱི་ཚད་མར་
• 184 •



སོང་བའི་གཞལ་བྱ་ཡོད་དགོས་པའི་ཕྱིར་དང་། དབང་མངོན་དེ་ཁ་དོག་དམར་འབར་བ་ལ་
གཞན་ངེས་ཀྱི་ཚད་མ་ཡིན་པའི་ཕྱིར། ཕྱི་མ་དེ་མ་གྲུབ་ན། དབང་མངོན་དེ་ཆོས་ཅན། ཁ་
དོག་དམར་འབར་བ་ལ་གཞན་ངེས་ཀྱི་ཚད་མ་ཡིན་པར་ཐལ། ཁྱོད་དེ་ལ་ཚད་མ་གང་ཞིག
ཁ་དོག་དམར་འབར་བ་དེ་ཁྱོད་ཀྱི་གཞལ་བྱ་ཡིན། དེ་ཁྱོད་ཀྱི་གཞལ་བྱའི་བདག་ཉིད་མཐར་
ཐུག་པ་མ་ཡིན། དོན་ལ་མེའི་ཁ་དོག་ཏུ་གྱུར་པའི་རྒྱང་རིང་པོའི་ཁ་དོག་དམར་འབར་བ་་་་
མེའི་ཁ་དོག་ཡིན་པ་དེ་ཁྱོད་ཀྱི་གཞལ་བྱ་མ་ཡིན་ཞིང༌། ཁྱོད་ཀྱི་གཞལ་བྱའི་བདག་ཉིད་་་་་་
མཐར་ཐུག་པ་ཡིན་པ་གང་ཞིག དེ་ཡུལ་སྟེང་དུ་གནས་པ་མེད་པར་ཁྱོད་མི་འབྱུང་བ་ལ་ཁྱོད་
ཀྱིས་ངེས་པ་རང་སྟོབས་ཀྱིས་འདྲེན་མི་ནུས་པར་ཕྱིས་འབྱུང་ཐ་སྙད་པའི་ཚད་མ་གཞན་ལ་་་་
བརྟེན་ནས་ངེས་པ་འདྲེན་དགོས་པའི་ཕྱིར། ཁྱབ་སྟེ། འཐད་ལྡན་ཆེ་བ་ལས། རང་གི་ངོ་
བོ་ལས་དོན་མེད་ན་མི་འབྱུང་བར་གྲུབ་བོ། །ཞེས་དང་། ཤིང་ཤ་པ་ཉིད་ཀྱི་ཁྱད་པར་མེད་
ན་མི་འབྱུང་བར་ངེས་པ་ནི་གཞན་ལས་ངེས་ཡིན་ནོ། །ཞེས་གསུངས་པའི་ཕྱིར། གཞན་ཡང༌།
དེ་འདྲའི་དབང་མངོན་ཆོས་ཅན། ཁྱོད་ཁ་དོག་དམར་འབར་བ་ལ་གཞན་ངེས་ཀྱི་ཚད་མ་་་
ཡིན་པར་ཐལ། དེ་ལ་རང་ངེས་ཀྱི་ཚད་མ་དང་། དེ་ལ་གཞན་ངེས་ཀྱི་ཚད་མ་གང་རུང་གང་
ཞིག དང་པོ་མ་ཡིན་པའི་ཕྱིར། ཕྱི་མ་མ་གྲུབ་ན། དེ་ཆོས་ཅན། ཁ་དོག་དམར་འབར་
བ་རྟོགས་པའི་རང་ངེས་ཀྱི་ཚད་མ་ཡིན་པར་ཐལ། དེ་རྟོགས་པའི་རང་ངེས་ཀྱི་ཚད་མ་དང་།
དེ་རྟོགས་པའི་གཞན་ངེས་ཀྱི་ཚད་མ་གང་རུང་གང་ཞིག ཕྱི་མ་མ་ཡིན་པའི་ཕྱིར། ཕྱི་མ་མ་
གྲུབ་ན་སོང་། ཆོས་དེ་ལ་ཚད་མ་ཡིན་ན། ཆོས་དེ་རྟོགས་པའི་ཚད་མ་ཡིན་མི་དགོས་པར་་
ཐལ། ཆོས་དེ་ལ་རང་ངེས་ཀྱི་ཚད་མ་ཡིན་ན། ཆོས་དེ་རྟོགས་པའི་རང་ངེས་ཀྱི་ཚད་མ་ཡིན་
མི་དགོས་པའི་ཕྱིར། མ་གྲུབ་ན། དེ་འདྲའི་དབང་མངོན་ཆོས་ཅན། ཁ་དོག་དམར་འབར་
བ་རྟོགས་པའི་གཞན་ངེས་ཀྱི་ཚད་མ་མ་ཡིན་པར་ཐལ། དེ་རྟོགས་པའི་རང་ལས་ངེས་ཀྱི་ཚད་
མ་ཡིན་པའི་ཕྱིར། མ་གྲུབ་ན། དེར་ཐལ། དེ་ལ་རང་ངེས་ཀྱི་ཚད་མ་ཡིན་པའི་ཕྱིར།
འཁོར་གསུམ། ཁོ་ན་རེ། དེ་འདྲའི་དབང་མངོན་ཆོས་ཅན། ཁ་དོག་དམར་འབར་བ་ལ་་
རང་ངེས་ཀྱི་ཚད་མ་ཡིན་པར་ཐལ། དེ་ལ་ངེས་པ་རང་སྟོབས་ཀྱིས་འདྲེན་ནུས་པའི་ཚད་མ་
ཡིན་པའི་ཕྱིར་ཟེར་ན། དེ་འདྲའི་དབང་མངོན་ཆོས་ཅན། རང་གི་གཞལ་བྱ་ལ་རང་ལས་་
ངེས་ཀྱི་ཚད་མ་ཡིན་པར་ཐལ། དེ་ལ་ངེས་པ་རང་སྟོབས་ཀྱིས་འདྲེན་ནུས་པའི་ཚད་མ་ཡིན་་
• 185 •



པའི་ཕྱིར། ཁྱབ་པ་ཁས། འདོད་ན། རང་གི་གཞལ་བྱ་རྟོགས་པའི་རང་ངེས་ཀྱི་ཚད་མ་་་་
ཡིན་པར་ཐལ། འདོད་པ་དེའི་ཕྱིར། འདོད་ན། རང་ངེས་ཀྱི་ཚད་མར་ཐལ་ལོ། །ཁོ་ན་
རེ། དེ་འདྲའི་དབང་མངོན་ཆོས་ཅན། ཁ་དོག་དམར་འབར་བ་ལ་རང་ངེས་ཀྱི་ཚད་མ་དང༌།
དོན་ལ་མེའི་ཁ་དོག་ཏུ་གྱུར་པའི་རྒྱང་རིང་པོའི་ཁ་དོག་དམར་འབར་བ་མེའི་ཁ་དོག་ཡིན་པ་ལ་
གཞན་ངེས་ཀྱི་ཚད་མ་ཡིན་པར་ཐལ། དེ་ཡོད། སྤྱིར་སྣང་བ་རང་ལས་ངེས་ཤིང་། བདེན་
པ་གཞན་ལས་ངེས་ཀྱི་ཚད་མ་ཡོད་པའི་ཕྱིར་ཏེ། སྤྱིར་རང་ལས་ངེས་ཤིང་། ཁྱད་པར་་་་་
གཞལ་ལས་ངེས་ཀྱི་ཚད་མ་ཡོད་པའི་ཕྱིར་ཟེར་ན། རྟགས་ཤིན་ཏུ་མ་གྲུབ་བོ། །ཡང་ཁོ་ན་རེ།
ཁྱོད་འཁྲུལ་པ་ཚད་མ་ཡིན་ན། ཁྱོད་འཁྲུལ་པ་ཚད་མར་སོང་བའི་གཞལ་བྱ་ཡོད་དགོས་པར་
ཐལ། གཞན་ངེས་ཀྱི་ཚད་མ་ལ་དེ་ལྟར་དགོས་པའི་ཕྱིར། རྟགས་ཁས། འདོད་ན། སྒྲ་མི་
རྟག་པར་རྟོགས་པའི་རྗེས་དཔག་ཆོས་ཅན། ཁྱོད་འཁྲུལ་པ་ཚད་མར་སོང་བའི་གཞལ་བྱ་་་་
ཡོད་པར་ཐལ། ཁྱོད་འཁྲུལ་པ་ཚད་མ་ཡིན་པའི་ཕྱིར། འདོད་ན། དེ་སྒྲ་མི་རྟག་པ་ལ་་་་་
འཁྲུལ་པ་ཚད་མ་ཡིན་པར་ཐལ། དེ་འཁྲུལ་པ་ཚད་མར་སོང་བའི་ཡུལ་ཡོད་། དེ་སྒྲ་མི་རྟག་
པའི་དོན་སྤྱི་ལ་དེ་མ་ཡིན་པའི་ཕྱིར། ཕྱི་མ་མ་གྲུབ་ན། དེ་ཆོས་ཅན། དེ་ལ་ཚད་མར་ཐལ།
དེ་ལ་འཁྲུལ་པ་ཚད་མ་ཡིན་པའི་ཕྱིར། ཁ་ཅིག འདིར་མ་ཁྱབ་ཟེར་བ་མི་རིགས་ཏེ། དེ་ལ་
འཁྲུལ་པ་གང་ཞིག ཚད་མ་ཡིན་ན། དེ་ལ་འཁྲུལ་པ་ཚད་མ་མ་ཡིན་དགོས་པའི་ཕྱིར། མ་
གྲུབ་ན། གྲངས་ཅན་གྱི་རྒྱུད་ཀྱི་སྒྲ་འཛིན་མངོན་སུམ་ཆོས་ཅན། སྒྲ་མི་རྟག་པ་ལ་སྣང་ལ་མ་
ངེས་ཀྱི་ཚད་མར་ཐལ། དེ་ལ་སྣང་ལ་མ་ངེས་གང་ཞིག ཚད་མ་ཡིན་པའི་ཕྱིར། རྣམ་པ་་་
ཀུན་ཏུ་མཚུངས་སོ། །རང་ལུགས་རྩ་བའི་ཐལ་འགྱུར་ལ་མ་ཁྱབ་བོ། །ཁ་ཅིག རྗེས་དཔག་
དེ་སྒྲ་མི་རྟག་པ་ལ་འཁྲུལ་པ་ཚད་མ་ཡིན་ཟེར་བ་མི་རིགས་ཏེ། དེ་དེ་ལ་མ་འཁྲུལ་བའི་ཚད་་
མ་ཡིན་པའི་ཕྱིར་ཏེ། དེ་དེ་རྟོགས་པའི་ཚད་མ་ཡིན་པའི་ཕྱིར། ཁོ་ན་རེ། དེ་ཆོས་ཅན། །
སྒྲ་མི་རྟག་པ་ལ་འཁྲུལ་པ་ཚད་མ་ཡིན་པར་ཐལ། དེ་ལ་རྟོག་པ་ཚད་མ་གང་ཞིག སྤྱིར་རྟོག་
པ་ཚད་མ་ཡིན་ན། འཁྲུལ་པ་ཚད་མ་ཡིན་དགོས་པའི་ཕྱིར། ཞེ་ན། འོ་ན། དེ་ཆོས་ཅན།
དེ་ལ་འཁྲུལ་ཤེས་ཡིན་པར་ཐལ། དེ་ལ་རྟོག་པ་གང་ཞིག སྤྱིར་རྟོག་པ་ཡིན་ན། འཁྲུལ་་་་
ཤེས་ཡིན་དགོས་པའི་ཕྱིར། མཚུངས་སོ། །དེར་ཐལ། དེའི་དོན་སྤྱི་སྣང་ཡུལ་དུ་བྱེད་པའི་
རྟོག་པ་ཡིན་པའི་ཕྱིར། ཁ་ཅིག སྒྲ་མི་རྟག་རྟོགས་ཀྱི་རྗེས་དཔག་དེ། རང་གི་སྣང་ཡུལ་ལ་
ས་
• 186 •



རྗེས་དཔག་ཚད་མ་དང་། རྟོག་པ་ཚད་མ་ཡིན། དེ་ལ་ཚད་མ་མ་ཡིན་ཟེར་ན། འགལ་བ་
ཁོ་ནའོ། །རིགས་གཏེར་བའི་རྗེས་འབྲངས་ཁ་ཅིག གོམས་པ་ཅན་གྱི་མངོན་སུམ། དོན་
བྱེད་སྣང་ཅན་གྱི་མངོན་སུམ། རང་རིག་མངོན་སུམ། རྗེས་དཔག་དང་བཞི་པོ་གང་རུང་
ཡིན་ན། རང་ངེས་ཀྱི་ཚད་མ་ཡིན་པས་ཁྱབ་ཟེར་བ་མི་རིགས་ཏེ། བུའི་རྒྱུད་ཀྱི་ཕའི་་་་་
གཟུགས་འཛིན་པའི་མིག་ཤེས་སྐད་ཅིག་གཉིས་པ་དང་། ཚུར་མཐོང་གི་རྒྱུད་ཀྱི་སྔོ་འཛིན་་་་
མངོན་སུམ་སྐད་ཅིག་གཉིས་པ་དང་། ཚུར་མཐོང་གི་རྒྱུད་ཀྱི་གཟུགས་འཛིན་ཡིད་མངོན་་་་
ཉམས་སུ་མྱོང་བའི་རང་རིག་མངོན་སུམ་དང་། སྒྲ་མི་རྟག་རྟོགས་ཀྱི་རྗེས་དཔག་སྐད་ཅིག་་་་
གཉིས་པ་དང་བཞི་རིམ་པ་བཞིན་གོམས་པ་ཅན་གྱི་མངོན་སུམ་སོགས་ཡིན་པ་གང་ཞིག དེ་
རྣམས་རེ་རེ་ནས་ཚད་མ་མ་ཡིན་པའི་ཕྱིར་ཏེ། གསུམ་པ་སྣང་ལ་མ་ངེས་ཡིན། དང་པོ་་
གཉིས་དང་བཞི་པ་བཅད་ཤེས་ཡིན་པའི་ཕྱིར། དང་པོ་དེར་ཐལ། རང་རིག་དེས་ཡིད་་་
མངོན་དེ་མ་རྟོགས་པའི་ཕྱིར་ཏེ། དུས་མཐའི་སྐད་ཅིག་མ་མངོན་སུམ་དུ་རྟོགས་པའི་ཚུར་་་་་
མཐོང་མེད་པའི་ཕྱིར། གཉིས་པ་དེར་ཐལ། འཐད་ལྡན་ལས། དེ་དག་གི་རྒྱུན་ཏུ་གྱུར་་་་
པའི་གྲུབ་པ་དང་བདེ་བ་ཐ་མི་དད་པ་ཕྱི་མ་རྣམས་ནི་ཚད་མ་ཡིན་པ་སྤངས་པའོ། །ཞེས་་་་
གསུངས་པའི་ཕྱིར། འགྲེལ་ཚིག་འདིས་སྔོ་འཛིན་མངོན་སུམ་སྐད་ཅིག་དང་པོ་དང་།
གཉིས་པ་ལྟ་བུ་གྲུབ་བདེ་ཐ་མི་དད་དུ་བཤད་པ་ཇི་ལྟར་ཡིན་ཞེ་ན། དེ་ནི་འདི་ཡིན་ཏེ།
གྲུབ་བདེ་གཅིག་པའི་སྒྲ་འབྲས་བུ་གཅིག་པ་ལ་ཡང་འགྲོ་ཞིང་། དེ་སྐད་ཅིག་དང་པོ་དང་་་་
གཉིས་པ་གཉིས་ཀྱིས་རང་འབྲས་སྔོན་པོ་ངེས་པའི་ངེས་ཤེས་གཅིག་ཐུན་མོང་དུ་བསྐྱེད་པས་དེ་
ལྟར་བརྗོད་པའི་ཕྱིར། ཡང་ཁ་ཅིག སྨིག་རྒྱུ་ལ་ཆུར་འཛིན་གྱི་སྒྲོ་འདོགས་དངོས་སུ་སྐྱེད་་་
བྱེད་ཀྱི་སྨིག་རྒྱུའི་ཁ་དོག་འཛིན་པ་འི་དབང་མངོན་དེ་གཞན་ངེས་ཀྱི་ཚད་མ་ཡིན་ཟེར། ཁ་་་
ཅིག ཡིད་གཟུགས་མཛེས་ལ་ལྷག་པར་ཆགས་དུས་ཀྱི་སྒྲ་འཛིན་མངོན་སུམ་གཞན་ངེས་ཀྱི་་་
ཚད་མ་ཡིན་ཟེར་ན། དང་པོ་མི་རིགས་ཏེ། དེ་ཚད་མ་མ་ཡིན་པའི་ཕྱིར་ཏེ། དེ་སྨིག་རྒྱུ་ལ་
ཆུ་འཛིན་གྱི་སྒྲོ་འདོགས་དངོས་སུ་སྐྱེད་བྱེད་ཡིན་པའི་ཕྱིར གཉིས་པ་མི་རིགས་ཏེ། དེ་སྒྲ་
ལ་ཚད་མ་མ་ཡིན་པའི་ཕྱིར་ཏེ། དེ་སྒྲ་ལ་ངེས་པ་རང་སྟོབས་ཀྱིས་འདྲེན་ནུས་མ་ཡིན་པའི་་་་
ཕྱིར། ལ་ལར་ཀུན་ཏུ་ཆགས་སེམས་ཅན། ཞེས་གསུངས་པའི་ཕྱིར། རང་ལུགས་ནི།
རྣམ་ངེས་ཊིཀ་ཆེན་ལས། གསར་དུ་མི་སླུ་བའི་ཤེས་པ་གང་ཞིག རང་གི་གཞལ་བྱའི་
• 18? •



བདག་ཉིད་ཡུལ་སྟེང་དུ་གནས་པ་མེད་ན་ཚད་མ་རང་ཉིད་མི་འབྱུང་བ་ལ་རང་སྟོབས་ཀྱིས་་་
ངེས་པ་འདྲེན་ནུས་པ་དང་ཚད་མ་གཞན་གྱིས་སྟོབས་ཀྱིས་ངེས་པ་འདྲེན་དགོས་པའོ། །ཞེས་
དང༌། རིགས་ཐིགས་ཊིཀྐར། མཚན་ཉིད་ནི། གསར་དུ་མི་སླུ་བའི་ཤེས་པ་གང་། རང་་
གི་གཞལ་བྱའི་དོན་སྣང་བ་ལྟར་དུ་གྲུབ་པ་མེད་ན་རང་ཉིད་མི་འབྱུང་བ་ལ་ཐེ་ཚོམ་འདྲེན་པ་་
གཞན་ངེས་དང་། མི་འདྲེན་པ་རང་ངེས་ཞེས་བྱའོ། །ཞེས་དང༌། རྣམ་བཤད་འདི་ལས།
དེས་ན། མི་སླུ་བའི་ཆ་རང་སྟོབས་ཀྱིས་ངེས་ན་རང་ངེས་དང༌། གཞན་སྟོབས་ཀྱིས་ངེས་ན་
གཞན་ངེས། ཞེས་གསུངས་པ་རྣམས་དགོངས་པ་གཅིག་པའི་དོན་ནི། རང་གི་གཞལ་བྱའི་་
བདག་ཉིད་མཐར་ཐུག་པ་ཡུལ་སྟེང་དུ་གནས་པ་མེད་པར་རང་ཉིད་མི་འབྱུང་བ་ལ་ངེས་པ་
རང་སྟོབས་ཀྱིས་འདྲེན་ནུས་པའི་གསར་དུ་མི་སླུ་བའི་ཤེས་པ། རང་ངེས་ཀྱི་ཚད་མའི་མཚན་
ཉིད། དཔེར་ན། སྒྲ་མི་རྟག་རྟོགས་ཀྱི་རྗེས་དཔག་ལྟ་བུ། སྒྲ་མི་རྟག་པ་དེ་རྗེས་དཔག་དེའི་
གཞལ་བྱ་དང་གཞལ་བྱའི་མཐར་ཐུག་པ་གཉིས་ཀ་ཡིན། རང་གི་གཞལ་བྱའི་མཐར་ཐུག་པ་
ཡུལ་སྟེང་དུ་གནས་པ་མེད་པར་རང་ཉིད་མི་འབྱུང་བ་ལ་ངེས་པ་རང་སྟོབས་ཀྱིས་འདྲེན་མི་་་
ནུས་པར་ཕྱིས་འབྱུང་ཐ་སྙད་པའི་ཚད་མ་གཞན་ལ་བརྟེན་ནས་ངེས་པ་འདྲེན་དགོས་པའི་་་་་
གསར་དུ་མི་སླུ་བའི་ཤེས་པ་གཞན་ངེས་ཀྱི་ཚད་མའི་མཚན་ཉིད་དང་། མཚན་གཞི་སྔར་་་་
བཤད་པ་དང་། དོན་ལ་ཤ་པ་ཡིན་ཞིང་རྟོག་པས་ཤ་པ་ཡིན་མ་ཡིན་ཐེ་ཚོམ་ཟ་དུས་ཀྱི་རྒྱང་
རིང་པོའི་ཤིང་འཛིན་དབང་པོའི་མངོན་སུམ་ལྟ་བུ་སྟེ། དེ་གཉིས་རིམ་པ་བཞིན་སྣང་བ་རང་
ངེས་ཤིང་། བདེན་པ་གཞན་ངེས་པ་དང་། སྤྱིར་རང་ངེས་ཤིང༌། ཁྱད་པར་གཞན་ངེས་ཀྱི་
མཚན་གཞི་ཡང་ཡིན་ནོ། །འོན་ཀྱང་། གཉིས་པོའི་ཐ་སྙད་དུ་ཚད་མ་ཞེས་མི་སྦྱོར་བ་བཤད་
ཟིན་ཏོ། །དེ་ལ་ཁོ་ན་རེ། གཞན་ངེས་ཀྱི་ཚད་མའི་མཚན་གཞི་དེ་མི་འཐད་པར་ཐལ། དེ་
འདྲའི་དབང་མངོན་མེད་པའི་ཕྱིར་ཏེ། དོན་ལ་མེའི་ཁ་དོག་ཡིན་ཞིང་རྟོག་པས་མེའི་ཁ་དོག་
ཡིན་མ་ཡིན་ཐེ་ཚོམ་ཟ་བ་མེད་པའི་ཕྱིར། དོན་ལ་མེའི་ཁ་དོག་ཡིན་ན། རྟོག་པས་མེའི་ཁ་་
དོག་ཏུ་ངེས་པས་ཁྱབ་པའི་ཕྱིར་ཏེ། ཡོད་ན་རྟོག་པའི་གཞལ་བྱ་ཡིན་དགོས་པའི་ཕྱིར། ཞེས་
ཟེར། དེ་ལ་ཁོ་ན་རེ། འདིའི་སྔ་མ་ལ་མ་ཁྱབ་སྟེ། འོ་ན། དོན་ལ་མེའི་ཁ་དོག་ཡིན་ཞིང་
རྟོག་པས་མེའི་ཁ་དོག་ཏུ་མ་ངེས་པ་མེད་པར་ཐལ། དོན་ལ་མེའི་ཁ་དོག་ཡིན་ན། རྟོག་པས་
མེའི་ཁ་དོག་ཏུ་ངེས་པས་ཁྱབ་པའི་ཕྱིར། ཁྱབ་པ་ཁས། ཞེས་ཟེར་བ་གཉིས་ཀ་ཞེ་འདོད་ལ་
• 1 88 •



མ་སྙོགས་པའི་བརྒལ་ལན་ཡིན་ཏེ། སྐབས་འདིའི་རྟོག་པས། མེའི་ཁ་དོག་ཡིན་པ་ཐེ་ཚོམ་ཟ་
ཞེས་པ་རྟོག་པ་རྫས་སྤྱི་མ་ལ་བྱེད་ན་དེ་ལྟར་ཡིན་ཀྱང་། དེ་མི་བྱེད་པའི་ཕྱིར་ཏེ། དེ་ཚུར་་་་
མཐོང་གི་རྟོག་པ་ཞིག་ལ་བྱེད་པ་ཡིན་པའི་ཕྱིར། ཡང་ཁོ་ན་རེ། དོན་ལ་མི་རྟག་པ་ཡིན་ཞིང་
རྟོག་པས་མི་རྟག་པ་ཡིན་མིན་ཐེ་ཚོམ་ཟ་དུས་ཀྱི་སྒྲ་འཛིན་མངོན་སུམ་གཞན་ངེས་ཀྱི་ཚད་མ་་་
ཡིན་པར་ཐལ། སྔར་གྱི་གཞན་ངེས་ཀྱི་ཚད་མའི་མཚན་ཉིད་འཐད་པའི་ཕྱིར། རྟགས་ཁས།
འདོད་མི་ནུས་ཏེ། སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གི་རྒྱུད་ཀྱི་སྒྲ་འཛིན་མངོན་་་་
སུམ་དེ་མ་ཡིན་པའི་ཕྱིར་ཏེ། དེ་རང་ངེས་ཀྱི་ཚད་མ་ཡིན་པའི་ཕྱིར་ཏེ། དེ་སྒྲ་ལ་རང་ངེས་
ཀྱི་ཚད་མ་ཡིན་པའི་ཕྱིར་ཏེ། སྒྲ་དེའི་གཞལ་བྱ་དང་། གཞལ་བྱའི་མཐར་ཐུག་པ་གཉིས་ཀ་
ཡིན། སྒྲ་ཡུལ་སྟེང་དུ་གནས་པ་མེད་པར་མངོན་སུམ་དེ་མི་འབྱུང་བ་ལ་མངོན་སུམ་དེས་ངེས་
པ་རང་སྟོབས་ཀྱིས་འདྲེན་ནུས་པའི་ཕྱིར་ཞེ་ན། ཐལ་འགྱུར་དང་པོ་ལ་མ་ཁྱབ་བོ། །ཡང་ཁོ་
ན་རེ། དོན་ལ་མེའི་ཁ་དོག་ཡིན་ཞིང་རྟོག་པས་མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་
རིང་པོའི་ཁ་དོག་དམར་འབར་བ་འཛིན་པའི་ཡིད་མངོན་དང་། དེ་འདྲའི་ཁ་དོག་དམར་་་་་
འབར་བ་རྟོགས་པའི་རྗེས་དཔག་གཞན་ངེས་ཀྱི་ཚད་མ་ཡིན་པར་ཐལ། ཁྱོད་ཀྱིས་སྔར་་་་་
བཤད་པའི་མཚན་ཉིད་འཐད་པ་གང་ཞིག དེ་འདྲའི་ཡིན་མངོན་དང་རྗེས་དཔག་ཡོད་པའི་
ཕྱིར་ཞེ་ན། ཕྱི་མ་སུས་ཀྱང་སྒྲུབ་མི་ནུས་སོ། །ཁོ་ན་རེ། སྔར་བཤད་པ་ལྟར། སྔོ་འཛིན་
མངོན་སུམ་ལྟ་བུ་རང་ཉིད་ཤེས་པ་ཡིན་པའི་ཆ་རང་མྱོང་རང་རིག་མངོན་སུམ་གྱིས་གྲུབ་ཅིང་།
རང་ཉིད་ཚད་མ་ཡིན་པའི་ཆ་ཕྱིས་འབྱུང་ཐ་སྙད་པའི་ཚད་མ་གཞན་གྱིས་གྲུབ་ན། བསྟན་་
བཅོས་སུ་ཚད་མའི་མཚན་གཞི་བསྟན་པ་དོན་མེད་དུ་འགྱུར་རོ། །ཞེ་ན་མི་འགྱུར་ཏེ། །
བསྟན་བཅོས་རྨོངས་པ་ཟློག་བྱེད་ཡིན། ཞེས་འབྱུང་བ་ཉིད་ཀྱིས་རིག་བྱེད་ཚད་མར་སྨྲ་བ་་་
སོགས་ཀྱི་རྨོངས་པ་ཟློག་པའི་ཆེད་དུ་ཡིན་པའི་ཕྱིར། མི་སླུ་བ་ཙམ་གྱིས་ཚད་མའི་མཚན་ཉིད་
མི་རྫོགས་པའི་རྒྱུ་མཚན་ཀྱང་ཡོད་དེ། མ་ཤེས་དོན་གྱི་གསལ་བྱེད་ཀྱང་། ཞེས་འབྱུང་བ་
ཉིད་ཀྱིས་དེའི་མཚན་ཉིད་ཀྱི་ཟུར་དུ་དང་པོའམ་གསར་དུ་ཞེས་པ་སྦྱོར་དགོས་པའི་ཕྱིར། ཁོ་
ན་རེ། འོ་ན། སྔོ་འཛིན་མངོན་སུམ་གྱི་རྗེས་སུ་སྐྱེས་པའི་སྔོན་པོ་ངེས་པའི་ངེས་ཤེས་དེ་ཚད་
མར་ཐལ། དེས་སྔོན་པོའི་དོན་སྤྱི་གསར་དུ་རྟོགས་པའི་ཕྱིར་ཞེ་ན། དེ་ཚད་མར་ཐལ་བའི་
སྐྱོན་མེད་དེ། རང་གི་ངོ་བོ་རྟོགས་འོག་ཏུ། །སྤྱི་ཡི་རྣམ་པར་ཤེས་པ་ཐོབ། །ཅེས་འབྱུང་བ་
• 189 •



ལས། ངེས་ཤེས་དེ་སྔོ་འཛིན་མངོན་སུམ་གྱིས་སྔོན་པོ་གསར་དུ་རྟོགས་པའི་སྟོབས་ཀྱིས་སྔོན་
པོ་རྟོགས་པའི་བློ་དང་། སྔོན་པོའི་དོན་སྤྱི་སྣང་ཡུལ་དུ་བྱེད་པའི་ཤེས་པ་ཡིན་པའི་ཕྱིར། །
ཡང་ན་རྐང་པ་གཉིས་པོ་འདི་གཞན་གཞུང་དུ་བྱ་སྟེ། གོང་དུ་གཞན་གྱིས་སྨྲས་པ་ཉིད་འདིའི་
དོན་དུ་འཆད་པའི་ཕྱིར་རོ། །ངེས་ཤེས་དེས་རང་གི་གཞལ་བྱ་གསར་དུ་མི་རྟོགས་ཏེ། རང་
གི་མཚན་ཉིད་མི་ཤེས་པ། །ཤེས་པ་གང་ཡིན་ཞེས་དགོངས་ཕྱིར། །རང་གི་མཚན་ཉིད་་་་་
དཔྱད་ཕྱིར་རོ། །ཞེས་འབྱུང་བ་ལས། དེ་རྟོགས་ན་སྔོན་པོ་རང་མཚན་པ་དེ་ཉིད་གསར་དུ་
རྟོགས་དགོས་པ་ལ། དེ་མ་རྟོགས་པའི་ཕྱིར་དང་། དེས་སྔོན་པོའི་དོན་སྤྱི་གཞལ་བར་མི་་་་
བྱེད་པའི་ཕྱིར། དང་པོ་གྲུབ་སྟེ། ཚད་མ་ཐམས་ཅད་མཐར་རང་མཚན་འཇལ་བའི་ཚད་མ་
ལ་བརྟེན་དགོས་པའི་ཕྱིར། འབྲས་བུ་དོན་གཉེར་གྱི་སྐྱེས་བུས་རང་གི་ཞེན་དོན་གྲུབ་པའི་་་
ཕྱིར་དུ་རང་མཚན་ལ་དཔྱད་པར་བྱ་བ་ཡིན་པའི་ཕྱིར།།
༢.
ཐུབ་པའང་མཚན་ཉིད་དེ་དང་ལྡན་པར་བསྟན་པ།
གཉིས་པ་ཐུབ་པའང་མཚན་ཉིད་དེ་དང་ལྡན་པར་བསྟན་པ་ཡོད་དེ། དེ་ལྡན་བཅོམ་
ལྡན་ཚད་མ་ཉིད། །ཅེས་འབྱུང་བ་ཉིད་ཀྱིས་ཐུབ་པ་སངས་རྒྱས་བཅོམ་ལྡན་འདས་ཀྱི་ཡེ་ཤེས་
ཆོས་ཅན། ཇི་ལྟ་བ་དང་ཇི་སྙེད་པའི་དོན་ཐམས་ཅད་ལ་ཚད་མ་ཡིན་ཏེ། དེ་ཐམས་ཅད་ལ་
གསར་དུ་མི་སླུ་བའི་ཤེས་པ་ཡིན་པའི་ཕྱིར། ཞེས་པའི་དོན་དུ་བཤད་པའི་ཕྱིར། ལྷར། དེ་
བཞིན་བཅོམ་ལྡན་ཚད་མ་ཉིད་ཅེས་འབྱུང་བ་ལྟར་ན། ཐུབ་པ་བཅོམ་ལྡན་འདས་ཆོས་ཅན། །
ཁྱོད་ཚད་མ་དང་འདྲ་བ་ཡིན་ཏེ། སྔོན་འཛིན་མངོན་སུམ་ལྟ་བུ་སྔོན་པོ་ལ་མི་སླུ་བ་དང་།
སྔོན་པོ་གསར་དུ་འཛིན་པའི་ཤེས་པ་ཡིན་པའི་རྒྱུ་མཚན་གྱིས། སྔོན་པོ་ལ་གསར་དུ་མི་སླུ་བ་
ཡིན་པ་དེ་བཞིན་དུ། ཁྱོད་ཀྱང་མངོན་མཐོ་ངེས་ལེགས་ཐབས་དང་བཅས་པ་ལ་མི་སླུ་བ་དང་
གདུལ་བྱ་ལ་མངོན་མཐོ་ངེས་ལེགས་ཐབས་དང་བཅས་པ་ཕྱིར་ཅི་མ་ལོག་པར་སྟོན་པར་མཛད་
པས་ཚད་མ་དང་འདྲ་བའི་ཕྱིར་ཏེ། ལྷར། ཇི་སྐད་དུ་བཤད་པའི་རྣམ་པ་གཉིས་ཀྱི་བསྟན་
པའི་ངོ་བོ་ཅན་གང་ཡིན་པ་དེ་ནི་ཚད་མ་ཡིན་ནོ། །དེ་བཞིན་བཅོམ་ལྡན་ཚད་མ་ཉིད། འདི་
ཚད་མ་དང་ཡང་ཅི་ཞིག་མཚུངས་ན། གང་གིས་ན་ཚད་མ་དང་འདྲ་བས་ན་ཚད་མ་ཉིད་ཡིན།
• {} { •



ཚད་མའི་མཚན་ཉིད་རྣམ་པ་གཉིས་ཉིད་མཚུངས་པ་ཡིན། ཇི་ལྟར་མངོན་པར་འདོད་པ་་་་
བཞིན་དུ་སྒྲུབ་པར་བྱ་བའི་དོན་ལ་མི་སླུ་བའི་ཕྱིར་དང་། མི་ཤེས་པའི་དོན་གསལ་བར་བྱེད་
པའི་ཕྱིར་ཚད་མ་ཉིད་ཡིན་ནོ། །དེ་ལྟར་ན་བཅོམ་ལྡན་འདས་ཀྱིས་ངེས་པར་ལེགས་པ་ལ་་་་
སོགས་པའི་མཚན་ཉིད་ཅན་གྱི་སྐྱེས་བུའི་དོན་ལ་མི་སླུ་བར་མཛད་པ་དང་། རྟོགས་པ་པོས་་
སྐྱེས་བུའི་དོན་སྒྲུབ་པར་བྱ་བ་མི་ཤེས་པ་སྟོན་པར་མཛད་པ་དེའི་ཕྱིར་ཚད་མ་ཉིད་ཡིན་ནོ། །
དེ་བས་ན་ཚད་མ་ཉིད་ཀྱིས་ཆོས་མཐུན་པ་ཉིད་ཅན་སྒྲུབ་པར་འགྱུར་པ་ཡང་གྲུབ་པར་བྱས་་་
ནས་དཔེར་བྱས་པ་ཡིན་ནོ། །ཞེས་གསུངས། ཁོ་ན་རེ། ཀུན་མཁྱེན་ཡེ་ཤེས་ཡིན་ན།
ཚད་མ་ཡིན་དགོས་སམ་མི་དགོས། ཕྱི་མ་ལྟར་ན། ཐུབ་པའི་བསྟན་པ་སྐྱོན་མེད་དུ་སྒྲུབ་པ་
དོན་མེད་དུ་འགྱུར་ཞིང་། རང་གི་སྟོན་པ་དང་གཞན་གྱི་སྟོན་པའི་རྗེས་སུ་འཇུག་བྱ་ཡིན་་་་་
མིན་གྱི་རྣམ་དབྱེ་མི་འཐད་པར་ཐལ། དམ་བཅའ་དེའི་ཕྱིར། དང་པོ་ལྟར་ན་ཀུན་མཁྱེན་ཡེ་
ཤེས་སྐད་ཅིག་གཉིས་པ་ཤེས་བྱ་ཐམས་ཅད་ལ་ཚད་མར་འགྱུར་བར་ཐལ། དེས་གསར་དུ་མ
རྟོགས་པ་མེད་པའི་ཕྱིར། མ་གྲུབ་ན། དེས་སྔར་མ་རྟོགས་པའི་གཞལ་བྱ་གསར་དུ་རྟོགས་་
པའི་ཐབས་ལ་འབད་དགོས་པར་ཐལ། མ་གྲུབ་པ་དེའི་ཕྱིར། འདོད་ན། དེ་ལམ་གསར་
དུ་རྟོགས་པའི་བྱ་བ་དང་བཅས་པ་ཡིན་པར་ཐལ། འདོད་པ་དེའི་ཕྱིར། འདོད་ན། ཤེས་
སྒྲིབ་ཟད་པར་མ་སྤངས་པར་ཐལ་ལོ། །གཞན་ཡང་ཀུན་མཁྱེན་ཡེ་ཤེས་སྐད་ཅིག་གཉིས་པ་དེ་
ཚད་མར་ཐལ། མི་སླུ་བའི་ཤེས་པ་ཡིན་པའི་ཕྱིར་སྙམ་ན་ནི། ཚད་མའི་མཚན་ཉིད་ཀྱི་ཟུར་
དུ་གསར་དུ་ཞེས་པ་དོན་མེད་དུ་འགྱུར་ཞིང་། བཅད་ཤེས་ཚད་མ་ཡིན་པ་ཡང་མ་ཁེགས་་་་
པར་འགྱུར་རོ། །ཞེ་ན། འོ་ན། རྣམ་མཁྱེན་སྐད་ཅིག་དང་པོའི་རྗེས་སུ་དེ་གཉིས་པ་སྐྱེས་་
སམ་མ་སྐྱེས། ཕྱི་མ་ལྟར་ན་དེ་སྐད་ཅིག་གཉིས་པ་རྟག་པར་ཐལ། དམ་བཅའ་དེའི་ཕྱིར། །
དང་པོ་ལྟར་ན། དེ་གཉིས་པ་ཚད་མར་ཐལ། དེས་དེ་དང་པོའི་རྗེས་སུ་དེ་གཉིས་པ་གསར་
དུ་རྟོགས་པའི་ཕྱིར་ཏེ། དེ་དང་པོའི་རྗེས་སུ་དེ་གཉིས་པ་གསར་དུ་སྐྱེས་པ་གང་ཞིག ཀུན་
མཁྱེན་ཡེ་ཤེས་ཀྱིས་གསར་དུ་མ་གཞལ་བའི་ཆོས་མེད་པའི་ཕྱིར། ཁོ་ན་རེ། རྣམ་མཁྱེན་སྐད་
ཅིག་དང་པོས་རྣམ་མཁྱེན་སྐད་ཅིག་གཉིས་པ་ཕན་ཆད་འབྱུང་འགྱུར་དུ་རྟོགས་པས་གསར་དུ་
རྟོགས་པར་བྱར་མེད་དོ། །ཞེ་ན། འོ་ན། རྣམ་མཁྱེན་སྐད་ཅིག་དང་པོས། དེ་སྐད་ཅིག་
གཉིས་པ་འབྱུང་འགྱུར་དུ་རྟོགས་པའི་དུས་ན་དེ་སྐད་ཅིག་གཉིས་པ་བྱུང་ཟིན་ནམ་མ་ཟིན།
• 19] •



དང་པོ་ལྟར་ན་གོང་གི་ཁྱད་པར་ཕྱེ་བ་དོན་མེད་པར་ཐལ། དམ་བཅའ་དེའི་ཕྱིར། གཉིས་
པ་ལྟར་ན་རྣམ་མཁྱེན་སྐད་ཅིག་གཉིས་པ་ཚད་མར་ཐལ། དེ་སྐད་ཅིག་གཉིས་པ་བྱུང་བར་་་
གསར་དུ་རྟོགས་པའི་ཕྱིར་ཏེ། དེ་གཉིས་པ་གསར་དུ་བྱུང་བ་གང་ཞིག ཀུན་མཁྱེན་ཡེ་ཤེས་
ཀྱིས་གསར་དུ་མ་གཞལ་བའི་ཆོས་མེད་པའི་ཕྱིར། ཡང་། རྣམ་མཁྱེན་སྐད་ཅིག་དང་པོ་སྐྱེས་
ཟིན་ཕན་ཆད་གསར་ཡོད་སྲིད་དམ་མི་སྲིད། མི་སྲིད་ན། དངོས་པོ་ཡིན་ན། རྟག་པ་ཡིན་
དགོས་པར་ཐལ་ལོ། །སྲིད་ན། རྣམ་མཁྱེན་སྐད་ཅིག་གཉིས་པ་ཚད་མར་ཐལ། དེས་་་་་
གསར་ཡོད་དེ་གསར་དུ་རྟོགས་པའི་ཕྱིར། སྒྲུབ་བྱེད་སྔར་བཞིན་ནོ། །ཡང་། བྱང་སེམས་
ས་བརྒྱད་པ་བ་འདི་ཉིད་སངས་རྒྱས་སམ་མ་རྒྱས། དང་པོ་ལྟར་ན་སྒོམ་སྤངས་ཆུང་ངུ་མ་་་་
སྤངས་པའི་སངས་རྒྱས་ཡོད་པར་འགྱུར་ལ། གཉིས་པ་ལྟར་ན། བྱང་སེམས་དེ་ཉིད་སངས་
རྒྱས་པ་སྲིད་དམ་མི་སྲིད། མི་སྲིད་ན། སེམས་ཅན་སངས་རྒྱས་པ་མི་སྲིད་པར་ཐལ། དམ་
བཅའ་དེའི་ཕྱིར། འདོད་ན། གསར་དུ་སངས་རྒྱས་པ་མི་སྲིད་པར་ཐལ། འདོད་པ་དེའི་ ་
ཕྱིར། འདོད་ན། རྣམ་མཁྱེན་སྐད་ཅིག་དང་པོ་མེད་པར་ཐལ་ལོ། །སྲིད་ན། རྣམ་མཁྱེན་
སྐད་ཅིག་གཉིས་པ་ཚད་མར་ཐལ། དེས་བྱང་སེམས་ས་བརྒྱུད་པ་བ་སངས་རྒྱས་པ་གསར་དུ་
རྟོགས་པའི་ཕྱིར་ཏེ། དེ་གསར་དུ་སངས་རྒྱས་པ་ཡོད་པ་གང་ཞིག ཀུན་མཁྱེན་ཡེ་ཤེས་ཀྱིས་
གསར་དུ་མ་གཞལ་བའི་ཆོས་མེད་པའི་ཕྱིར། གོང་འོག་གི་ཕུལ་མཚམས་བཤད་པ་ལྟར་བྱ་ཡི་
རྣམ་མཁྱེན་སྐད་ཅིག་གཉིས་པ་གསར་དུ་སྐྱེས་པར་རྟོགས་ན། དེ་སྐྱེས་པར་གསར་དུ་རྟོགས་
པོས་ཁྱབ་པ་དང༌། རྣམ་མཁྱེན་སྐད་ཅིག་གཉིས་པ་གསར་དུ་བྱུང་བར་རྟོགས་ན་བྱུང་བ་དེ་་
གསར་རྟོགས་ཀྱི་ཁྱབ་པ་དང་། ས་བརྒྱད་པ་བ་གསར་དུ་སངས་རྒྱས་པར་རྟོགས་ན། གསར་
དུ་སངས་རྒྱས་པ་དེ་ཉིད་གསར་རྟོགས་ཡིན་པས་ཁྱབ་པར་སྟོན་པ་མ་ཡིན་ཏེ། རྣམ་མཁྱེན་་་
སྐད་ཅིག་དང་པོའི་རྗེས་སུ་དེ་སྐད་ཅིག་གཉིས་པ་གསར་དུ་སྐྱེས་པར་རྟོགས་པའི་བཅད་ཤེས་ ་
ཡོད་པའི་ཕྱིར། ཁོ་ན་རེ། རྣམ་མཁྱེན་སྐད་ཅིག་གཉིས་པས་གསར་དུ་རྟོགས་པ་མེད་པར་
ཐལ། ད་ལྟར་བ་དངོས་སུ་རྟོགས་པ་ན་བྱུང་ཟིན་དང་འབྱུང་འགྱུར་ཐམས་ཅད་རྟོགས་མི་ ་ ་
ནུས་པའི་ཀུན་མཁྱེན་ཡེ་ཤེས་མི་སྲིད་པའི་ཕྱིར། ཟེར་ན། ཐེག་ཆེན་གྱི་མཐོང་ལམ་སྡུག་་་་
བསྔལ་ཆོས་བཟོད་ཀྱིས་ཆོས་ཉིད་གསར་དུ་མ་རྟོགས་པར་ཐལ། དེའི་ཉེར་ལེན་དུ་གྱུར་པའི་
ཐེག་ཆེན་གྱི་སྦྱོར་ལམ་གྱིས་ཆོས་ཉིད་རྟོགས་པའི་ཕྱིར། ཁྱབ་པ་ཁས། ཁོ་ན་རེ། ཐེག་ཆེན་
• 19?



གྱི་མཐོང་ལམ་སྡུག་བསྔལ་ཆོས་བཟོད་ཆོས་ཅན། ཚད་མར་ཐལ། ཆོས་ཉིད་མངོན་སུམ་དུ་
རྟོགས་པའི་ཤེས་པ་ཡིན་པའི་ཕྱིར་ཞེ་ན། རྣམ་མཁྱེན་སྐད་ཅིག་གཉིས་པ་ཆོས་ཅན། ཚད་་
མར་ཐལ། དངོས་པོ་འབྱུང་འགྱུར་དང་བྱུང་ཟིན་ལ་གསར་དུ་མི་སླུ་བའི་ཤེས་པ་ཡིན་པའི་་་
ཕྱིར། ཁོ་ན་རེ། འདས་མ་འོངས་ལ་འབྱུང་འགྱུར་མི་སྲིད་པས། བྱང་སེམས་སྦྱོར་ལམ་་་
པའི་རྒྱུད་ལ་འབྱུང་འགྱུར་ཡིན་ན། དེའི་རྒྱུད་ལ་བྱུང་ཟིན་ཡིན་པས་ཁྱབ་བོ། །ཞེ་ན། འོ་ན།
བྱང་སེམས་སྦྱོར་ལམ་པས་ཤེས་སྒྲིབ་ཀྱི་ས་བོན་སྤངས་ཟིན་པར་ཐལ། དེ་སྤོང་འགྱུར་ཡིན་་་་་
པའི་ཕྱིར། དེ་ཉིད་སངས་རྒྱས་ཟིན་དུ་ཡང་ཐལ། སངས་རྒྱས་འགྱུར་ཡིན་པའི་ཕྱིར། སྔ་་
ཕྱིའི་ཁྱབ་པ་ཁས། ཁོ་ན་རེ། སྤྱིར་འབྱུང་འགྱུར་ཡིན་ན་བྱུང་ཟིན་ཡིན་པས་ཁྱབ་ཀྱི། བྱང་
སེམས་དེའི་རྒྱུད་ལ་འབྱུང་འགྱུར་ཡིན་ན། དེའི་རྒྱུད་ལ་བྱུང་ཟིན་ཡིན་པས་མ་ཁྱབ་ཅེ་ན།
འོ་ན། རྣམ་མཁྱེན་སྐད་ཅིག་གཉིས་པས་གསར་དུ་རྟོགས་པ་ཡོད་པར་ཐལ། དེ་བྱང་སེམས་
དེའི་རྒྱུད་ལ་སྔར་བྱུང་མ་ཟིན་པའི་བྱུང་ཟིན་ཕྱིས་ཡོད་པ་གསར་དུ་རྟོགས་པའི་ཕྱིར། ཡང་།
རྣམ་མཁྱེན་སྐད་ཅིག་གཉིས་པ་ཐོབ་ཕྱིན་ཆད། སེམས་ཅན་སྒྲིབ་པ་གསར་དུ་ཟད་པ་སྲིད་་་
དམ་མི་སྲིད། སྲིད་ན་རྣམ་མཁྱེན་སྐད་ཅིག་གཉིས་པས་གསར་དུ་རྟོགས་པ་ཡོད་པར་ཐལ། །
དེས་རྣམ་མཁྱེན་སྐད་ཅིག་གཉིས་པ་ཐོབ་ཕྱིན་ཆད་སེམས་ཅན་སྒྲིབ་པ་གསར་དུ་ཟད་པ་གསར་
དུ་རྟོགས་པའི་ཕྱིར། སྒྲུབ་བྱེད་སྔར་བཞིན། མི་སྲིད་ན་སེམས་ཅན་སངས་རྒྱས་པ་མི་སྲིད་་
པར་ཐལ། དམ་བཅའ་དེའི་ཕྱིར། དེས་ན་ཀུན་མཁྱེན་ཡེ་ཤེས་ཡིན་ན། ཚད་མ་ཡིན་པས་
ཁྱབ་པ་དང༌། ཚད་མ་ཡིན་ན། གསར་དུ་མི་སླུ་བའི་ཤེས་པ་ཡིན་པས་ཁྱབ་པ་ལེགས་པར་་
གྲུབ་སྟེ། རྣམ་བཤད་འདིར། ཁོ་བོ་ནི་ཁ་ནང་དུ་ཕྱོགས་ནས་ཇི་ཙམ་བསམ་ཀྱང་ཚད་མ་་་
མིན་པའི་ཀུན་མཁྱེན་དང༌། ཚད་མ་ལ་གསར་རྟོགས་ཀྱིས་མ་ཁྱབ་པ་མ་ཚོར། ཞེས་གསུངས་
པ་ལས་སོ།།
， 193 •



ཞར་བྱུང་གྱུར་པ་སྨོས་པའི་དགོས་པ་བཤད་པ།
དགོས་པ་དངོས་བཤད་པ།
འོ་ན་ཀུན་བཏུས་ཀྱི་མཆོད་བརྗོད་དུ། ཚད་མ་ཞེས་སྨོས་པའི་དགོས་པ་དེ་ལྟར་ཡིན་ན།
གྱུར་པ་ཞེས་སྨོས་པ་ལ་དགོས་པ་ཅི་ཡོད་ཅེ་ན། བཤད་དུ་ཡོད་དེ། དགོས་པ་དངོས་དང་།
རྩོད་སྤོང་གཉིས་ཡོད་པའི་ཕྱིར། དང་པོ་ཡོད་དེ། མ་སྐྱེས་པ་ནི་བཟློག་དོན་དུ། །གྱུར་པ་
ཉིད་གསུངས་དེ་ཡི་ཕྱིར། །སྒྲུབ་བྱེད་ལ་ལྟོས་ཚད་ཡིན་རིགས། །ཞེས་འབྱུང་བས། རྣམ་་་
བཅད་ལ་ཚད་མའི་སྐྱེས་བུ་མ་སྐྱེས་པ་དགག་པ་དང༌། ཡོངས་གཅོད་ལ་ཚད་མའི་སྐྱེས་བུ་་་
རང་གི་སྒྲུབ་བྱེད་ལ་ལྟོས་དགོས་པར་ཤེས་པའི་ཆེད་དུ་ཡིན་པའི་ཕྱིར།།
༢
རྩོད་པ་སྤོང་བ་བཤད་པ།
༡.
ཤེས་བྱ་ཐམས་ཅད་བཟོ་ཤེས་པ་ཀུན་མཁྱེན་ཡིན་པ་དགག་པ།
པགང་
གཉིས་པ་རྩོད་སྤོང་ཡོད་དེ། ཤེས་བྱ་ཐམས་ཅད་བཟོ་ཤེས་པ་ཀུན་མཁྱེན་ཡིན་པ་་་་
དགག་པ་དང༌། ཤེས་བྱ་ཐམས་ཅད་ཀྱི་གནས་ལུགས་ཇི་ལྟར་གནས་པ་མངོན་སུམ་དུ་ཤེས་པ་
ཀུན་མཁྱེན་དུ་སྒྲུབ་པ་གཉིས་སུ་ཡོད་པའི་ཕྱིར། དང་པོ་ཡོད་དེ། ཐམས་ཅད་ཀྱི་བྱེད་པ་
པོའི་དབང་ཕྱུག་གི་ངོ་བོ་དགག་པ་དང༌། སྒྲུབ་བྱེད་དགག་པ་གཉིས་སུ་ཡོད་པའི་ཕྱིར།
དང་པོ་ཡོད་དེ། ཕ་རོལ་པོས། མ་སྐྱེས་པ་ནི་བཟློག་དོན་དུ། །ཞེས་པ་མི་རིགས་ཏེ།
དབང་ཕྱུག་གི་རྒྱུད་ཀྱི་ཚད་མ་དེ་རྟག་པར་རང་བྱུང་གི་ཚད་མ་ཡིན། ཞེས་པ་དང༌། དེའི་
རྒྱུད་ཀྱི་ཚད་མ་མི་རྟག་ཀྱང་དབང་ཕྱུག་རྟག་པ་རང་བྱུང་གི་ཚད་མའི་སྐྱེས་བུ་ཡིན། ཞེས་པ་
དང༌། ཡང་དེ་མི་རྟག་པ་རང་བྱུང་གི་དེ་ཡིན། ཞེས་སྨྲས་པའི་དང་པོ་འགོག་པ་ལ། ཚད་
མ་རྟག་པ་ཉིད་ཡོད་མིན། །དངོས་ཡོད་རྟོགས་པ་ཚད་ཕྱིར་དང༌། །ཤེས་བྱ་མི་རྟག་པ་ཉིད་
• 19A •



ཀྱིས། །དེ་ནི་མི་བརྟན་ཉིད་ཕྱིར་རོ། །ཞེས་གསུངས་ཤིང་། ཕྱི་མ་གཉིས་འགོག་པ་ལ། །
རིམ་བཞིན་སྐྱེ་བ་ཅན་དག་ནི། །རྟག་ལས་སྐྱེ་བ་མི་འཐད་ཕྱིར། །ལྟོས་པ་མི་རུང་བ་ཡི་ཕྱིར། །
རྣམ་འགས་ཕན་གདགས་བྱ་མིན་ཕྱིར། །མི་རྟག་ན་ཡང་ཚད་མེད་ཉིད། །ཅེས་འབྱུང་བའི་
ཕྱིར། །གཉིས་པ་སྒྲུབ་བྱེད་དགག་པ་ཡོད་དེ། སྒྲུབ་བྱེད་ལྟར་སྣང་དུ་བསྟན་པ་དང་། ཀུན་
གྱི་བྱེད་པ་པོ་ཡིན་པ་ལ་ཚད་མའི་བསལ་བ་བསྟན་པ་གཉིས་སུ་ཡོད་ཅིང་། དང་པོ་ལའང་་་་
སྒྲུབ་བྱེད་འགོད་པ་དང་། དེ་དགག་པ་གཉིས། དང་པོ་ཡོད་དེ། སྡོད་འཇུག་དབྱིབས་ཀྱི་
ཁྱད་པར་དང༌། །དོན་བྱེད་པ་ལ་སོགས་པ་དག །ཅེས་འབྱུང་བ་ལས། བྱེ་བྲག་པ་དང་་་་
རིག་པ་ཅན་པ་རྣམས་ཀྱིས། དབང་ཕྱུག་ཚད་མའི་སྐྱེས་བུ་ཡིན་ཏེ། དེ་ཤེས་བྱ་ཐམས་ཅད་
བྱེད་པ་པོ་ཡིན་པའི་ཕྱིར་ཏེ། འཇིག་རྟེན་གནས་ལུས་ལོངས་སྤྱོད་རྣམས་དེས་བློ་སྔོན་དུ་་་་་
བཏང་ནས་བྱས་པའི་ཕྱིར་ཏེ། གནས་ལུས་དེ་རྣམས་བྱེད་པ་པོའི་བློ་སྔོན་དུ་སོང་བ་གང་ཞིག
དབང་ཕྱུག་ལས་གཞན་གྱིས་དེ་ལྟར་མི་ནུས་པའི་ཕྱིར། དང་པོ་གྲུབ་སྟེ། སྡོད་ཅིང་སྡོད་ཅིང་
ལས་ལ་འཇུག་པའི་ཕྱིར། དཔེར་ན། སྟེའུ་བཞིན། དབྱིབས་དང་ལྡན་པའི་ཕྱིར། དཔེར་
ན། གཞལ་ཡས་ཁང་བཞིན། དོན་བྱེད་ནུས་པའི་ཕྱིར། དཔེར་ན། དགྲ་སྟ་བཞིན། །
ཞེས་འདོད་པའི་ཕྱིར། གཉིས་པ་དེ་དགག་པ་ཡོད་དེ། འདོད་པ་གྲུབ་པའམ་དཔེ་མ་གྲུབ། །
ཡང་ན་ཐེ་ཚོམ་ཟ་བ་ཡིན། །ཞེས་པས་མདོར་བསྟན་པའི་ཚུལ་གྱིས་འགོག་པ་དང་། བྱིན་་་
རློབ་ཡོད་མེད་རྗེས་འཇུག་ཅན། །ཞེས་སོགས་ཀྱིས་རྒྱས་པར་འགོག་པའི་ཕྱིར། དང་པོ་གྲུབ་
སྟེ། བློ་སྔོན་སོང་ཙམ་དུ་གྲུབ་ན། དོན་བྱེད་ནུས་པའི་རྟགས་ཀྱིས་དེ་སྒྲུབ་ཀྱི་བསྒྲུབ་བྱ་་་་
སངས་རྒྱས་པས་གྲུབ་ཅིང་འདོད། སྐྱེས་བུ་རྟོག་པའི་བློ་སྔོན་སོང་དུ་སྒྲུབ་ན། དོན་བྱེད་ནུས་
པའི་རྟགས་ཀྱིས་དེ་སྒྲུབ་ཀྱི་མཐུན་དཔེ་ཡང་དག་མ་གྲུབ། བྱེད་པ་པོ་གཞན་གྱི་བློ་སྔོན་སོང་།
དུ་སྒྲུབ་ན། དེའི་རྟགས་ཀྱིས་དེ་སྒྲུབ་ཀྱི་ཁྱབ་པ་མ་ངེས་པའི་ཕྱིར། ཞེས་འགོག་ཅིང་། ཁྱབ་
པ་མ་ངེས་པའི་ཚུལ་ཡང་། དབང་ཕྱུག་ཆོས་ཅན། དེར་ཐལ། དེའི་ཕྱིར་རོ། །ཞེས་་་་་
འཕངས་ན། འཁོར་གསུམ་སླར་ཡང་སོང་བའི་ཕྱིར། གཉིས་པ་ཡོད་དེ། དབྱིབས་ཀྱི་དོན་
རྟགས་སུ་མི་རུང༌། དབྱིབས་ཀྱི་སྒྲ་འཇུག་པ་ཙམ་རྟགས་སུ་མི་རུང་བ་གཉིས་སུ་ཡོད་ཅིང་།
དང་པོ་ལའང་གཉིས་ལས། རང་བྱིན་གྱིས་རློབ་པ་པོའི་སྐྱེས་བུ་དབང་ཕྱུག་ལྟ་བུས་བྱས་པའི་
དབྱིབས་ཁྱད་པར་ཅན་རྟགས་སུ་བཀོད་ན་ཕྱོགས་ཆོས་མ་གྲུབ་པར་སྟོན་པ་ལ། བྱིན་རློབ་་་
• 195 •



ཡོད་མེད་རྗེས་འཇུག་ཅན། །དབྱིབས་སོགས་ཅི་འདྲ་རབ་གྲུབ་པ། །དེ་ལས་རྗེས་སུ་དཔོག་
གང་ཡིན། །དེ་ནི་རིགས་པ་ཉིད་ཡིན་ནོ། །ཞེས་གསུངས་ཤིང་། དབྱིབས་ཙམ་བུམ་པ་དང་
དབྱིབས་ལྡན་དུ་མཚུངས་པ་རྟགས་སུ་བཀོད་ན་ཁྱབ་པ་མ་ངེས་པར་སྟོན་པ་ལ། ཐ་དད་་་་
དངོས་ལ་རབ་གྲུབ་པ། །ཞེས་པ་ནས། སྐྱ་བོའི་རྫས་ལ་མེ་བཞིན་ནོ། །ཞེས་པའི་བར་་་་་
གསུངས་པའི་ཕྱིར། དེ་ལྟར་མ་ཡིན་ན། ཧ་ཅང་ཐལ་བ་ཡིན་ཏེ། དེ་ལྟ་མིན་ན་རྫ་མཁན་་་
གྱིས། །བུམ་པ་ལ་སོགས་འཇིམ་པ་ཡི། །རྣམ་འགྱུར་འགའ་ཞིག་བྱེད་པའི་ཕྱིར། །གྲོག་་
མཁར་ཡང་དེས་བྱས་གྲུབ་འགྱུར། །ཞེས་གྲོག་མཁར་ཡང་རྫ་མཁན་གྱིས་བྱས་པར་ཐལ་བའི་
ཕྱིར། ཁོ་ན་རེ། བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་མ་ཡིན་པར་ཐལ། སྒྲའི་
བྱས་པ་དེ་སྒྲུབ་ཀྱི་རྟགས་ཡང་དག་མ་ཡིན། བུམ་པའི་བྱས་པ་ཡང་དེ་སྒྲུབ་ཀྱི་རྟགས་ཡང་
དག་མ་ཡིན་པའི་ཕྱིར། མ་ཁྱབ་ན། ངེད་ཀྱིས་དབྱིབས་ལྡན་རྟགས་སུ་བཀོད་པ་ལ། །
དབྱིབས་ཀྱི་ཁྱད་པར་ལ་བརྟག་ནས་འབྲས་མཚུངས་ཀྱི་ལྟག་ཆོད་སྨྲ་བ་མི་འཐད་དོ། །ཞེ་ན། །
མི་མཚུངས་ཏེ། བསྒྲུབ་བྱའི་རྗེས་འགྲོ་ཕྱིར་འབྲས་བུ། །སྤྱིས་ཀྱང་སྒྲུབ་པ་བྱེད་པ་ལ། །
འབྲེལ་པ་ཅན་ཉིད་ཐ་དད་ཕྱིར། །ཐ་དད་སྐྱོན་བརྗོད་འབྲས་མཚུངས་འདོད། །ཅེས་འབྱུང་
བ་ལས། ཁྱོད་ཀྱིས་ངེད་ལ་འཕངས་པའི་ཐལ་འགྱུར་དེ་འབྲས་མཚུངས་ཀྱི་ལྟག་ཆོད་ཡིན།
ངེད་ཀྱིས་ཁྱོད་ལ་འཕངས་པའི་ཐལ་འགྱུར་དེ་སུན་འབྱིན་ཡང་དག་ཡིན་པའི་ཕྱིར། གཉིས་་
པ་དབྱིབས་ཀྱི་སྒྲ་འཇུག་པ་ཙམ་རྟགས་སུ་མི་རུང་བ་བཤད་དུ་ཡོད་དེ། རིགས་ཀྱི་ཁྱད་པར་་
ལ་གྲུབ་པ། །སྒྲ་ཡི་སྤྱི་ནི་མཐོང་བ་ལས། །སྒྲུབ་བྱེད་མི་རིགས་ངག་ལ་སོགས། །གོ་ཉིད་ཕྱིར་
ན་ར་ཅན་བཞིན། །ཞེས་གསུངས་པའི་ཕྱིར། དོན་ནི། དབྱིབས་ལྡན་གྱི་སྒྲ་འཇུག་པ་ཆོས་
ཅན། ཁྱོད་ཀྱི་གནས་ལུས་ལོངས་སྤྱོད་རྣམས་བྱེད་པ་པོ་གཞན་གྱི་བློ་སྔོན་སོང་དུ་སྒྲུབ་པའི་་་
རྟགས་ཡང་དག་མ་ཡིན་ཏེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཁྱབ་པ་མ་ངེས་པའི་ཕྱིར། །
དཔེར་ན། ངག་ལ་སོགས་པ་ཆོས་ཅན། རྭ་ཅན་ཡིན་ཏེ། གོའུ་ཞེས་པའི་སྒྲ་འཇུག་པའི་་་
ཕྱིར། ཞེས་པ་བཞིན་ཡིན་པའི་ཕྱིར། དེ་ལྟར་མ་ཡིན་ན། ཧ་ཅང་ཐལ་བ་ཡིན་ཏེ། །
བརྗོད་པར་འདོད་པའི་གཞན་དབང་ཕྱིར། སྒྲ་རྣམས་གང་ལའང་མེད་མ་ཡིན། །དེ་ཡོད་་་་
པས་ནི་དོན་གྲུབ་ན། །ཐམས་ཅད་ཀྱིས་ནི་ཐམས་ཅད་གྲུབ། །ཅེས་འབྱུང་བ་ལས། རྗོད་་་
བྱེད་ཀྱི་སྒྲ་གང་ཡིན་གྱི་ཞེན་དོན་གྲུབ་ན། སྐྱེས་བུ་ཐམས་ཅད་ཀྱི་དོན་འབད་མེད་གྲུབ་པར་་
• 196 •



ཐལ་བའི་ཕྱིར། རྗོད་བྱེད་ཀྱི་སྒྲ་རྣམས་བརྗོད་འདོད་དབང་གིས་འཇུག་པའི་ཕྱིར། རིགས་
པ་སྔ་མ་དེ་རྣམས་ཀྱིས། སེར་སྐྱ་པ་དང་གཅེར་བུ་པའི་ལུགས་ངན་ཀྱང་ཁེགས་པ་ཡིན་ཏེ།
འདིས་ནི་སེར་སྐྱ་ལ་སོགས་ཀྱི། །མི་རྟག་སོགས་ཕྱིར་ཡང་སེམས་མེད། །སོགས་དང་ཤུན་པ་
བཤུས་ན་ནི། །འཆི་ཕྱིར་སེམས་ལྡན་དཔྱད་པ་ཡིན། །ཞེས་གསུངས་པ་ལས། བློ་བདེ་ཆོས་
ཅན། སེམས་མེད་ཡིན་ཏེ། སྐྱེ་འཇིག་ཅན་ཡིན་པའི་ཕྱིར། ཞེས་དང་། ལྗོན་ཤིང་ཆོས་་་
ཅན། སེམས་ལྡན་ཡིན་ཏེ། ཤུན་པ་བཤུས་ནས་འཆི་བའི་ཕྱིར། ཞེས་པ་རྣམས་ཀྱང་བརྟག་
ནས་འགོག་ནུས་པའི་ཕྱིར། དེ་ལྟར་གོང་གི་གཞན་ལུགས་བཀག་པ་དང་། རང་ལུགས་་་་་
བཞག་པ་རྣམས་འཐད་པ་ཡིན་ཏེ། རྟགས་ཡང་དག་ཏུ་འགྱུར་བ་ལ་ངོ་བོ་དང་ཁྱད་པར་་་་་
གཉིས་ཀྱི་ནང་ནས་ངོ་བོ་གཙོ། མིང་དོན་གཉིས་ཀྱི་ནང་ནས་དོན་གཙོ་བོ་ཡིན་པའི་ཕྱིར།
དང་པོ་ཡིན་ཏེ། དངོས་པོའི་ངོ་བོ་མ་གྲུབ་ན། །ཚུལ་འདི་གྲུབ་ན་མ་གྲུབ་ཀྱང་། །ཁྱད་པར་
གནོད་བྱེད་མ་ཡིན་ཏེ། །སྒྲ་ཡི་ནམ་མཁའ་ལ་བརྟེན་བཞིན། །ཞེས་བསྟན་པའི་ཕྱིར། བྱས་
པ་སྒྲའི་སྟེང་དུ་འགོད་ཚུལ་དང་མཐུན་པར་མ་གྲུབ་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་ཕྱོགས་ཆོས་མ་གྲུབ་པའི་ཚུལ་འདི་འཐད་ཀྱི། དེ་གྲུབ་ན། གཞན་ལ་མ་གྲུབ་ཀྱང་མི་་་
གནོད་པའི་ཕྱིར། དཔེར་ན། ནམ་མཁའི་ཡོན་ཏན་དང་དོན་གཅིག་ཏུ་འདུ་བའི་བྱས་པ་་་
སྒྲའི་སྟེང་དུ་མ་གྲུབ་ཀྱང་། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་གྲུབ་པ་་་་
བཞིན། ཞེས་བསྟན་པའི་ཕྱིར། གཉིས་པ་མིང་དོན་གཉིས་ཀྱི་ནང་ནས་དོན་གཙོ་ཆེ་བ་གྲུབ་
སྟེ། སྒྲ་མ་གྲུབ་ཀྱང་དངོས་པོ་ནི། །གྲུབ་ན་གྲུབ་པར་འགྱུར་ཏེ་དཔེར། །འུག་པ་པ་ལས་་་་
སངས་རྒྱས་པས། །ལུས་སོགས་སྒྲུབ་བྱེད་བཤད་པ་བཞིན། །ཞེས་གསུངས་ཤིང་། དོན་ནི།
བྱས་པ་ཆོས་ཅན། སྒྲ་ཁྱོད་བརྗོད་པའི་སྒྲའི་བརྗོད་བྱ་མིན་ཀྱང་། ཁྱོད་ཀྱི་རྟགས་ཀྱིས་སྒྲ་མི་
རྟག་པར་སྒྲུབ་པའི་ཕྱོགས་ཆོས་གྲུབ་སྟེ། ཁྱོད་སྒྲའི་སྟེང་དུ་འགོད་ཚུལ་དང་མཐུན་པར་ཡོད་
པ་ཉིད་དུ་ངེས་པའི་སྒྲ་མི་རྟག་པར་སྒྲུབ་པའི་ཚུལ་དང་པོ་ཡིན་པའི་ཕྱིར། དཔེར་ན།
སངས་རྒྱས་པས་བྱེ་བྲག་པའི་ངོར་འབྱུང་བཞིའི་རྡུལ་ཕྲན་མི་རྟག་པར་སྒྲུབ་པ་ལ། རེག་བྱ་་་
ཅན་རྟགས་སུ་བཀོད་པའི་ཚེ་ན། བྱེ་བྲག་པས་ལུས་ཅན་ཞེས་པའི་སྒྲ་དེ་འབྱུང་བཞིའི་རྡུལ་་་
ཕྲན་ལ་འཇུག་པར་མ་གྲུབ་ཀྱང་། འབྱུང་བཞིའི་རྡུལ་ཕྲན་རེག་བྱ་ཅན་དུ་གྲུབ་པས། རེག་
བྱ་ཅན་གྱི་རྟགས་ཀྱིས་འབྱུང་བཞིའི་རྡུལ་ཕྲན་མི་རྟག་པ་སྒྲུབ་པའི་ཕྱོགས་ཆོས་གྲུབ་པ་བཞིན།
• 197 •



ཞེས་པར་འགྱུར་བའི་ཕྱིར། བྱེ་བྲག་པས་རེག་བྱ་ཅན་གྱི་མིང་ལུས་ཅན་ཞེས་པའི་སྒྲ་འབྱུང་་་
བཞིའི་རྡུལ་ཕྲན་ལ་འཇུག་པར་མི་འདོད་དེ། དེས་ཤེས་བྱ་ལ་རྫས་དང་ཡོན་ཏན་སྤྱི་དང་བྱེ་་
བྲག་ལས་དང་འདུ་བ་སྟེ་ཤེས་བྱ་དྲུག་གི་དོན་ཚིག་ཏུ་འདོད་པའི་ནང་ནས་འབྱུང་བཞིའི་རྡུལ་
ཕྲན་རྫས་དང་། ལུས་ཅན་ཡོན་ཏན་དུ་འདོད་པ་གང་ཞིག ཚིག་དོན་དྲུག་ཀྱང་འགལ་བར་
འདོད་པའི་ཕྱིར། དེས་ལུས་ཅན་ཡོན་ཏན་དུ་འདོད་པ་ཡིན་ཏེ། དེས་ལུས་ཅན་ཆ་མེད་ཀྱི་
ཡོན་ཏན་དུ་འདོད་པའི་ཕྱིར། དེས་ན་སངས་རྒྱས་པས་བྱེ་བྲག་པའི་ངོ་བོར་འབྱུང་བཞིའི་་་
རྡུལ་ཕྲན་མི་རྟག་པར་སྒྲུབ་པ་ལ། ལུས་ཅན་རྟགས་སུ་བཀོད་པའི་ཚེ་ན། དེ་བྱེ་བྲག་པའི་
ངོར་དེ་སྒྲུབ་ཀྱི་ཕྱོགས་ཆོས་སུ་མི་འབྱུང་བ་རྣམ་བཤད་ཀྱི་དགོངས་པར་སེམས་སོ། །ཁོ་ན་རེ།
སངས་རྒྱས་པས་བྱེ་བྲག་པའི་ངོར་དེ་ལྟར་བཀོད་པའི་ཚེ་ན་རེག་བྱ་ཅན་བྱེ་བྲག་པའི་ངོར་དེ་་་
སྒྲུབ་ཀྱི་རྟགས་ཡང་དག་ཡིན་པར་ཐལ། དེའི་ཚེ་ན་དེ་དེ་སྒྲུབ་ཀྱི་རྟགས་ཡང་དག་གང་ཞིག
དེ་ཡིན་ན་བྱེ་བྲག་པའི་ངོ་བོར་དེ་ལྟར་ཡིན་དགོས་པའི་ཕྱིར། འདོད་ན། རེག་བྱ་ཅན་དེ་བྱེ་
བྲག་པའི་ངོར་འབྱུང་བཞིའི་རྡུལ་ཕྲན་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། །
འདོད་པ་དེའི་ཕྱིར་ཞེ་ན། འདིར་མ་ཁྱབ། ཁ་ཅིག འདོད་ལན་བྱེད་པ་མི་འཐད་དེ། འོ་
ན། བྱེ་བྲག་པ་དེ་རེག་བྱ་ཅན་གྱི་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཚད་མས་གྲུབ་པའི་གང་
ཟག་དང་། འབྱུང་བཞིའི་རྡུལ་ཕྲན་མི་རྟག་པ་ཡིན་མིན་ཐེ་ཚོམ་ཟ་བའི་གང་ཟག་ཡིན་པར་་
ཐལ། ཁྱོད་འདོད་པ་དེའི་ཕྱིར། འདོད་མི་ནུས་ཏེ། དེ་འབྱུང་བཞིའི་རྡུལ་ཕྲན་རྟག་པར་་
བདེན་ཞེན་གྱིས་འདོད་པའི་རྒོལ་བ་ཡིན་པའི་ཕྱིར་ཏེ། དེས་རེག་བྱ་ཅན་དང་རྟག་པའི་གཞི་
མཐུན་མེད་པར་མ་རྟོགས་པའི་ཕྱིར། ཕྱི་མ་དེར་ཐལ། སློབ་དཔོན་ཕྱོགས་གླིང་གིས་རེག་བྱ་
ཅན་མ་ཡིན་པ་སྒྲ་རྟག་པར་སྒྲུབ་པའི་མཐུན་ཕྱོགས་ལ་རྣམ་གཉིས་སུ་འཇུག་པའི་རྟགས་སུ་་་་
བཤད་པ་ལ་དགོངས་གཞི་ཡོད་པའི་ཕྱིར། གཞན་ཡང་། སངས་རྒྱས་པས་བྱེ་བྲག་པའི་ངོར་
དེ་ལྟར་བཀོད་པའི་ཚེ་ན། རེག་བྱ་ཅན་བྱེ་བྲག་པའི་ངོར་དེ་སྒྲུབ་ཀྱི་རྟགས་ཡང་དག་ཡིན་་་་
པར་ཐལ། བྱེ་བྲག་པའི་ངོར་རེག་བྱ་ཅན་དེ་སྒྲུབ་ཀྱི་རྟགས་ཡང་དག་ཏུ་སོང་བའི་དུས་སྲིད་་
པ་གང་ཞིག སངས་རྒྱས་པ་དེ་རེག་བྱ་ཅན་དེ་སྒྲུབ་ཀྱི་རྟགས་སུ་བཀོད་པའི་དུས་ལ་མཁོས་་་
པའི་ཕྱིར། དང་པོ་དེར་ཐལ། བྱེ་བྲག་པའི་རྒྱུད་ལ་འབྱུང་བཞིའི་རྡུལ་ཕྲན་མི་རྟག་པར་་་་
རྟོགས་པའི་རྗེས་དཔག་སྐྱེས་པའི་དུས་སྲིད་པའི་ཕྱིར་ཏེ། དེའི་རྒྱུད་ལ་དེ་དེར་རྟོགས་པའི་་་
• 198 •



རྣམ་མཁྱེན་སྐྱེས་པའི་དུས་སྲིད་པའི་ཕྱིར། གཞན་ཡང་དེ་ལྟར་བཀོད་པའི་ཕྱིར། སངས་་་་
རྒྱས་པ་དེ་རེག་བྱ་ཅན་གྱི་རྟགས་ཀྱི་དེ་སྒྲུབ་ཀྱི་སྔ་རྒོལ་ལྟར་སྣང་དུ་ཐལ། དེ་ལྟར་བཀོད་པའི་
ཚེ་ན། དེ་དེའི་ངོར་དེ་སྒྲུབ་ཀྱི་རྟགས་ལྟར་སྣང་ཡིན་པའི་ཕྱིར། མ་གྲུབ་ན། དེ་ལྟར་བཀོད་
པའི་ཚེ་ན། བྱེ་བྲག་པ་རེག་བྱ་ཅན་གྱི་རྟགས་ཀྱིས་འབྱུང་བཞིའི་རྡུལ་ཕྲན་མི་རྟག་པར་སྒྲུབ་་
པའི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་ཡིན་པར་ཐལ། མ་གྲུབ་པའི་
ཕྱིར། འདོད་མི་ནུས་ཏེ། དེ་ལྟར་བཀོད་པའི་ཚེ་ན། བྱེ་བྲག་པས་འབྱུང་བཞིའི་རྡུལ་ཕྲན་
རེག་བྱ་ཅན་དང་རྟག་པའི་གཞི་མཐུན་པ་ཁས་ལེན་པའི་ཕྱིར། དེར་ཐལ། དེའི་ཚེ་བྱེ་བྲག་
པ་བྱེ་བྲག་པ་ཡིན་པའི་ཕྱིར། དེར་ཐལ། དེའི་ཚེ་བྱེ་བྲག་པ་ཡོད་པའི་ཕྱིར། མ་གྲུབ་ན།
དེའི་ཚེ་དེ་ཆོས་ཅན། ཁྱོད་ཡོད་པར་ཐལ། ཁྱོད་རེག་བྱ་ཅན་གྱི་རྟགས་ཀྱིས་འབྱུང་བཞིའི་་
རྡུལ་ཕྲན་མི་རྟག་པ་ར་སྒྲུབ་པའི་རྟགས་ཡང་དག་འགོད་པ་སྐབས་སུ་བབ་པའི་གང་ཟག་ཡིན་་
པའི་ཕྱིར་ཞེ་ན། ཆོས་ཅན་སྐྱོན་ཅན་ཡིན་ཏེ། བྱེ་བྲག་པ་སྦྱོར་བ་སྐོར་གཅིག་པོ་དེའི་ཕྱི་རྒོལ་
རྣམ་དག་ཏུ་གྱུར་པའི་ཚེ་བྱེ་བྲག་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་
ཐལ། བྱེ་བྲག་པ་སྦྱོར་བ་སྐོར་གཅིག་པོ་དེའི་སྔ་རྒོལ་རྣམ་དག་ཏུ་གྱུར་པ་དེའི་ཚེ། དེ་དེའི་སྔ་
རྒོལ་རྣམ་དག་ཡིན་པའི་ཕྱིར་ཏེ། བྱེ་བྲག་པ་སངས་རྒྱས་པའི་ཚེ་བྱེ་བྲག་པ་སངས་རྒྱས་ཡིན་
པའི་ཕྱིར། རིམ་པ་བཞིན་སོང་། ཡང་ཁོ་ན་རེ། བྱེ་བྲག་པ་འབྱུང་བཞིའི་རྡུལ་ཕྲན་རྟག་མི་
རྟག་ཐེ་ཚོམ་ཟ་བའི་གང་ཟག་ཏུ་ཐལ། དེའི་ངོ་བོར་འབྱུང་བཞིའི་རྡུལ་ཕྲན་མི་རྟག་པར་སྒྲུབ་
པའི་རྟགས་ཡང་དག་ཡོད་པའི་ཕྱིར། དེར་ཐལ། སངས་རྒྱས་པས་བྱེ་བྲག་པའི་ངོར་སྔར་་་
བཞིན་བཀོད་པའི་ཚེ་ན། རེག་བྱ་ཅན་དེའི་ངོར་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཞེ་
ན། འདིར་མ་ཁྱབ། ཁ་ཅིག སངས་རྒྱས་པས་བྱེ་བྲག་པའི་ངོར་སྔར་བཞིན་བཀོད་པའི་
ཚེ་ན། རེག་བྱ་ཅན་བྱེ་བྲག་པའི་ངོར་དེ་སྒྲུབ་ཀྱི་རྟགས་ཡང་དག་ཡིན་ཀྱང་། སྤྱིར་བྱེ་བྲག་
པའི་ངོར་དེ་སྒྲུབ་ཀྱི་རྟགས་ཡང་དག་མ་ཡིན། ཟེར་ན། ཚིག་འབའ་ཞིག་ལ་བརྟེན་པའོ། །
དཔྱད་པ་འདི་རྣམས་སངས་རྒྱས་པས་གྲངས་ཅན་གྱི་ངོར་སྒྲ་མི་རྟག་སྒྲུབ་ལ་བྱས་པ་རྟགས་སུ་
བཀོད་པའི་ཚེ་ན། བྱས་པ་གྲངས་ཅན་གྱི་ངོར་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་
མིན་དཔྱོད་པའི་ཚུལ་ལའང་སྦྱར་བར་བྱའོ། །དངོས་པོའི་ངོ་བོ་མ་གྲུབ་ན། །ཞེས་སོགས་ལ་
ཟློ་ཀ་གཉིས་ཀྱི་དོན་བཤད་པ་ལྟར་འཐད་པ་ཡིན་ཏེ། དེ་ཉིད་འཁྲུལ་ལ་སོགས་ཡིན་ན། །སྒྲ་
• 199 •



ནི་འཁྲུལ་པ་མེད་ན་ཡང་། །སྒྲུབ་བྱེད་སྐྱོན་ལྡན་ཤེས་བྱ་སྟེ། །དངོས་ལས་དངོས་པོ་གྲུབ་ཕྱིར་
རོ། །འགྲོ་བའི་ཕྱིར་དང་ལག་ལྡན་ཕྱིར། །རྭ་ཅན་གླང་པོ་ཞེས་སྒྲུབ་བྱེད། །འདི་ཡི་སྒྲ་ཡི་་་
བརྗོད་བྱ་ནི། །གྲགས་པས་ཡིན་གྱི་བརྗོད་འདོད་མིན། །ཞེས་འབྱུང་བ་ལས། མིང་དོན་་་་
གཉིས་ཀྱི་ནང་ནས་དོན་ཉིད་འཁྲུལ་ན་མིང་མ་འཁྲུལ་ཀྱང་སྒྲུབ་བྱེད་སྐྱོན་ལྡན་དུ་འགྱུར་བའི་་
ཕྱིར། རྟགས་ཀྱི་ངོ་བོའི་དངོས་པོ་ལས། སྒྲུབ་བྱའི་དངོས་པོ་སྒྲུབ་དགོས་པའི་ཕྱིར་ཏེ།
དཔེར་ན། བ་གླང་ཁྲ་བོ་ཆོས་ཅན། རྭ་ཅན་ཡིན་ཏེ། འགྲོ་བའི་ཕྱིར་དང་། གླང་པོའི་་་་
ཕྲུག་གུ་ཆོས་ཅན། གླང་པོ་ཆེ་ཡིན་ཏེ། ལོག་ལྡན་ཡིན་པའི་ཕྱིར། ཞེས་སྒྲུབ་བྱེད་བཀོད་པ་
ན། འགྲོ་བ་དང་ལག་ལྡན་ཞེས་པའི་སྒྲ་སྲོག་ཆགས་གཉིས་པོ་དེ་ལ་མི་འཁྲུལ་བའི་རྒྱུ་མཚན་་
གྱིས་བརྡ་དེ་ལྟར་སྦྱར་བ་མ་ཡིན་པའི་ཕྱིར། རྭ་ཅན་མ་ཡིན་པའི་འགྲོ་བ་དང༌། གླང་པོ་ཆེ་
མ་ཡིན་པའི་ལག་ལྡན་དུ་མ་ཡོད་པའི་ཕྱིར། གཉིས་པ་ཀུན་གྱི་བྱེད་པ་པོ་ཡིན་པ་ལ་ཚད་མའི་
བསལ་བ་བསྟན་པ་བཤད་དུ་ཡོད་དེ། ཇི་ལྟར་དངོས་དེ་རྒྱུ་ཡིན་པ། །དེ་ལྟ་དེ་ཉིད་གང་གི་ཚེ། །
རྒྱུ་མིན་གང་གིས་དེ་ནི་རྒྱུར། །འདོད་ལ་རྒྱུ་མ་ཡིན་མི་འདོད། །མཚོན་དང་སྨན་སོགས་་་་་
འབྲེལ་བ་ལས། །ནག་པའི་རྨ་དང་འདྲུབས་ཡིན་ན། །འབྲེལ་མེད་སྡོང་དུམ་ཅི་ཡི་ཕྱིར། །
རྒྱུ་ཉིད་དུ་ནི་རྟོག་མི་བྱེད། །ཅེས་འབྱུང་བ་ལས། ཁྱོད་ཀྱིས་དབང་ཕྱུག་རྟག་དངོས་སུ་ཁས་
བླངས་ཤིང་། རྟག་དངོས་ཡིན་ན། རང་འབྲས་ཀུན་གྱི་བྱེད་པ་པོ་ཡིན་པ་ལ་ཚད་མའི་་་་་
བསལ་བ་འབབ་པ་དང༌། མི་འབབ་ན་སྡོང་དུམ་ཡང་རྨ་བསོས་པ་དང་བསྐྱེད་པ་གཉིས་ཀའི་
རྒྱུར་ཐལ་བར་འགྱུར་ལ། འདོད་མི་ནུས་པ་ནི། མཚོན་གྱིས་ནག་པའི་རྨ་བསྐྱེད་པ་དང་། །
སྨན་གྱིས་རྨ་འདྲུབས་པར་བཤད་པ་གྲུབ་པའི་ཕྱིར།།
༢.
ཐམས་ཅད་ཀྱི་གནས་ལུགས་ཇི་ལྟར་གནས་པ་མངོན་སུམ་དུ་
ཤེས་པ་ཀུན་མཁྱེན་དུ་སྒྲུབ་པ།
གཉིས་པ་ཐམས་ཅད་ཀྱི་གནས་ལུགས་ཇི་ལྟར་གནས་པ་མངོན་སུམ་དུ་ཤེས་པ་ཀུན་་་་
མཁྱེན་དུ་སྒྲུབ་པ་ཡོད་དེ། ཀུན་མཁྱེན་མ་ཡིན་པའི་གཞན་ལུགས་ཀྱི་སྒྲུབ་བྱེད་འགོད་པ་དང༌།
དེ་མི་འཐད་པར་བསྟན་པའི་སྒོ་ནས་ཀུན་མཁྱེན་དུ་སྒྲུབ་པ་གཉིས་སུ་ཡོད་པའི་ཕྱིར། དང་པོ་
• 200 •



ཡོད་དེ། ཚད་མ་ལྐོག་གྱུར་དོན་ཤེས་ཡིན། །དེ་སྒྲུབ་བྱེད་ཀྱང་མེད་པའི་ཕྱིར། །ནན་ཏན་
བྱེད་པ་ཡོད་མ་ཡིན། །ཞེས་ནི་ཁ་ཅིག་རབ་ཏུ་བརྗོད། །ཅེས་འབྱུང་བ་ལས། རྒྱང་འཕེན་་
དང་དཔྱོད་པ་པ་ལ་སོགས་པ་ན་རེ། དབང་ཕྱུག་དགག་པ་ཁྱོད་རང་ལའང་མཚུངས་ཏེ།
ཤིན་ཏུ་ལྐོག་གྱུར་མངོན་སུམ་དུ་རྟོགས་པའི་ཚད་མའི་སྐྱེས་བུ་དང་ཀུན་མཁྱེན་མེད་པའི་ཕྱིར་ཏེ།
དེ་སྐྱེད་བྱེད་ཀྱི་རྒྱུ་དང་ཤེས་བྱེད་ཀྱི་རྒྱུ་མཚན་གང་ཡང་མེད་ཅིང༌། དེས་བཤད་པའི་དོན་ལ་
ནན་ཏན་བྱེད་པ་ཡང་མེད་པའི་ཕྱིར། ཞེས་འདོད་པའི་ཕྱིར།།
གཉིས་པ་ཡོད་དེ། ཀུན་མཁྱེན་ཚོལ་དགོས་པའི་རྒྱུ་མཚན། ཀུན་མཁྱེན་ཚོལ་ཚུལ།
བཙལ་བའི་ཀུན་མཁྱེན་ངོས་བཟུང་བ་རྣམས་སུ་ཡོད་པའི་ཕྱིར། དང་པོ་ཡོད་དེ། མི་ཤེས་་
སྟོན་པར་བྱེད་པ་ལ། །འཁྲུལ་པར་དོགས་པ་ཅན་རྣམས་ཀྱིས། །དེ་བཤད་ནན་ཏན་བྱ་བའི་
ཕྱིར། །ཤེས་ལྡན་འགའ་ཞིག་ཚོལ་བར་བྱེད། །ཅེས་འབྱུང་བ་ལས་གྲོལ་བ་དོན་དུ་གཉེར་་་་་
བའི་སྐྱེས་བུས། སྡུག་བསྔལ་ཞི་བའི་ཐབས་མཁྱེན་པའི་ཤེས་ལྡན་འགའ་ཞིག་ཚོལ་དགོས་ཏེ།
དེས་བཤད་པའི་དོན་ལ་ནན་ཏན་བྱེད་དགོས་པའི་ཕྱིར། །
གཉིས་པ་ཡོད་དེ། དེ་ཕྱིར་དེ་ཡི་བསྒྲུབ་བྱ་རུ། །གྱུར་པའི་ཡེ་ཤེས་རྣམ་དཔྱད་བྱའི། །
འདི་ཡིས་སྲིན་བུའི་གྲངས་མཁྱེན་པ། ངེད་ལ་འགར་ཡང་ཉེར་མཁོ་མེད། །ཅེས་འབྱུང་བ་
ལས། ཤེས་ལྡན་དེ་ཡང་བདེན་བཞིའི་གནས་ལུགས་མངོན་སུམ་དུ་མཁྱེན་མི་མཁྱེན་སྙམ་དུ་་
དཔྱད་ནས་ཚོལ་བར་བྱ་ཡི། སྲིད་བུའི་གྲངས་མ་ལུས་པ་མཁྱེན་ནམ་མི་མཁྱེན་སྙམ་དུ་དཔྱད་
པར་བྱ་བ་མ་ཡིན་པའི་ཕྱིར་ཏེ། གྲངས་དེ་འདྲ་མཁྱེན་པ་གྲོལ་བ་དོན་གཉེར་ལ་ཉེར་མཁོ་་་་
མེད་པའི་ཕྱིར། འོ་ན། དེ་ལྟར་དཔྱད་པའི་ཚེ་བཤེས་གཉེན་དུ་འཛིན་པའི་སྔོན་དུ། དེ་ལ་
བདེན་བཞི་མཁྱེན་པའི་ཡོན་ཏན་ཡོད་པར་ཤེས་སམ་མ་ཤེས། ཤེས་ན་གྲོལ་བ་དོན་གཉེར་
རང་ཉིད་ཀྱིས་སྡུག་བསྔལ་ཞི་བའི་ཐབས་ཤེས་ཟིན་པར་ཐལ། དམ་བཅའ་དེའི་ཕྱིར།
འདོད་ན། བཤེས་གཉེན་དེ་ཚོལ་བ་དོན་མེད་པར་ཐལ་ལོ། །མི་ཤེས་ན་བསྟེན་བྱ་ཡིན་མིན་
གྱི་རྣམ་དབྱེ་མི་བྱེད་པར་ཐོག་མར་གང་ཕྲད་པ་དེ་བསྟེན་རིགས་པར་ཐལ། ཞེ་ན། སྐྱོན་་་་
མེད་དེ། འདི་གདུལ་བྱ་རྟོག་ལྡན་གྱིས་བཤེས་གཉེན་ཚོལ་བའི་ཚུལ་ཡིན་པ་གང་ཞིག དེ་ལ་
ནི་ཐོག་མ་ཉིད་ནས་ཡོན་ཏན་རགས་པ་ཚད་མས་ཤེས་པ་དང༌། ཅུང་ཟད་ཕྲ་བའི་ཡོན་ཏན་
རགས་པ་ཡིད་དཔྱོད་ཀྱིས་ཀྱང་ཤེས་པར་འགྱུར་ཞིང་། གཞན་ལ་དྲིས་པ་དང་གྲགས་པ་
• 201 •



སོགས་ལས་ཤེས་པར་འགྱུར་བའི་ཕྱིར།།
གསུམ་པ་ཡོད་དེ། བླང་དང་དོར་བྱའི་དེ་ཉིད་ནི། །ཐབས་དང་བཅས་པ་རིག་་་་་
མཛད་པ། །གང་དེ་ཚད་མ་ཉིད་འདོད་ཀྱི། །ཐམས་ཅད་རིག་མཛད་མ་ཡིན་ནོ། །རིང་པོ་
མཐོང་བའམ་མིན་ཡང་རུང་། །འདོད་པའི་དེ་ཉིད་མཐོང་བ་ཡིན། །གལ་ཏེ་རིང་མཐོང་་་
ཚད་ཡིན་ན། །ཚུར་ཤོག་བྱ་རྒོད་བསྟེན་པར་གྱིས། །ཞེས་འབྱུང་བ་ལས། བདེན་བཞི་་་་་
མངོན་སུམ་དུ་མཁྱེན་པ་མཐར་ཕྱིན་པར་མཛད་པའི་ཐུབ་པ་བཅོམ་ལྡན་འདས་ཉིད་ཀུན་་་་་
མཁྱེན་ནམ། ཚད་མའི་སྐྱེས་བུར་བཟུང་བར་བྱ་ཡི། སྲིན་བུའི་གྲངས་ཐམས་ཅད་རིག་པ་་་
དང༌། ཐག་རིང་པོའི་དོན་མཐོང་བ་ཀུན་མཁྱེན་ནམ་ཚད་མའི་སྐྱེས་བུར་མི་རིགས་ཏེ། ཞེས་
པར་འགྱུར་བའི་ཕྱིར། །ལེའུ་གཉིས་པར་སྐྱེས་བུ་ཆུང་འབྲིང་ཆེ་གསུམ་གྱི་ལམ་རིམ་བསྟན་་་་
པར་གྲགས་པ་ལས་ཇི་སྐད་བཤད་པ་དེ་རྣམས་ནི་ལམ་གྱི་རྩ་བ་བཤེས་གཉེན་བསྟེན་པའི་ཆོས་
སྐོར་ལ་སྦྱོར།།
༢
འགྲོ་ལ་ཕན་བཞེད་ཞེས་པའི་སྙིང་རྗེ་ཆེན་པོ་བཤད་པ།
༡.
བསམ་པ་ཕུན་ཚོགས་དང་པོའི་སྒྲུབ་བྱེད་དུ་བསྟན་པ།
གཉིས་པ་སྒྲུབ་བྱེད་ཐུགས་རྗེ་གོམས་ལས་དེ། །ཞེས་པ་ནས། ཆགས་བྲལ་ཆགས་དང་
ཡིད་ལོག་བཞིན། ཞེས་པའི་བར་གྱིས་འགྲོ་ལ་ཕན་བཞེད་སྙིང་རྗེ་ཆེན་པོ་དེ་འཆད་པའི་ཚུལ་
ཡོད་དེ། བསམ་པ་ཕུན་ཚོགས་དང་པོའི་སྒྲུབ་བྱེད་དུ་བསྟན་པ་དང་། དེ་ལ་རྩོད་པ་སྤོང་བ་་
གཉིས་སུ་ཡོད་པའི་ཕྱིར། དང་པོ་གྲུབ་སྟེ། སྒྲུབ་བྱེད་ཐུགས་རྗེ་གོམས་ལས་དེ། །ཞེས་་་་་
འབྱུང་བ་ལས། ཐུབ་པ་བཅོམ་ལྡན་འདས་དེ། སྒྲུབ་བྱེད་ཐུགས་རྗེ་ཆེན་པོ་སྔོན་དུ་སོང་བ་
ལས་བྱུང་བ་དང༌། ཐུགས་རྗེ་ཆེན་པོ་ཡང་རང་གི་རིགས་འདྲ་སྔ་མ་གོམས་པ་ལས་གྲུབ་པའི་
ཕྱིར་ཏེ། ལྷར། སྒྲུབ་བྱེད་ཐུགས་རྗེ་གོམས་པ་ལས་ཞེས་བྱ་བ་ནས་བརྩམས་ཏེ། ཆགས་་་་
བྲལ་ཆགས་དང་མི་གཙང་བཞིན། །ཞེས་བྱ་བའི་བར་འདིས་ནི་འགྲོ་ལ་ཕན་པར་བཞེད་པ་
ཉིད་བཤད་པའོ། །ཞེས་གསུངས་པའི་ཕྱིར།།
• 202 .



༢.
བསམ་པ་ཕུན་ཚོགས་དང་པོའི་སྒྲུབ་བྱེད་དུ་བསྟན་
པའི་རྩོད་སྤོང་བསྟན་པ།
གཉིས་པ་རྩོད་སྤོང་ཡོད་དེ། རྩོད་པ་དང་། དེ་དགག་པ་གཉིས་སུ་ཡོད་པའི་ཕྱིར། །
དང་པོ་ཡོད་དེ། བློ་ནི་ལུས་ལ་བརྟེན་པའི་ཕྱིར། །གོམས་པས་གྲུབ་པ་མེད་ཅེ་ན། །ཞེས་་་
འབྱུང་བས་བསྟན་ཞིང་། དོན་ནི། རྒྱང་འཕེན་ན་རེ། ཐུབ་དབང་སྙིང་རྗེ་སྐྱེ་བ་དུ་མར་་་་
གོམས་པ་ལས་ཚད་མའི་སྐྱེས་བུར་ཁྲུངས་པ་མ་ཡིན་ཏེ། སྐྱེ་བ་སྔ་ཕྱི་མེད་པའི་ཕྱིར་ཏེ། ཡིད་
བློ་ལུས་ལ་བརྟེན་པའི་ཕྱིར་ཏེ། ཡིད་བློ་ལུས་ཀྱི་ཡོན་ཏན་ཡིན་པའི་ཕྱིར། དཔེར་ན། རས་
ཀྱི་དཀར་པོ་དང་། བུ་རམ་གྱི་མངར་བ་བཞིན། ཡང་ན། ཡིད་བློ་ལུས་ཀྱི་འབྲས་བུ་ཡིན་་
པའི་ཕྱིར། དཔེར་ན། སྒྲོན་མེ་ལ་སྒྲོན་མེའི་འོད་བརྟེན་པ་བཞིན། ཡང་ན། ཡིད་བློ་ལུས་
ཀྱི་བདག་ཉིད་ཡིན་པའི་ཕྱིར། དཔེར་ན། ཆང་དང་ཆང་གི་ནུས་པ་བཞིན་ནོ། །ཞེས་་་་
འདོད་པའི་ཕྱིར་ཏེ། ལྷར། བློ་ནི་ལུས་ཀྱི་ཡོན་ཏན་ཡིན་པ་དེ་ལྟར་ན་ཡིད་བློ་ལུས་ལ་བརྟེན་
པ་ཡིན་ཏེ། དཔེར་ན། རས་ཀྱི་དཀར་པོ་དང་། བུ་རམ་གྱི་མངར་བ་ལྟ་བུའོ་ ཡང་ན་་་
ལུས་ཀྱི་འབྲས་བུ་ཉིད་ཡིན་པའི་ཕྱིར་ཏེ། དཔེར་ན་སྒྲོན་མེ་ལ་འོད་ལྟ་བུའོ། །ཞེས་དང་།
ཤཱར། གལ་ཏེ་བློ་ནི་ལུས་ལ་བརྟེན་པའི་ཕྱིར། ཞེས་བྱ་བ་ལ་སོགས་པའི་འཇིག་རྟེན་རྒྱང་་་
འཕེན་པའི་ཕྱོགས་སྔ་མ་འགོད་པར་བྱེད་དོ། །ཞེས་གསུངས་པའི་ཕྱིར། །
གཉིས་པ་དེ་དགག་པ་ཡོད་དེ། སྙིང་རྗེ་སྐྱེ་བ་དུ་མར་གོམས་པ་མི་སྲིད་པ་དགག་པ་
དང་། སྙིང་རྗེ་གོམས་པ་སྲིད་ཀྱང་མཐའ་མེད་དུ་འཕེལ་བ་མི་འཐད་པ་སྤངས་པ་གཉིས་ཡོད་
པའི་ཕྱིར། དང་པོ་ཡོད་དེ། མདོར་བསྟན་རྒྱས་བཤད་གཉིས་སུ་ཡོད་པའི་ཕྱིར། དང་པོ་་
ཡོད་དེ། མ་ཡིན་རྟེན་ནི་བཀག་ཕྱིར་རོ། །ཞེས་འབྱུང་བ་ལས། ལུས་ཡིད་བློའི་ཁྱད་པར་་་
ཅན་གྱི་རྟེན་ཡིན་པ་ཚད་མས་བཀག་ང་ས་ཁྱོད་འདོད་པ་དེ་མ་ཡིན། ཞེས་པ་དང་། སྐྱེ་བ་སྔ་
ཕྱི་མེད་པའི་རྒྱུ་མཚན་གྱིས་སྙིང་རྗེ་སྐྱེ་བ་དུ་མར་གོམས་སུ་མི་རུང་བ་མ་ཡིན་ཏེ། སྐྱེ་བ་སྔ་ཕྱི་
མེད་པ་ཚད་མས་བཀག་པའི་ཕྱིར། ཞེས་འགོད་པར་བྱ་བ་ཡིན་པའི་ཕྱིར།
གཉིས་པ་རྒྱས་བཤད་ཡོད་དེ། སྐྱེ་བ་སྔ་ཕྱི་ཡོད་པའི་སྒྲུབ་བྱེད་འགོད་པ་དང༌། མེད་
•
2 ( 3 •



པའི་སྒྲུབ་བྱེད་དགག་པ་གཉིས་སུ་ཡོད་པའི་ཕྱིར། དང་པོ་ཡོད་དེ། སྐྱེ་བ་ཡོངས་སུ་ལེན་པ་
ན། །འབྱུང་རྔུབ་དབང་པོ་བློ་དག་ནི། །རང་གི་རིགས་ལ་ལྟོས་མེད་ཅན། །ལུས་ཉིད་་་་་་
འབའ་ཞིག་ལས་སྐྱེ་མིན། །ཧ་ཅང་ཐལ་ཕྱིར་མཚམས་སྦྱོར་བར། །ནུས་ལྡན་མཐོང་བ་གང་
དེ་ལ། །ཅི་ཞིག་ཡོད་གྱུར་གང་མེད་པ། །གང་གིས་ཕྱི་ནས་མཚམས་སྦྱོར་མེད། །ཅེས་་་་་
སོགས་འབྱུང་བ་ལས། ཐ་མལ་པ་སྐྱེས་མ་ཐག་པའི་དབུགས་འབྱུང་རྔུབ་དང་། མིག་སོགས་
དབང་པོ་ལྔ་དང་། བློ་རྣམས་ཆོས་ཅན། རང་གི་རིགས་འདྲ་སྔ་མ་ལ་ལྟོས་མེད་དུ་ལུས་་་་་
འབའ་ཞིག་ལས་སྐྱེ་བ་མ་ཡིན་ཏེ། རང་གི་རིགས་འདྲ་སྔ་མ་སྔོན་སོང་གི་དབུགས་འབྱུང་རྡུབ་
སོགས་ཡིན་པའི་ཕྱིར། བསྡུ་ན། ཐ་མལ་པ་སྐྱེས་མ་ཐག་པའི་རིག་པ་ཆོས་ཅན། །རང་རྒྱུ་་
རིག་པ་སྔ་མ་སྔོན་དུ་སོང་སྟེ། རིག་པ་ཡིན་པའི་ཕྱིར། ཞེས་སྐྱེ་བ་སྔ་མ་སྒྲུབ་པ་དང་། ཐ་་
མལ་པ་འཆི་ཁའི་ཡིད་བློ་རྟོག་པ་ཆོས་ཅན། རང་འབྲས་རིག་པ་ཕྱི་མ་མཚམས་སྦྱོར་ཏེ། །
ཚགས་ཅན་གྱི་རིག་པ་ཡིན་པའི་ཕྱིར། ཞེས་སྐྱེ་བ་ཕྱི་མ་ཡོད་པར་སྒྲུབ་ཅིང་། དེ་ལྟ་མིན་ན།
འབྱུང་བ་ཀུན་སྲོག་ཆགས་སུ་ཐལ་བ་སོགས་འཕེན་པར་མཛད་པའི་ཕྱིར། ཁོ་ན་རེ། འོ་ན།
ལུས་དང་སེམས་གཉིས་ཕན་ཚུན་རྗེས་སུ་བྱེད་པ་ཅན་ཡིན་ནོ། །ཞེས་ཡིད་ལུས་ལ་བརྟེན་པར་
བཤད་པ་དང་འགལ་ལོ་ཞེ་ན། སྐྱོན་མེད་དེ། དེ་ཡི་ཤེས་པས་ཕན་འདོགས་ཕྱིར། །ཡིད་ནི་
ལུས་ལ་བརྟེན་པར་བཤད། ཅེས་འབྱུང་བ་ཉིད་ཀྱི་ལུང་དེས་ལུས་ཀྱིས་དེའི་རྣམ་པར་ཤེས་པ་
དང་། དེས་ཡིད་བློ་ལ་ཕན་འདོགས་པ་ཙམ་ཞིག་བསྟན་པའི་ཕྱིར། ཡང་ཁོ་ན་རེ། ལུས་་་
དབང་ཡིད་བློའི་རྟེན་ཁྱད་པར་ཅན་ཡིན་ཏེ། ལུས་དབང་མེད་པར་ཡིད་བློ་མི་འབྱུང་བའི་་་་
ཕྱིར། ཞེས་པ་སྟེ། གལ་ཏེ་དབང་པོ་མེད་པར་བློ། །མ་ཡིན། ཞེས་འདོད་པ་བརྗོད་པའི་
ཕྱིར། དེ་མི་འཐད་དེ། དེ་ཡང་དེ་མེད་པར། །དེ་ལྟའང་ཕན་ཚུན་རྒྱུ་ཉིད་པས། །དེ་ཕྱིར་
ཕན་ཚུན་རྒྱུ་ཅན་ཡིན། །ཞེས་གསུངས་པ་ལས། ཡིད་བློ་ཡང་ལུས་དབང་གི་རྟེན་དུ་ཐལ།
དེ་མེད་པར་ལུས་དབང་མི་འབྱུང་བའི་ཕྱིར། ཞེས་འགོག་པའི་ཕྱིར། དེ་ཡང་རྣམ་བཤད་དུ་
ཞིབ་ཆ་མཛད་པ་ལྟར། ལུས་ཡིད་བློའི་རྟེན་ཁྱད་པར་ཅན་ཡིན་པ་འགོག་གི་རྟེན་ཡིན་པ་ཙམ་
མི་འགོག་པ་འདྲ་སྟེ། འཁར་གཞོང་རང་ནང་གི་རྒྱ་ཤུག་གི་རྟེན་ཡིན་པའི་ཕྱིར།།
གཉིས་པ་སྐྱེ་བ་སྔ་ཕྱི་མེད་པའི་སྒྲུབ་བྱེད་དགག་པ་ཡོད་དེ། མདོར་བསྟན་པ་དང་།
རྒྱས་པར་བཤད་པ་དང་། དོན་བསྡུ་བ་དང་གསུམ་དུ་ཡོད་པའི་ཕྱིར། དང་པོ་ཡོད་དེ།
• 204 •



རྟགས་མ་ངེས་པ་དང༌། དཔེ་མ་གྲུབ་པ་གཉིས་སུ་ཡོད་པའི་ཕྱིར། དང་པོ་ཡོད་དེ། ཕ་་་་
རོལ་པོས་སྐྱེ་བ་སྔ་ཕྱི་མེད་དེ། གང་འཆི་སེམས་ཡིན་ན། རང་གི་རིགས་འདྲ་ཕྱི་མ་མཚམས་མི་
སྦྱོར་བས་ཁྱབ། དཔེར་ན། དགྲ་བཅོམ་པ་ཐ་མའི་སེམས་བཞིན། ཐ་མལ་པ་འཆི་ཁའི ་་་་་
སེམས་ཀྱང་འཆི་སེམས་ཡིན་ནོ་ཞེས་པའི་རྟགས་དེ་འགལ་ཁྱབ་དམིགས་པའི་རྟགས་ཡང་དག་
ཡིན་པ་འགོག་པ་ལ། ཐ་མའི་སེམས་ནི་སེམས་གཞན་དང༌། །མཚམས་སྦྱོར་བ་ལ་འགལ་ཅི་
ཡོད། །ཅེས་འབྱུང་བ་ལས། ཐ་མལ་པ་ ་འཆི་ཁའི་སེམས་ཀྱིས་རིགས་འདྲ་ཕྱེ་མ་མཚམས་སྦྱོར་
བ་ལ་འགལ་བ་ཅི་ཡང་མེད་པའི་ཕྱིར། ཞེས་པར་འགྱུར་བའི་ཕྱིར། གཉིས་པ་དཔེ་མ་གྲུབ་
པ་ཡོད་དེ། དཔེ་སྒྲུབ་བྱེད་ཀྱི་ཚད་མ་མེད་པ་དང༌། ཚད་མ་ཡོད་པ་དགག་པ་གཉིས་སུ་ཡོད་
པའི་ཕྱིར། དང་པོ་ཡོད་དེ། དགྲ་བཅོམ་སེམས་གང་ཡིན་དེ་ཡང་། གང་ལས་མཚམས་་་་
སྦྱོར་མེད་པར་འདོད། །ཅེས་གསུངས་ཤིང༌། དོན་ནི་། དགྲ་བཅོམ་འཆི་ཁ་མའི་སེམས་་་་
ཆོས་ཅན། ཐ་མལ་པ་འཆི་ཁའི་སེམས་རང་གི་རིགས་འདྲ་ཕྱི་མར་མཚམས་མི་སྦྱོར་བར་སྒྲུབ་
པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་མ་ཡིན་པར་ཐལ། ཚད་མས་མ་གྲུབ་་་་
པའི་ཕྱིར། རྟགས་ཁས་སོ། འདོད་ན་ ཐེག་དམན་དགྲ་བཅོམ་འཆི་ཁ་མའི་སེམས་ཀྱིས་་་
རང་གི་རིགས་འདྲ་ཕྱི་མ་མཚམས་སྦྱོར་རམ་མི་སྦྱོར་ཞེ་ན། མི་སྦྱོར་ཏེ། དེས་རང་འབྲས་་་་
སེམས་ཅན་གྱི་སེམས་ཀྱི་ཉེར་ལེན་བྱེད་པ་ ་མེད་པའི་ཕྱིར། དེ་མེད་པར་ཚད་མ་རྣམ་ངེས་ལས་
གསུངས་པའི་ཕྱིར་ཏེ། རྣམ་བཤད་དུ་རྣམ་ངེས་ལས། དོན་བྱེད་ནུས་སྟོང་དངོས་མེད་ཀྱི་་་
མཚན་ཉིད་དུ་བཞག་པ་ལ། དགྲ་བཅོམ་ཐ་མའི་སེམས་ཀྱིས་མ་ངེས་པ་བརྗོད་པ་ན། སེམས་
ཅན་དུ་བགྲང་པའི་སྐད་ཅིག་གཞན་གྱི་ཉེར་ལེན་མི་བྱེད་པས་ཐ་མ་ཞེས་བྱ་ཡི། འབྲས་བུ་་་་་
ཅུང་ཟད་ཀྱང་མི་བྱེད་པ་མ་ཡིན་ཏེ། ཀུན་མཁྱེན་ཡེ་ཤེས་སོགས་ལ་་པན་འདོགས་པར་བཤད་
པའི་ཕྱིར་རོ། །ཞེས་གསུངས་པ་ལས་གྲུབ་པ་འི་ ཕྱིར། ཀུན་མཁྱེན་ཡེ་ཤེས་ལ་ཕན་འདོགས་
པའི་དོན་ཡང་གཞན་དུ་གོ་བ་བཙལ་བར་བྱ་ཡི། དེ་འདྲའི་དགྲ་བཅོམ་སངས་རྒྱ་བར་འདོད་
པ་མ་ཡིན་ཏེ། ལྷག་མེད་མྱང་འདས་ཀྱི་ཚེ་མར་མེ་ཤི་བ་བཞིན་དུ་བེམ་རིག་རྒྱུན་ཆད་པར་
འདོད་པའི་ཕྱིར་ཏེ། མཐར་ཐུག་ཐེག་པ་ ་གསུམ་དུ་གྲུབ་པར་འདོད་པའི་ཕྱིར་ཏེ། རྣམ་་་་་
བཤད་ལས། དེ་ཐམས་ཅད་ཀྱང་མཐར་ཐུག་ཐེག་པ་ ་གསུམ་དུ་བཞེད་པའི་ལུགས་ཡིན་གྱི།
གཞུང་འདི་དག་གིས་མཐར་ཐུག་ཐེག་པ་གཅིག་ཏུ་ངེས་པར་བསྟན་པར་འདོད་ན། གྲུབ་་་་
• }15 •



མཐའི་རྣམ་གཞག་མ་ཆག་པའི་གཏམ་མོ། །ཞེས་གསུངས་པའི་ཕྱིར། ཁོ་ན་རེ། དགྲ་་་་
བཅོམ་འཆི་ཁའི་སེམས་དེས་རང་འབྲས་རིག་པ་ཕྱི་མར་མཚམས་སྦྱོར་བར་ཐལ། རིག་པ་་་་
ཙམ་ཐ་མལ་པ་འཆི་ཁའི་སེམས་རང་འབྲས་རིག་པ་ཕྱི་མར་མཚམས་སྦྱོར་བར་སྒྲུབ་པའི་རྟགས་
ཡང་དག་ཡིན་པའི་ཕྱིར། ཞེ་ན། མ་གྲུབ་སྟེ། ཆགས་ཅན་གྱི་རིག་པ་རྟགས་སུ་སྦྱོར་དགོས་
པའི་ཕྱིར་ཏེ། ཚད་མའི་དེ་ཁོ་ན་ཉིད་བསྡུས་པའི་འགྲེལ་པར་ཀ་མ་ལ་ཤཱི་ལས། གང་འདོད་
ཆགས་དང་བཅས་པའི་སེམས་ཡིན་པ་དེ་ནི། རང་གིས་ཉེ་བར་བླང་བར་བྱ་བའི་སེམས་་་་་
གཞན་བསྐྱེད་པར་ནུས་པ་ཡིན་ཏེ། ཆགས་པ་དང་བཅས་པའི་སྔར་གྱི་གནས་སྐབས་ཀྱི་་་་་
སེམས་བཞིན། ཐ་མལ་པ་འཆི་ཁའི་སེམས་ཀྱང་འདོད་ཆགས་དང་བཅས་པ་ཡིན་ནོ། །ཞེས་
བྱ་བ་ནི་རང་བཞིན་གྱི་གཏན་ཚིགས་སོ། །ཞེས་གསུངས་པ་ལྟར་འགོད་པར་བྱ་བ་ཡིན་པའི་་
ཕྱིར། གཉིས་པ་དཔེ་སྒྲུབ་བྱེད་ཀྱི་ཚད་མ་དགག་པ་ཡོད་དེ། ཚད་མས་མ་གྲུབ་དོན་ཅན་གྱི། །
གྲུབ་མཐའི་རྗེས་སུ་འབྲོང་ངམ་ཅི། །ཞེས་པས་ལུང་གི་སྒྲུབ་བྱེད་དགག་པ་དང༌། གལ་ཏེ་དེ་
རྒྱུ་བྲལ་ཕྱིར་ན། །ཞེས་སོགས་ཀྱིས་རིགས་པའི་སྒྲུབ་བྱེད་འགོག་པའི་ཕྱིར།།
གཉིས་པ་རྒྱས་པར་བཤད་པ་ཡོད་དེ། ལུས་ཡིད་བློའི་རྟེན་ཁྱད་པར་ཅན་ཡིན་པ་་་་་
དགག་པ་དང༌། དེ་ལྟར་བཀག་པ་ལ་རྩོད་པ་སྤོང་བ་གཉིས་སུ་ཡོད་པའི་ཕྱིར། དང་པོ་་་་་
ལའང་ལུས་ཡིད་བློའི་རྟེན་གྱི་བྱ་བ་བྱེད་ཚུལ་ལ་བརྟག་ནས་དགག་པ་དང་། རྟེན་བྱེད་པའི་་
ལུས་ཀྱི་ངོ་བོ་ལ་བརྟག་ནས་དགག་པ་གཉིས་སུ་ཡོད་པའི་ཕྱིར། དང་པོ་ནི། ལུས་ནི་གནས་
པ་ཉིད་ན་སེམས། །ལྡོག་པ་མེད་པར་ཐལ་བར་འགྱུར། །ཞེས་པ་ནས། མ་མཐོང་ཕྱིར་ན་་
མེད་པ་མིན། ཞེས་པའི་བར་གྱིས་འཆད་པ་དང་། གཉིས་པ་ལ་ལུས་རགས་པ་ཆ་མེད་ཡིད་
བློའི་རྟེན་ཡིན་པ་དགག་པ་དང་། རྡུལ་ཕྲན་དེ་ཡིན་པ་དགག་པ་གཉིས། དང་པོ་ལ་ཡན་་་་
ལག་ཅན་ཆ་མེད་ཡིན་པ་དགག་པ་དང་། བཀག་པ་ལ་གནོད་པ་སྤངས་པ་གཉིས་ཀྱི་དང་པོ་
ལ་འགལ་འདུ་གསུམ་ལས། དང་པོ་བྱ་བ་ལ་བརྟེན་པའི་འགལ་འདུ་ནི། ལག་སོགས་གཡོ་ན་
ཐམས་ཅད་དག །གཡོ་བར་འགྱུར་ཕྱིར་འགལ་བ་ཅན། །ལས་ནི་གཅིག་ལ་མི་རུང་ཕྱིར། །
གཞན་དུ་ཐ་དད་གྲུབ་པར་འགྱུར། །ཞེས་གསུངས་པ་དང་། གཉིས་པ་མཐོང་བ་ལ་བརྟེན་
པའི་འགལ་འདུ་ནི། གཅིག་བསྒྲིབས་པ་ན་ཐམས་ཅད་དག །བསྒྲིབས་པར་འགྱུར་བའམ་མ་
བསྒྲིབས་ན། །མཐོང་འགྱུར་ཞེས་གསུངས་པ་དང་། གསུམ་པ་ཡོན་ཏན་ལ་བརྟེན་པའི་་་་
ཤམས་
• ?{j •



འགལ་འདུ་ནི། གཅིག་ཚོན་གྱིས་བསྒྱུར་ན། །བསྒྱུར་བའམ་མ་བསྒྱུར་རྟོགས་པར་འགྱུར། །
ཞེས་གསུངས་པ་ཉིད་ཀྱིས་བསྟན་པ་ཡིན་པའི་ཕྱིར། དང་པོ་གྲུབ་སྟེ། ལྷས་བྱིན་གྱིས་ལག་པ་
གཡོ་བའི་ཚེ་ན་ཡན་ལག་ཐམས་ཅད་གཡོ་བར་ཐལ། དེའི་ལག་པའི་ཡན་ལག་ཅན་དང་།
ལུས་གཞན་གྱི་ཡན་ལག་ཅན་ཆ་མེད་གཅིག་ཡིན་པའི་ཕྱིར། རྟགས་ཁས། ཁྱབ་སྟེ། གཡོ་་
མི་གཡོ་གཉིས་ཆ་མེད་གཅིག་ལ་གཞི་མཐུན་དུ་འདུ་བར་མི་འགྱུར་བའི་ཕྱིར་ཞེས་པ་དང༌།
ལྷས་བྱིན་གྱིས་ལུས་གཡོ་མི་གཡོའི་ཆ་དང་བཅས་ན་ལུས་དེ་ཆ་ཐ་དད་པ་ཅན་དུ་ཁས་ལེན་་་་་
དགོས་སོ། །ཞེས་པར་འགྱུར་བའི་ཕྱིར། གཉིས་པ་གྲུབ་སྟེ། ལྷས་བྱིན་གྱི་གདོང་གཅིག་པོ་
གོས་ཀྱི་བསྒྲིབས་པའི་ཚེ་ལུས་ཐམས་ཅད་གོས་ཀྱི་བསྒྲིབས་པར་ཐལ། གདོང་གི་ཡན་ལག་་་་
ཅན་དང་ལུས་གཞན་གྱི་ཡན་ལག་ཅན་ཆ་མེད་གཅིག་ཡིན་པའི་ཕྱིར། ཞེས་གདོང་གོས་ཀྱི་་
སྒྲིབ་པའི་ཚེ། ཡན་ལག་གི་གདོང་གོས་ཀྱིས་བསྒྲིབས་ཀྱི། ཡན་ལག་ཅན་གྱི་གདོང་གོས་ཀྱིས་
མ་བསྒྲིབས་སོ། །ཞེས་སྨྲ་ན། ལྷས་བྱིན་གྱི་གདོང་གོས་ཀྱིས་བསྒྲིབས་པའི་ཚེ། ལྷས་བྱིན་་་་
གྱིས་གདོང་གོས་ཀྱི་སྒྲིབ་བྱེད་མེད་པར་མཐོང་བར་ཐལ། དེའི་ཚེ་ལྷས་བྱིན་གྱིས་ཡན་ལག་་་
ཅན་གྱི་གདོང་སྒྲིབ་བྱེད་མེད་པར་མཐོང་རུང་དུ་ཡོད་པའི་ཕྱིར། ཞེས་པར་འགྱུར་བའི་ཕྱིར། །
གསུམ་པ་གྲུབ་སྟེ། ལྷས་བྱིན་གྱིས་གདོང་གཅིག་པོ་ཆོས་ཅན། སྔོན་པོས་ཁ་བསྒྱུར་བའི་ཚེ། །
ལུས་ཐམས་ཅད་སྔོན་པོས་ཁ་བསྒྱུར་བར་ཐལ། གདོང་གི་ཡན་ལག་ཅན་དང་ལུས་གཞན་གྱི་
ཡན་ལག་ཅན་ཆ་མེད་གཅིག་ཡིན་པའི་ཕྱིར། ཞེས་འགོག་ཅིང་། དེའི་ཚེ་ཡན་ལག་གི་གདོང་
ཚོན་གྱིས་ཁ་བསྒྱུར་བ་ཡིན་གྱི། ཡན་ལག་ཅན་གྱི་གདོང་ཚོན་གྱིས་ཁ་མ་བསྒྱུར་རོ། །ཞེས་སྨྲ་
ན། ལྷས་བྱིན་གྱིས་གདོང་ཚོན་གྱིས་ཁ་བསྒྱུར་བའི་ཚེ། ཚོན་གྱིས་ཁ་བསྒྱུར་བའི་གདོང་སྔོན་
པོ་གཅིག་དང་། མ་བསྒྱུར་བའི་དེ་མི་ཤ་ཁ་གཉིས་ཅིག་ཆར་དུ་རྟོགས་པར་ཐལ། དེའི་ཚེ་་་
ཡན་ལག་གི་གདོང་ཚོན་སྔོན་པོས་ཁ་བསྒྱུར། ཡན་ལག་ཅན་གྱི་གདོང་ཚོན་སྔོན་པོས་ཁ་མ་་་
བསྒྱུར་བའི་ཕྱིར། རྟགས་ཁས།།
གཉིས་པ་བཀག་པ་ལ་གནོད་པ་སྤངས་པ་ཡོད་དེ། ཕྱི་དོན་དབང་ཤེས་ཀྱིས་མི་རྟོགས་
པར་ཐལ་བ་སྤངས་པ་དང་། དེས་རིགས་ཅན་གཞན་ཡང་ཁེགས་པ་དང་། ཡན་ལག་ཅན་
དང་དེ་ལ་བརྟེན་པའི་ཡོན་ཏན་བྱེ་བྲག་ཏུ་དགག་པ་གསུམ་དུ་ཡོད་པའི་ཕྱིར། དང་པོ་ཡོད་དེ།
དུ་མ་ཉིད་ནའང་སྔ་མ་བཞིན། །ཞེས་སོགས་ཀྱིས་འཆད་པའི་ཕྱིར། ཁ་ཅིག རགས་པ་་་་
• 207 •



ཡིན་ན། རྫས་སུ་མ་གྲུབ་པར་འདོད་བཞིན་དུ་དབང་ཡུལ་དེའི་ཕྱིར་རྡུལ་ཕྲན་མིན། ཞེས་་
པའི་གཞུང་གིས་སོ་སྐྱེའི་དབང་ཤེས་ཀྱི་ཡུལ་ཡིན་ན། རྡུལ་ཕྲན་མ་ཡིན་པས་ཁྱབ་པར་བསྟན་
པར་འདོད་པ་ནི་འགལ་བ་ཡིན་ཏེ། སྔོན་པོ་རགས་པ་མ་ཡིན་ན། ཕྱི་དོན་ཡིན་པས། རྡུལ་
ཕྲན་ཡིན་དགོས་ཤིང་། སོ་སྐྱེའི་དབང་ཤེས་ཀྱི་ཡུལ་ཡང་ཡིན་པའི་ཕྱིར། གཉིས་པ་ཡོད་དེ།
འདིས་ནི་སྒྲིབ་བྱེད་ལ་སོགས་པ། །ཞེས་པ་རྐང་པ་གཉིས་ཀྱིས་འཆད་པའི་ཕྱིར། གསུམ་པ་
ཡོད་དེ། དབང་ཤེས་ཀྱིས་མཐོང་བ་ལ་ཡན་ལག་ཅན་དོན་གཞན་དགོས་ན་ཧ་ཅང་ཐལ་བ་་་
དང་། དེ་ལ་བརྟེན་པའི་གྲངས་སོགས་དོན་གཞན་དགག་པ་གཉིས་སུ་ཡོད་པའི་ཕྱིར། དང་
པོ་ཡོད་དེ། དངུལ་ཆུ་གསེར་དང་འདྲེས་པའམ། །ཞེས་སོགས་ཀྱིས་འཆད་པའི་ཕྱིར།
གཉིས་པ་ཡོད་དེ། རྟགས་ཡང་དག་འགོད་པ་དང་། དེ་ལ་གནོད་པ་སྤངས་པ་གཉིས་སུ་་་
ཡོད་པའི་ཕྱིར། དང་པོ་ཡོད་དེ། དེ་ལྡན་རང་གི་ངོ་བོ་དང༌། །ཞེས་སོགས་ཀྱིས་འཆད་་་་་
པའི་ཕྱིར། གཉིས་པ་དེ་ལ་གནོད་པ་སྲུང་བ་ཡོད་དེ། སྒྲ་ཐ་དད་འཇུག་པས་དོན་རྫས་ཐ་་་
དད་དུ་གྲུབ་པ་དགག་པ་དང་། དེ་མ་གྲུབ་ན་སྒྲ་ཐ་དད་དོན་མེད་དུ་ཐལ་བ་སྤོང་བ་གཉིས་་
སུ་ཡོད་པའི་ཕྱིར། དང་པོ་ཡོད་དེ། སྒྲ་ཤེས་དངོས་པོ་ཐ་དད་པའི། །ཞེས་སོགས་ཀྱིས་་་་་
འཆད་པའི་ཕྱིར། གཉིས་པ་ཡོད་དེ། སྒྲ་ཐ་དད་དོན་མེད་དུ་ཐལ་བ་སྤང་བ་དང་། དྲུག་་་
སྒྲ་མི་འཐད་པར་ཐལ་བ་སྤང་བ་གཉིས་སུ་ཡོད་པའི་ཕྱིར། དང་པོ་ཡོད་དེ། མེད་ལ་ཐ་དད་
དོན་མེད་ན། །ཞེས་སོགས་ཀྱིས་འཆད་པའི་ཕྱིར། གཉིས་པ་ཡོད་དེ། ཆོས་དང་ཆོས་ཅན་
བརྗོད་པའི་སྒྲའི་ཁྱད་པར། རིགས་བརྗོད་དང་ཚོགས་བརྗོད་ཀྱི་སྒྲའི་ཁྱད་པར་གཉིས་སུ་ཡོད་
པའི་ཕྱིར། དང་པོ་ཡོད་དེ། སྤྱིར་དྲུག་སྒྲ་སྦྱར་བའི་སྒོ་ནས། ཆོས་བརྗོད་ཀྱི་སྒྲས་ཁྱད་པར་
གཞན་སྤོང་བ་དང་ཆོས་ཅན་བརྗོད་པའི་སྒྲས་ཁྱད་པར་གཞན་མི་སྤོང་བ་གཉིས་ཡོད་པའི་ཕྱིར།
དང་པོ་ཡོད་དེ། དངོས་པོ་བརྗོད་པའི་སྒྲ་རྣམས་ཀྱིས། །ཞེས་སོགས་ཀྱིས་འཆད་པའི་ཕྱིར།
གཉིས་པ་ཡོད་དེ། ལ་ལར་སོར་མོའི་ལྡན་པ་ཞེས། །ཞེས་སོགས་ཀྱིས་འཆད་པའི་ཕྱིར། །
གསུམ་པ་ཡོད་དེ། སོར་མོ་ལྡན་འགྱུར་ཞེས། ཆོས་ཅན་བརྗོད་པར་གྲགས་ཡིན་ཏེ། །ཞེས་
སོགས་ཀྱིས་འཆད་པའི་ཕྱིར། གཉིས་པ་རིགས་བརྗོད་ཚོགས་བརྗོད་ཀྱི་སྒྲའི་ཁྱད་པར་ཡོད་དེ།
ཕ་རོལ་པོས། བུམ་པ་ཞེས་པའི་སྒྲ་དང༌། བུམ་པའི་གཟུགས་ཞེས་པའི་སྒྲ་གཉིས་ཡུལ་གཅིག་
ལ་འཇུག་པར་ཐལ། བུམ་པ་དང་བུམ་པའི་གཟུགས་རྫས་གཞན་མ་ཡིན་པའི་ཕྱིར། ཞེས་པ་
• 208 •



དང་། ཡང་བུམ་པ་ཞེས་པའི་སྒྲ་འཇུག་པའི་ཡུལ་མེད་པར་ཐལ། ཡན་ལག་ཅན་དོན་གཞན་
མེད་པའི་ཕྱིར། ཞེས་རྩོད་པ་ན་ཐལ་འགྱུར་སྔ་ཕྱི་གཉིས་ཀ་ལ་མ་ཁྱབ་ཅེས་སྟོན་པ་ལ།
གཟུགས་སོགས་ནུས་པའི་ཁྱད་པར་ནི། །སྤོང་བས་དེ་མཚུངས་འབྲས་བུ་ཡི། །རྒྱུ་མིན་པ་ནི་
རྣམ་གཅོད་ལ། །བུམ་པའི་སྒྲ་ནི་འཇུག་པར་འགྱུར། །དེས་ན་བུམ་པ་གཟུགས་སོ་ཞེས། །
གཞི་གཅིག་པ་ཅན་སྒྲ་མ་ཡིན། །ཞེས་གསུངས་ཤིང་། དོན་ནི། སྔ་མ་ལ་མ་ཁྱབ་སྟེ། བུམ་
པ་ཞེས་པའི་སྒྲས་བུམ་པའི་གཟུགས་བརྗོད་བྱར་མི་བྱེད་ཅིང་། བུམ་པ་བརྗོད་བྱར་བྱེད་པའི་
ཕྱིར། ཞེས་པ་དང་། ཕྱི་མ་ལ་མ་ཁྱབ་སྟེ། ལྟོར་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་
པ་ལ་བུམ་སྒྲ་དངོས་སུ་འཇུག་པའི་ཕྱིར། ཞེས་པར་འགྱུར་བའི་ཕྱིར། དེས་ན་ཚོགས་སྤྱི་དོན་
གཞན་མེད་ཀྱང་རིགས་བརྗོད་ཀྱི་སྒྲ་དང་། ཚོགས་བརྗོད་ཀྱི་སྒྲའི་ཁྱད་པར་འཐད་དེ། དེས་
ན་འདི་ནི་རིགས་པ་དང་ནི། །ཚོགས་པ་བརྗོད་པའི་ཁྱད་པར་ཡིན། །ཞེས་འབྱུང་བ་ལས། །
རིགས་བརྗོད་ཀྱི་སྒྲས་རིགས་ཅན་བརྗོད་བྱར་མི་སྤོང་། ཚོགས་བརྗོད་ཀྱི་སྒྲས་ཚོགས་པ་ཅན་
བརྗོད་བྱར་སྤོང་བ་དེ་དེ་གཉིས་ཀྱི་ཁྱད་པར་ཡིན་པའི་ཕྱིར། ཁོ་ན་རེ། བུམ་པའི་གཟུགས་
ཞེས་པའི་སྒྲ་སྦྱར་བ་དགོས་པ་མེད་པར་ཐལ། བུམ་པ་དང་གཟུགས་རྫས་གཞན་མ་ཡིན་པའི་
ཕྱིར་ཞེ་ན། མ་ཁྱབ་སྟེ། དེ་སྤྱི་ཡན་ལག་ཏུ་བྱས་ཏེ། །བུམ་པ་ཡི་ནི་གཟུགས་སོ་ཞེས། །དེ་
ནུས་ཁྱད་པར་སྟོན་པར་བྱེད། །ཕྱོགས་འདིས་གཞན་ལའང་བརྗོད་པར་བྱ། །ཞེས་འབྱུང་བ་
ལས། གཟུགས་ཁྱད་གཞི་དང་བུམ་པ་ཁྱད་ཆོས་སུ་གོ་བའི་ཆེད་དུ་སྒྲ་དེ་སྦྱར་ཞེས་བསྟན་པའི་
ཕྱིར། མཐའ་ཅུང་ཟད་དཔྱད་ན། ཁ་ཅིག རྗོད་བྱེད་ཀྱི་སྒྲ་གང་ཞིག ཁྱོད་ཀྱི་བརྗོད་བྱ་
ཡིན་ན། རིགས་སྤྱི་ཡིན་པས་ཁྱབ་པ་རིགས་བརྗོད་ཀྱི་སྒྲའི་མཚན་ཉིད། དེ་གང་ཞིག
ཁྱོད་ཀྱི་བརྗོད་བྱ་ཡིན་ན། ཚོགས་སྤྱི་ཡིན་པས་ཁྱབ་པ་ཚོགས་བརྗོད་ཀྱི་སྒྲའི་མཚན་ཉིད།
ཞེས་ཟེར་རོ། །ཁ་ཅིག གཞན་འདྲ་བ་ལ། ཁྱོད་ཀྱི་དངོས་ཀྱི་བརྗོད་བྱ་ཡིན་ན། ཞེས་་་་་
སོགས་ཞིབ་ཆ་བྱེད། ཡང་ཁ་ཅིག གཞན་འདྲ་བ་ལ། ཁྱོད་ཀྱི་ཞེན་པའི་བརྗོད་བྱ་ཡིན་ན།
ཞེས་སོགས་སྦྱོར་བར་བྱེད། ཡང་གཞན་དག་རང་གི་དངོས་མིང་དུ་འཇུག་པའི་གཞི་ཡོད།།
རང་ཉིད་དངོས་མིང་དུ་འཇུག་པའི་གཞི་ཡིན་ན། རིགས་སྤྱི་ཡིན་པས་ཁྱབ་པ་དང་། དེ་ཡོད།
རང་ཉིད་དངོས་མིང་དུ་འཇུག་པའི་གཞི་ཡིན་ན། ཚོགས་སྤྱི་ཡིན་པས་ཁྱབ་པ་གཉིས་རིམ་པ་
བཞིན་དེ་གཉིས་ཀྱི་མཚན་ཉིད། ཞེས་ཟེར་རོ། །རིགས་བརྗོད་ཀྱི་སྒྲའི་མཚན་ཉིད་དང་པོ་
• 209 •



གཉིས་མི་འཐད་པར་ཐལ། བུམ་པ་ཞེས་བརྗོད་པའི་སྒྲ་རིགས་བརྗོད་ཀྱི་སྒྲ་གང་ཞིག
དེའི་བརྗོད་བྱ་དང་དངོས་ཀྱི་བརྗོད་བྱ་ལ་རིགས་སྤྱི་ཡིན་པས་མ་ཁྱབ་པའི་ཕྱིར། དང་པོ་དེར་
ཐལ། བུམ་པ་སྤྱི་ཡིན་པ་གང་ཞིག སྤྱི་དང་རིགས་སྤྱི་དོན་གཅིག་པའི་ཕྱིར། ཕྱི་མ་མ་གྲུབ་
ན། བུམ་པ་དང་བུམ་པའི་དོན་སྤྱི་གཉིས་ཀ་ཆོས་ཅན། དེར་ཐལ། དེའི་ཕྱིར། ཚོགས་་་
བརྗོད་ཀྱི་སྒྲའི་མཚན་ཉིད་ཀྱང་མི་འཐད་པར་ཐལ། བུམ་པ་ཞེས་བརྗོད་པའི་སྒྲ་ཚོགས་་་་་
བརྗོད་ཀྱི་སྒྲ་གང་ཞིག དེའི་བརྗོད་བྱ་དང་དངོས་ཀྱི་བརྗོད་བྱ་ལ་ཚོགས་སྤྱི་ཡིན་པས་མ་་་་
ཁྱབ་པའི་ཕྱིར། དང་པོ་དེར་ཐལ། བུམ་པ་ཚོགས་སྤྱི་ཡིན་པའི་ཕྱིར། མ་གྲུབ་ན། དེ་་་་
ཆོས་ཅན། དེར་ཐལ། རགས་པ་ཡིན་པའི་ཕྱིར། ཕྱི་མ་མ་གྲུབ་ན། བུམ་པའི་དོན་སྤྱི་་་༌་
ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། རྟག་པ་ཡིན་པའི་ཕྱིར། རིགས་་
བརྗོད་ཀྱི་སྒྲའི་མཚན་ཉིད་གསུམ་པ་མི་འཐད་དེ། སེངྒེ་སེངྒེ་ཞེས་པའི་སྒྲ་རིགས་བརྗོད་ཀྱི་སྒྲ་
གང་ཞིག སྒྲ་དེའི་ཞེན་པའི་བརྗོད་བྱ་ཡིན་ན། རིགས་སྤྱི་ཡིན་པས་མ་ཁྱབ་པའི་ཕྱིར། །
དང་པོ་དེར་ཐལ། སངྒེ་ཞེས་བརྗོད་པའི་སྒྲ་དེ་དེ་ཡིན་པའི་ཕྱིར། སེངྒེ་རིགས་སྤྱི་ཡིན་པའི་
ཕྱིར། ཕྱི་མ་མ་གྲུབ་ན། རི་བོང་རྭས་མ་ངེས། ཚོགས་བརྗོད་ཀྱི་སྒྲའི་མཚན་ཉིད་ཀྱང་མི་་་
འཐད་དེ། བུམ་པ་བུམ་པ་ཞེས་བརྗོད་པའི་སྒྲ་ཚོགས་བརྗོད་ཀྱི་སྒྲ་གང་ཞིག དེའི་ཞེན་་་་་
པའི་བརྗོད་བྱ་ཡིན་ན་ཚོགས་སྤྱི་ཡིན་པས་མ་ཁྱབ་པའི་ཕྱིར། དང་པོ་དེར་ཐལ། བུམ་པ་་་
ཞེས་བརྗོད་པའི་སྒྲ་ཚོགས་བརྗོད་ཀྱི་སྒྲ་ཡིན་པའི་ཕྱིར། ཕྱི་མ་མ་གྲུབ་ན། རི་བོང་རྭས་མ་་་
ངེས་སོ། །མཚན་ཉིད་འཇོག་ཚུལ་བཞི་པའང་མི་འཐད་དེ། ཤེས་བྱ་ཞེས་པའི་སྒྲ་དངོས་མིང་
དུ་འཇུག་པའི་གཞི་ཡིན་ན། རིགས་སྤྱི་ཡིན་པས་མ་ཁྱབ། བུམ་པ་བུམ་པ་ཞེས་པའི་སྒྲ་་་་
དངོས་མིང་དུ་འཇུག་པའི་གཞི་ཡིན་ན། ཚོགས་སྤྱི་ཡིན་པས་མ་ཁྱབ་པའི་ཕྱིར། དང་པོ་དེར་
ཐལ། ཀ་བུམ་གཉིས་ཤེས་བྱ་ཞེས་པའི་སྒྲ་དངོས་མིང་དུ་འཇུག་པའི་གཞི་ཡིན་པའི་ཕྱིར་ཏེ། །
དེ་གཉིས་ལ་ཤེས་བྱ་ཞེས་པའི་སྒྲ་དངོས་མིང་དུ་འཇུག་པའི་ཕྱིར་ཏེ། བཏགས་མིང་དུ་མི་་་་་
འཇུག་པའི་ཕྱིར། རྩ་རྟགས་གཉིས་པ་སླ། ཁ་ཅིག ཚོགས་བརྗོད་ཀྱི་སྒྲ་ཡིན་ན། རང་
གི་དངོས་མིང་དུ་འཇུག་པའི་གཞི་ཡིན་ན། རྡུལ་རྫས་བརྒྱད་འདུས་ཀྱི་གོང་བུ་ཡིན་པས་ཁྱབ་
པ་ཡོད་ཅེས་ཟེར་བ། མི་འཐད་དེ། གཟུགས་ཁམས་ཀྱི་ལྷའི་ཁ་དོག་ཞེས་བརྗོད་པའི་སྒྲས་མ་
ངེས་པའི་ཕྱིར་ཏེ། གཟུགས་ཁམས་ན་དྲི་རོའི་རྡུལ་མེད་པར་མངོན་པ་ནས་བཤད་པའི་ཕྱིར། །
• 210 •



རང་ལུགས་ནི། རང་གི་ཐུན་མོང་མ་ཡིན་པའི་དངོས་མིང་དུ་འཇུག་པའི་གཞི་ཡང་ཡིན།
རིགས་སྤྱི་ཡང་ཡིན་པའི་གཞི་མཐུན་སྲིད་པའི་མཉན་བྱ་དེ། རིགས་བརྗོད་ཀྱི་སྒྲའི་མཚན་ཉིད།
དེ་ཡང་ཡིན་ཚོགས་སྤྱི་ཡང་ཡིན་པའི་གཞི་མཐུན་སྲིད་པའི་མཉན་བྱ་དེ། ཚོགས་བརྗོད་ཀྱི་་
སྒྲའི་མཚན་ཉིད། དེ་གཉིས་ཀྱི་སྒྲ་ལ་མུ་བཞི་སྟེ། གཉིས་ཀ་ཡིན་པ་ནི་བུམ་པ་ཞེས་པའི་སྒྲ་ལྟ་
བུ། གཉིས་ཀ་མ་ཡིན་པ་ནི། ཤར་གྱི་རྡུ་ཕྲན་དང་། ནུབ་ཀྱི་རྡུལ་ཕྲན་གཉིས་ཞེས་བརྗོད་
པའི་སྒྲ་ལྟ་བུའོ། །དང་པོ་ཡིན་ལ་ཕྱི་མ་མ་ཡིན་པ་ནི། གཟུགས་ཞེས་བརྗོད་པའི་སྒྲ་ལྟ་བུ། །
ཕྱི་མ་ཡིན་ལ་སྔ་མ་མ་ཡིན་པ་ནི། ཀ་བུམ་གཉིས་ཞེས་བརྗོད་པའི་སྒྲ་ལྟ་བུ། ཁ་ཅིག རི་
བོ་འབིགས་བྱེད་ཞེས་བརྗོད་པ་ལྟ་བུ་ཞེས་ཟེར་བ་མི་འཐད་དེ། རི་བོ་འབིགས་བྱེད་རིགས་སྤྱི་
ཡིན་པའི་ཕྱིར་ཏེ། དེའི་བྱེ་བྲག་ཡོད་པའི་ཕྱིར་ཏེ། ཤར་ཕྱོགས་ཀྱི་རི་བོ་འབིགས་བྱེད་དེའི་
བྱེ་བྲག་ཡིན་པའི་ཕྱིར། འོ་ན། རྣམ་བཤད་ལས་དེ་ལྟར་གསུངས་པ་ཅི་ཡིན་ཞེ་ན། སྐྱོན་་་
མེད་། ཡོངས་གྲགས་ཀྱི་རིང་བོ་འབིགས་བྱེད་ལ་ངོ་བོའི་སྒོ་ནས་ཐ་དད་པའི་རི་བོ་གཉིས་པ་
མེད་པའི་དབང་དུ་མཛད་པའི་ཕྱིར། གཉིས་པ་རྡུལ་ཕྲན་ཡིད་བློའི་རྟེན་ཁྱད་པར་ཅན་ཡིན་
པ་འགོག་པ་ཡང་དེ། མ་ལུས་རྒྱུ་ཉིད་ཡིན་ན་ནི། །ཡན་ལག་གཅིག་དང་བྲལ་ནའང་མིན། །
ཞེས་སོགས་ཀྱིས་འཆད་པའི་ཕྱིར། གཉིས་པ་བཀག་པ་ལ་རྩོད་པ་སྤངས་པ་ཡོད་དེ། རྩོད་པ་
དང༌། ལན་འདེབས་པ་གཉིས་སུ་ཡོད་པའི་ཕྱིར། དང་པོ་ཡོད་དེ། གལ་ཏེ་ལུས་ནི་ལྡོག་པ་
ན། །རྟེན་མིན་ཕྱིར་ན་སེམས་འབའ་ཞིག །གནས་འགྱུར་ཞེ་ན། ཞེས་འབྱུང་བ་ལས། ཕ་
རོལ་པོ་ཤི་བའི་ཚེ་ན་སེམས་ལུས་ལ་ལྟོས་མེད་དུ་གནས་པར་ཐལ། ལུས་སེམས་ཀྱི་རྟེན་ཁྱད་
པར་ཅན་མ་ཡིན་པའི་ཕྱིར། ཞེས་སྨྲ་བའི་ཕྱིར། གཉིས་པ་ཡོད་དེ། རྣམ་པར་ཕྱེ་སྟེ་ལན་་་
གདབ་པ་དང་། ཚེ་ཕྱི་མའི་ལུས་ཀྱི་ཉེར་ལེན་ངོས་བཟུང་བ་དང་གཉིས་སུ་ཡོད་པའི་ཕྱིར།
གལ་ཏེ་དེའི། རྒྱུ་འཇུག་ཐོབ་ཕྱིར་སེམས་ཀྱི་རྒྱུན། གནས་རྒྱུ་ཡན་ལག་མི་འགྱུར་ན། ཞེས་
གསུངས་ཤིང་། དོན་ནི། ཁྱོད་ཀྱིས་དེ་འདྲའི་ཐལ་འགྱུར་འཕེན་པ་མི་རིགས་ཏེ། འདོད་
གཟུགས་སུ་སྐྱེས་པའི་སེམས་ལུས་ལ་ལྟོས་མེད་དུ་གནས་པར་ཐལ། ལུས་སེམས་ཀྱི་རྟེན་ཁྱད་
ང་ར་ཅན་མ་ཡིན་པའི་ཕྱིར༔ ཞེས་འཕེན་མི་རིགས། གཟུགས་མེད་དུ་སྐྱེས་པའི་སེམས་ལུས་
ལ་ལྟོས་མེད་དུ་གནས་པར་ཐལ། ལུས་སེམས་ཀྱི་རྟེན་ཁྱད་པར་ཅན་མ་ཡིན་པའི་ཕྱིར། ཞེས་
ཀྱང་འཕེན་མི་རིགས་པའི་ཕྱིར་ཏེ། སྔ་མ་ལ་ཁྱབ་མེད་ཀྱི་ལན་དང༌། ཕྱི་མ་ལ་འདོད་ལན་་
• 2] 1 •



དོན་མཐུན་ཐེབས་པའི་ཕྱིར་ཏེ། ཤི་འཕོས་མ་ཐག་འདོད་པ་ལྟ་བུར་སྐྱེ་འགྱུར་གྱི་འདོད་པའི་
སྐྱེས་བུ་ནི་ཤི་མ་ཐག་དེའི་སེམས་དེའི་ལུས་ལ་ལྟོས་མེད་ཡན་གར་བར་མི་གནས། ཤི་འཕོས་
མ་ཐག་གཟུགས་མེད་དུ་སྐྱེ་འགྱུར་གྱི་འདོད་པའི་སྐྱེས་བུ་ཤི་མ་ཐག་དེའི་སེམས་ལུས་ལ་ལྟོས་་་
མེད་དུ་གནས་པའི་ཕྱིར་ཏེ། སྐྱེས་བུ་སྔ་མ་འཆི་ཁའི་ལུས་དེ། རང་འབྲས་རང་གི་རིགས་་་
འདྲ་ཕྱི་མའི་ལུས་དངོས་སུ་སྐྱེད་བྱེད་ཡིན། སྐྱེས་བུ་ཕྱི་མ་འཆི་ཁའི་སེམས་དེའི་རིགས་འདྲ་ཕྱི་
མ་འཆི་ཁའི་ལུས་དེའི་རིགས་འདྲ་ཕྱི་མའི་ལུས་དང་ལྷན་ཅིག་ཏུ་གནས་པར་འཕེན་བྱེད་ཀྱི་་་་
ལས་མེད་པའི་ཕྱིར། ཞེས་པའོ། །གཉིས་པ་ཚེ་ཕྱི་མའི་ལུས་ཀྱི་ཉེར་ལེན་ངོས་བཟུང་བ་ཡོད་
དེ། ཚེ་འདི་ཉིད་ཀྱི་སྐྱེ་མཆེད་ལྔ། །ལུས་གཞན་སྐྱེད་པའི་རྒྱུ་ཉིད་ཡིན། །ཞེས་གསུངས་ཤིང་།
དོན་ནི། ཚེ་འདིའི་མིག་དབང་སྐད་ཅིག་ཐ་མ་ཆོས་ཅན། ཚེ་ཕྱི་མའི་དབང་པོའི་ཉེར་ལེན་
ཡིན་ཏེ། དེའི་ངོ་བོ་དང་ཁྱད་པར་གཉིས་ཀྱི་ནང་ནས་དང་པོའི་རྫས་ལ་ཕན་འདོགས་བྱེད་་་
ཡིན་པའི་ཕྱིར། ཞེས་པའི་འགྱུར་བའི་ཕྱིར། འོ་ན། འདོད་པ་ནས་ཤི་འཕོས་མ་ཐག་་་་་
གཟུགས་མེད་དུ་སྐྱེས། དེ་ནས་འདོད་པར་སྐྱེས་མ་ཐག་པའི་གང་ཟག་གི་མིག་དབང་སྐད་་་་
ཅིག་དང་པོའི་དངོས་ཀྱི་ཉེར་ལེན་གང་ཡིན་ཞེ་ན། ཁ་ཅིག གཟུགས་མེད་ནས་འཆི་ཁའི་
སེམས་དེ་དེ་ཡིན་ཟེར་ན། དེ་ཆོས་ཅན། དེ་མ་ཡིན་པར་ཐལ། རིག་པ་ཡིན་པའི་ཕྱིར་དང་།
བེམ་པོ་ཡིན་ན་རྣམ་ཤེས་ཀྱི་ཉེར་ལེན་མ་ཡིན་དགོས་པའི་ཕྱིར་ཏེ། རྣམ་ཤེས་ཀྱི་མིན་པའི་་་་
རྣམ་ཤེས་ཀྱིས། །ཉེར་ལེན་མིན་པའི་ཕྱིར་ཡང་གྲུབ། །ཅེས་གསུངས་པའི་ཕྱིར། ཁ་ཅིག
གཟུགས་མེད་པ་ནས་འཆི་ཁའི་མིག་དབང་དེ་དེ་ཡིན་ཟེར་བ། མི་འཐད་དེ། དེ་ན་མིག་་་་
དབང་མེད་པའི་ཕྱིར་ཏེ། དེ་ན་གཟུགས་མེད་པའི་ཕྱིར། ཡང་ཁ་ཅིག འདོད་པ་ནས་་་
འཆི་ཁའི་མིག་དབང་དེ་དེའི་དངོས་ཀྱི་ཉེར་ལེན་ཡིན་ཟེར་བ་ཤིན་ཏུ་ཡང་མི་འཐད་དེ། དེ་་
. འདྲའི་མིག་དབང་དང་། འདོད་པ་ནས་ཤི་འཕོས་མ་ཐག་གཟུགས་མེད་དུ་སྐྱེས། དེ་ནས་་་
འདོད་པར་སྐྱེས་མ་ཐག་པའི་གང་ཟག་གི་མིག་དབང་གཉིས་ཀྱི་བར་དུ་གཟུགས་མེད་ཀྱི་སྐྱེ་་༌་
བས་ཆོད་པའི་ཕྱིར། རང་ལུགས་ནི། འདོད་པ་ནས་ཤི་འཕོས་མ་ཐག་གཟུགས་མེད་ཁམས་
སུ་སྐྱེས་པའི་གང་ཟག་གི་རྒྱུད་ཀྱི་ཡིད་ཀྱི་རྣམ་པར་ཤེས་པའི་སྟེང་གི་རང་དང་རྒྱུད་གཅིག་ཏུ་་་
གྱུར་པའི་གཟུགས་མེད་ནས་ཤི་འཕོས་མ་ཐག་པའི་གང་ཟག་གི་མིག་དབང་དངོས་སུ་སྐྱེད་པའི་
ས་བོན་དེ་དེའི་དངོས་ཀྱི་ཉེར་ལེན་ཡིན་ལ། དེ་ལྟ་ནའང་གཟུགས་མེད་ན་གཟུགས་ཡོད་པར་
• 212 •



མི་འགྱུར་ཏེ། དེ་ཉིད་ལྡན་མིན་འདུ་བྱེད་ཡིན་པའི་ཕྱིར། གསུམ་པ་དོན་བསྡུ་བ་ཡོད་དེ།
དེས་ན་རྒྱུད་དང་བྲལ་བའི་ཕྱིར། །ཞེས་སོགས་ཀྱིས་འཆད་པའི་ཕྱིར། གཉིས་པ། སྙིང་རྗེ་
སྐྱེ་བ་དུ་མར་གོམས་པ་སྲིད་ཀྱང་མཐའ་མེད་དུ་འཕེལ་བ་མི་འཐད་པ་སྤངས་པ་ཡོད་དེ།
རྩོད་པ་དང་། ལན་གཉིས་སུ་ཡོད་པའི་ཕྱིར། དང་པོ་ཡོད་དེ། གོམས་ལས་ཁྱད་པར་་་་་
འགྱུར་ན་ཡང་། །མཆོངས་དང་ཆུ་ཡི་དྲོད་བཞིན་དུ། །རང་བཞིན་ལས་འདས་མིན་ཞེ་ན། །
ཞེས་གསུངས་ཤིང་། དོན་ནི། དཔྱོད་པ་པ་ན་རེ། སྙིང་རྗེ་གོམས་པས་ཅུང་ཟད་ཁྱད་པར་
དུ་འགྱུར་ཡང་། མཐའ་མེད་དུ་མི་འཕེལ་ཏེ། ཚད་ཅན་དུ་ངེས་པའི་ཕྱིར། དཔེར་ན།
མཆོངས་དང་ཆུ་ཡི་དྲོད་བཞིན་ནོ། །ཞེས་སྨྲ་བའི་ཕྱིར། གཉིས་པ་ལན་ཡོད་དེ། དཔེ་དོན་
མི་མཚུངས་པར་བསྟན་པ་དང༌། དེ་ལ་རྩོད་པ་སྤོང་བ་གཉིས་སུ་ཡོད་པའི་ཕྱིར། དང་པོ་་་
ཡོད་དེ། བརྩེ་སོགས་མཐའ་མེད་དུ་འཕེལ་བའི་རྒྱུ་ངོས་བཟུང་བ་དང་། དེ་མཆོངས་པ་དང་
ཆུའི་དྲོད་ལ་མེད་པ་དང་། བརྩེ་སོགས་ལ་ཡོད་པ་རྣམས་སུ་ཡོད་པའི་ཕྱིར། དང་པོ་ཡོད་དེ།
བྱས་ཏེ་གལ་ཏེ་སླར་ཡང་ནི། །འབད་རྩོལ་ལ་ནི་ལྟོས་འགྱུར་རམ། །རྟེན་མི་བརྟན་པ་ཉིད་་
འགྱུར་ན། །ཁྱད་པར་དག་ནི་མི་འཕེལ་ན། །རང་བཞིན་དེ་འདྲའང་མ་ཡིན་ཏེ། །ཞེས་་་་
གསུངས་ཤིང་། དོན་ནི། བརྩེ་བ་དང་ཤེས་རབ་ཆོས་ཅན། ཁྱོད་མཐའ་མེད་དུ་མི་འཕེལ་
བ་མ་ཡིན་ཏེ། ཁྱོད་གོམས་ཟིན་འབད་རྩོལ་སྐྱར་མ་ལ་མི་ལྟོས་པ་དང་། རྟེན་མི་བརྟན་ན་
མཐའ་མེད་དུ་མི་འཕེལ་ན་ཡང་། ཁྱོད་རྟེན་བརྟན། གོམས་ཟིན་འབད་རྩོལ་སྐྱར་མ་ལ་མི་
ལྟོས་པའི་སེམས་ཀྱི་ཡོན་ཏན་ཡིན་པའི་ཕྱིར། གཉིས་པ་ཡོད་དེ། དེ་ལ་ཕན་འདོགས་ནུས་པ་
རྣམས། །ཞེས་སོགས་ཀྱིས་འཆད་པའི་ཕྱིར། གསུམ་པ་ཡོད་དེ། གང་ཚེ་བྱས་གྱུར་པ། །
ཡང་རྩོལ་ལ་ལྟོས་མི་འགྱུར་ན། །ཞེས་སོགས་ཀྱིས་འཆད་པའི་ཕྱིར། གཉིས་པ་རྩོད་པ་སྤངས་
པའང་ཡོད་དེ། བརྩེ་རང་ས་བོན་ལས་བྱུང་བ། །ཞེས་སོགས་ཀྱིས་འཆད་པའི་ཕྱིར། ཇི་་་
སྐད་འབྱུང་བའི་སྐྱེ་བ་སྔ་ཕྱི་སྒྲུབ་པའི་རིགས་པ་རྣམས་ནི་སྐྱེས་བུ་ཆུང་ངུ་དང་ཐུན་མོང་བའི་་་
ལམ་ལ་སྦྱོར།།
• 213 •



༣
སྟོན་པ་བདག་མེད་རྟོགས་པའི་ཤེས་རབ་འཆད་པ།
༡.
མདོར་བསྟན་གྱི་ཚུལ་དུ་འཆད་པ།
གསུམ་པ་བརྩེ་ལྡན་ཞེས་པ་ནས། དེ་ཉིད་སྟོན་པ་ཡིན་པར་འདོད། ཅེས་པའི་བར་་་
གྱིས་སྟོན་པ་བདག་མེད་རྟོགས་པའི་ཤེས་རབ་དེ་འཆད་པ་གྲུབ་སྟེ། མདོར་བསྟན། རྒྱས་
བཤད། དོན་བསྡུ་བ་དང་གསུམ་དུ་ཡོད་པའི་ཕྱིར། དང་པོ་ཡོད་དེ། བརྩེ་ལྡན་སྡུག་་་་་་
བསྔལ་གཞོམ་པའི་ཕྱིར། །ཐབས་རྣམས་ལ་ནི་མངོན་སྦྱོར་མཛད། །ཐབས་བྱུང་དེ་རྒྱུ་ལྐོག་་
གྱུར་པ། །དེ་འཆད་པ་ནི་དཀའ་བ་ཡིན། །ཞེས་གསུངས་ཤིང་། དོན་ནི། བརྩེ་ལྡན་བྱང་
སེམས་སྦྱོར་ལམ་པ་ཆོས་ཅན། རང་ཉིད་སྡུག་བསྔལ་ཞི་བའི་ཐབས་ལ་མངོན་སུམ་དུ་སྦྱོར་་་
བར་མཛད་རིགས་ཏེ། གཞན་རྒྱུད་ཀྱི་སྡུག་བསྔལ་གཞོམ་པར་བྱེད་པའི་སོ་སྐྱེ་ཡིན་པའི་ཕྱིར། །
ཁྱབ་སྟེ། བདེན་བཞི་རང་ལ་ལྐོག་ཏུ་གྱུར་པ་གཞན་ལ་མངོན་སུམ་དུ་འཆད་ཤེས་པ་དཀའ་བ་
ཡིན་པའི་ཕྱིར།།
༢.
ཤེས་རབ་དེ་ཉིད་རྒྱས་པར་འཆད་པ།
གཉིས་པ་རྒྱས་བཤད་ཡོད་དེ། བདེན་བཞིའི་གནས་ལུགས་རྟོག་བྱེད་ཀྱི་ཐབས་དང་།
དེ་རྟོག་ཚུལ་གཉིས་སུ་ཡོད་པའི་ཕྱིར། དང་པོ་ཡོད་དེ། ལུང་དང་རིགས་པས་རྣམ་དཔྱོད་པ། །
ཞེས་བདེན་བཞིའི་གནས་ལུགས་ལུང་རིགས་ཀྱིས་རྟོག་པར་བྱེད་པར་གསུངས། གཉིས་པ་་་་
ཡོད་དེ། སྡུག་ཀུན་ལ་རྟོག་ཚུལ། འགོག་ལམ་ལ་རྟོག་ཚུལ་གཉིས་ལས། དང་པོ་ནི། སྡུག་
བསྔལ་ཉིད་ཀྱི་ཁྱད་པར་གྱིས། །སྡུག་བསྔལ་རྒྱུ་དང་དེ་མི་རྟག །ལ་སོགས་རང་བཞིན་རྟོག་
པར་མཛད། །གང་ཕྱིར་དེ་ལྟར་རྒྱུ་གནས་ན། །འབྲས་ལོག་གཟིགས་པ་མེད་ཕྱིར་རོ། །ཞེས་
པས་འཆད་པ་དང་། གཉིས་པ་ནི། དེ་རྒྱུ་གཞོམ་ཕྱིར་དེ་ཡི་ནི། །མི་མཐུན་ཕྱོགས་ལ་་་་་
• 214 •



བརྟག་པ་མཛད། །རྒྱུ་ཡི་ངོ་བོ་རྟོགས་པའི་ཕྱིར། །དེ་མི་མཐུན་ཕྱོགས་ཀྱང་ངེས་འགྱུར། །
ཞེས་གསུངས་པས་འཆད་པའི་ཕྱིར། དང་པོ་གྲུབ་སྟེ། བརྩེ་ལྡན་བྱང་སེམས་རང་ཉིད་ཀྱིས་
རྒྱུ་ཀུན་འབྱུང་གནས་ན། འབྲས་བུ་སྡུག་བདེན་ལོག་པར་གཟིགས་པ་མེད་ཅིང༌། རང་་་་་
གཞན་གྱི་སྡུག་བསྔལ་གཞོམ་པར་འདོད་པ་ཡིན་པས། དང་པོར་སྡུག་བསྔལ་གྱི་ཉེས་དམིགས་
བསམ་ནས་འབྲལ་འདོད་བསྐྱེད། དེ་ནས་དེ་ལ་རྒྱུ་ཡོད་དམ། རྒྱུ་ཡང་རྟ་མི་རྟག་སོགས་སུ་
རྟོག་པར་མཛད་དགོས་ཞེས་པའི་དོན་ཡིན་པའི་ཕྱིར། གཉིས་པ་གྲུབ་སྟེ། བྱང་སེམས་རང་
ཉིད་ཀྱི་སྡུག་བསྔལ་གྱི་རྒྱུ་ཀུན་འབྱུང་བདག་འཛིན་གཞོམ་པའི་ཆེད་དུ་དེའི་གཉེར་པོ་བདག་་་
མེད་རྟོགས་པའི་ཤེས་རབ་ལ་རྟོག་པར་མཛད་དགོས་ཞེས་པའི་དོན་ཡིན་པའི་ཕྱིར། འོ་ན།
འཁོར་བའི་རྩ་བ་དང༌། དེའི་གཉེན་པོ་གང་ཞེ་ན། བཤད་དུ་ཡོད་དེ། བདག་དང་བདག་
གིར་འཛིན་བྱས་པ། །འདུས་བྱས་སྤྱོད་ཡུལ་ཅན་ཆགས་ནི། །རྒྱུ་ཡིན། ཞེས་དང་པོ་ངོས་་་
བཟུང་། དེ་ཡི་གནོད་བྱེད་ནི། །བདག་མེད་མཐོང་བ་འགལ་བས་ཡིན། །ཞེས་དེའི་གཉེན་
པོ་བདག་མེད་རྟོགས་པའི་ཤེས་རབ་ངོས་བཟུང་བའི་ཕྱིར། འོ་ན། ལུང་དང་རིགས་པས་་་
དཔྱོད་ཚུལ་སོགས་དེ་ལྟར་ཡིན་ན། བསྒོམས་པས་མངོན་དུ་འགྱུར་ཚུལ་དེ་ཇི་ལྟ་བུ་ཞེ་ན། །
གཤད་དུ་ཡོད་དེ། རྣམ་པ་དུ་མར་ཐབས་མང་པོ། །ཡུན་རིང་དུས་སུ་གོམས་པ་ལས། །དེ་
ལ་སྐྱོན་དང་ཡོན་ཏན་དག །རབ་ཏུ་གསལ་བ་ཉིད་དུ་འགྱུར། །དེས་ན་ཐུགས་ཀྱང་གསལ་
བའི་ཕྱིར། །རྒྱུ་ཡི་བག་ཆགས་སྤངས་པ་ཡིན། །ཐུབ་ཆེན་གཞན་དོན་འཇུག་ཅན་གྱིས། །
བསེ་རུ་ལ་སོགས་ཁྱད་འདི་ཡིན། །ཞེས་འབྱུང་བ་ལས། ཐུབ་པ་བཅོམ་ལྡན་འདས་ཀྱིས་་་་་
བསྐལ་པ་གྲངས་མེད་པ་གསུམ་དུ་སྡུག་བསྔལ་ཞི་བའི་ཐབས་ལ་གོམས་པས་སྐྱོན་ཡོན་གྱི་རྣམ་་
པའི་དབྱེ་བ་ལ་ཐུགས་གསལ་བ་མཐར་ཕྱིན་པའི་སྐྱེས་བུར་འགྱུར་ཞིང་། རྒྱུ་མཚན་དེ་ཉིད་་་
ཀྱིས་ན་ཉོན་མོངས་པའི་བག་ཆགས་མ་ལུས་པར་སྤངས་པ་དང་། དེ་ཉིད་ཀྱིས་ན་གཞན་དོན་
མཐར་ཕྱིན་ནས་ཉན་རང་ལས་ཁྱད་ཞུགས་པར་གྲུབ། ཅེས་པའི་དོན་ཡིན་པའི་ཕྱིར།།
༣.
ཤེས་རབ་དེ་ཉིད་ཀྱི་དོན་བསྡུ་འཆད་པ།
གསུམ་པ་དོན་བསྡུ་བ་ཡོད་དེ།
དེ་དོན་ཕྱིར་ན་ཐབས་གོམས་པ། །དེ་ཉིད་སྟོན་པ་་་
• 215 •



ཡིན་པར་འདོད། །ཞེས་འབྱུང་བ་ལས། ཐབས་གོམས་པ་མཐར་ཕྱིན་པའི་ཐུབ་པ་བཅོམ་་་
ལྡན་འདས་ཉིད་སྟོན་པ་མཐར་ཐུག་དང་། གཞན་དོན་དུ་གོམས་པར་བྱས་པའི་སློབ་ལམ་གྱི་
གནས་སྐབས་ཀྱི་བདག་མེད་རྟོགས་པའི་ཤེས་རབ་ཀྱང་སྟོན་པ་མཐར་ཐུག་དེ་ཐོབ་པའི་དོན་དུ་
གོམས་པར་བྱ་བ་ཡིན་པས། སྟོན་པ་ཞེས་བརྗོད་པའི་ཕྱིར། དེའི་འོག་ཏུ། གྲུབ་ལས་དང་
པོ་འབྱུང་བའི་ཕྱིར། །གཉིས་པོ་འདི་ནི་རྒྱུ་རུ་བཤད། །ཅེས་གསུངས་པ་ཡིན་ཏེ། སློབ་ལམ་
ཀྱི་བསམ་སྦྱོར་གཉིས་ལས། དང་པོ་སྟེ་ཚད་མའི་སྐྱེབ་བུ་འབྱུང་བས་དེ་གཉིས་རྒྱུ་རུ་བཤད། །
ཅེས་པའི་དོན་ཡིན་པའི་ཕྱིར། །ཇི་སྐད་འབྱུང་བའི་སྟོན་པ་བདག་མེད་རྟོགས་པའི་ཤེས་རབ་
གསུངས་པ་དང་། འོག་ནས་འཆད་པའི་བདེན་བཞིའི་ཆོས་སྐོར་རྣམས་སྐྱེས་བུ་འབྲིང་དང་
ཐུན་མོང་བའི་ལམ་དང༌། འགྲོ་ལ་ཕན་བཞེད་སྙིང་རྗེ་ཆེན་པོ་འཆོད་པ་རྣམས་སྐྱེས་བུ་ཆེན་་
པོའི་ལམ་རིམ་ལ་སྦྱོར།།
༤
བདེ་གཤེགས་རང་དོན་ཕུན་ཚོགས་བཤད་པ།
༡.
ཁྱད་པར་གསུམ་ལྡན་གྱི་སྤངས་པ་བདེ་གཤེགས་སུ་བསྟན་པ།
བཞི་པ་རྒྱུ་སྤངས་ཞེས་སོགས་ཀྱིས་བདེ་གཤེགས་རང་དོན་ཕུན་ཚོགས་འཆད་པ་དེ་གྲུབ་
སྟེ། ཁྱད་པར་གསུམ་ལྡན་གྱི་སྤངས་པ་བདེ་གཤེགས་སུ་བསྟན་པ་དང་། དེའི་དོན་བཤད་པ་
དང༌། རྩོད་པ་སྤངས་པ་གསུམ་དུ་ཡོད་པའི་ཕྱིར། དང་པོ་ཡོད་དེ། རྒྱུ་སྤངས་ཡོན་ཏན་་་་
གསུམ་པ་བདེ་གཤེགས། །ཉིད་ཡིན། ཞེས་འབྱུང་བ་ལས། སྡུག་བསྔལ་གྱི་རྒྱུ་བག་ཆགས་་
དང་བཅས་པ་སྤངས་པའི་སྤངས་པ་དེ་ཉིད་ཡོན་ཏན་གསུམ་ལྡན་ཡིན་པའི་ཆ་ནས་བདེ་་་་་་་
གཤེགས་ཡིན་ཞེས་བསྟན་པའི་ཕྱིར།།
༢. ཁྱད་པར་གསུམ་ལྡན་གྱི་དོན་བཤད་པ།
གཉིས་པ་དེའི་དོན་བཤད་པ་ཡོད་དེ། ལེགས་པར་སྤངས་པ། སླར་མི་ལྡོག་པར་་་་་
ས
• 21 6 •



སྤངས་པ། མ་ལུས་པར་སྤངས་པའི་སྤངས་པ་གསུམ་ཡོད་པའི་ཕྱིར། དང་པོ་ཡོད་དེ།
སྡུག་བསྔལ་རྟེན་མིན་ཕྱིར། །ལེགས་ཡིན་དེ་ནི་བདག་མེད་པ། །མཐོང་བའམ་སྦྱོར་བ་ལས་
ཡིན་ནོ། །ཞེས་གསུངས་པ་ལས། ཇི་སྐད་བཤད་པའི་སྤངས་པ་ཉིད་སྡུག་བསྔལ་གྱི་རྟེན་མི་
བྱེད་པའི་སྤངས་པ་ཡིན་པའི་ཆ་ནས་ལེགས་པར་སྤངས་པ་ཡིན་པ་དང་། དེ་ཡང་བདག་མེད་
མངོན་སུམ་དུ་མཐོང་ཞིང་སྦྱོར་བ་ལས་ཐོབ་ཅེས་པའི་དོན་དུ་འགྱུར་བའི་ཕྱིར། གཉིས་པ་་་
ཡོད་དེ། སྐྱེ་དང་སྐྱོན་ནི་ཀུན་འབྱུང་དག །སླར་ཡང་ལྡོག་ཅེས་བཤད་པ་ཡིན། །བདག་་་་
ལྟའི་ས་བོན་སྤངས་པའི་ཕྱིར། །སླར་མི་གཤེགས་པ་ཉིད་ཡིན་ནོ། །དེ་བདེན་ཐ་དད་བདག
ཉིད་ཀྱིས། །ཞེས་འབྱུང་བ་ལས། ཇི་སྐད་བཤད་པའི་སྤངས་པ་ཉིད་བདག་ལྟའི་ས་བོན་་་་
སྤངས་པའི་ཆ་ནས། སླར་མི་ལྡོག་པར་སྤངས་པ་ཡིན་པ་དང་། བདག་མེད་མངོན་སུམ་དུ་
རྟོགས་པའི་ཤེས་རབ་དེ་སྤང་བྱ་བདག་འཛིན་ལ་གནོད་བྱེད་དང༌། རྒྱུན་ཞུགས་སྲིད་པ་ལན་
བདུན་པ་བ་ལྟ་བུ་ཉན་ཐོས་སློབ་པ་རྣམས་སླར་ཡང་འཁོར་བར་ལོག་པས་སྤངས་པ་དེ་དང་མི་
ལྡན་ཞེས་པའི་དོན་དུ་འགྱུར་པའི་ཕྱིར། གསུམ་པ་ཡོད་དེ། ལུས་ངག་སེམས་ཀྱི་གནས་ངན་
ལེན། །ཉོན་མོངས་མེད་དང་ནད་མེད་དང་། །ལམ་བཤད་མི་གསལ་ཉིད་ལུས་ཡིན། །
གོམས་ཕྱིར་མ་ལུས་སྤངས་པ་ཉིད། །ཅེས་འབྱུང་བ་ལས། ཉན་རང་དགྲ་བཅོམ་པ་ལ་ཉོན་
མོངས་དང་འཁོར་བར་སྐྱེ་བའི་གདུང་བ་མེད་ཀྱང༌། སྒོ་གསུམ་གྱི་གནས་ངན་ལེན་ཡོད་ཅིང་།
དེ་ཡོད་པས་གཞན་ལ་ཐར་ལམ་བཤད་པ་ལ་བློ་མི་གསལ་བའི་ལྷག་མ་ལུས་པ་ཡིན་པ་དང་།
ཐུབ་པས་དེ་གཉིས་སྤངས་པ་ཉིད་ཀྱིས་སངས་རྒྱས་ཀྱི་སྤངས་པ་ཉག་གཅིག་མ་ལུས་པར་སྤངས་
པར་འགྱུར་བའི་ཕྱིར། དེ་ཡང་ལེའུ་འདིར། ཉོན་སྒྲིབ་དང་ཉོན་མོངས་ཅན་མ་ཡིན་པའི་མི་
ཤེས་པ་ལ་ཤེས་སྒྲིབ་ཏུ་བྱས་པའི་སྒྲིབ་གཉིས་སྤངས་ཙམ་བདེ་གཤེགས་སུ་སྟོན་གྱི། གཟུང་་་་
འཛིན་རྫས་གཞན་དུ་ཞེན་པའི་རྟོག་པ་ལ་ཤེས་སྒྲིབ་ཏུ་བྱས་པའི་སྤངས་པ་སྟོན་པ་མ་ཡིན་ཏེ།
རིགས་ཅན་གསུམ་ཀ་ལ་ཉེ་བར་མཁོ་བའི་ཐུན་མོང་གི་སྟོན་པ་དེ་ཉིད་ཀྱི་མཚན་ཉིད་བསྟན་་་་
པར་བཞེད་པ་ཡིན་གྱི། ཐེག་པ་ཆེན་པོའི་ཐུན་མོང་མ་ཡིན་པའི་སྟོན་པའི་མཚན་ཉིད་སྟོན་པ་
མ་ཡིན་པའི་ཕྱིར། རྒྱུ་མཚན་དེས་ན་བདག་མེད་ཀྱང་གང་ཟག་གི་བདག་མེད་མ་གཏོགས།
ཆོས་ཀྱི་བདག་མེད་དང་དེའི་འགལ་ཟླ་འཛིན་པའི་ཆོས་ཀྱི་བདག་འཛིན་གྱི་རྣམ་གཞག་ཁས་
བླངས་པར་བྱ་བ་མ་ཡིན་ནོ། །ལེགས་པར་སྤངས་པ་སོགས་གསུམ་བཤད་པ་འདིས། མདོ་་
• 217 •



རང་འགྲེལ་དུ། རང་དོན་ཕུན་སུམ་ཚོགས་པ་ནི་བདེ་བར་གཤེགས་པ་ཉིད་ཀྱིས་ཏེ། ཞེས་་
སོགས་ཀྱི་དོན་བཤད་པ་ཡིན་ཏེ། འཆད་ཚུལ་དང་པོས། རབ་ཏུ་མཛེས་པའི་དོན་ནི་སྐྱེས་བུ་
གཟུགས་ལེགས་པ་བཞིན་ཏེ། དོན་དེ་ཡང་ཕྱི་རོལ་པའི་འདོད་ཆགས་དང་བྲལ་བ་ལས་རང་
དོན་ཕུན་སུམ་ཚོགས་པས་ཁྱད་པར་དུ་བྱས་པའི་ཕྱིར། ཞེས་པའི་དོན་འཆད། འཆད་ཚུལ་
གཉིས་པས། ཕྱིར་མི་ལྡོག་པའི་དོན་ནི་རིམས་ནད་ལེགས་པར་བྱང་བ་བཞིན་ནོ། །དོན་དེ་
ཡང་སློབ་པ་ལས་རང་དོན་ཕུན་སུམ་ཚོགས་པས་ཁྱད་པར་དུ་བྱས་པའི་ཕྱིར་རོ། །ཞེས་པའི་་
དོན་འཆད། གསུམ་པས། མ་ལུས་པའི་དོན་ནི་བུམ་པ་ལེགས་པར་གང་བ་བཞིན་ནོ། །
དོན་དེ་ཡང་མི་སློབ་པ་རྣམས་ལས་རང་དོན་ཕུན་སུམ་ཚོགས་པས་ཁྱད་པར་དུ་བྱས་པའི་ཕྱིར་
རོ། །ཞེས་པའི་དོན་འཆད་པའི་ཕྱིར།། །
༣. བདེ་གཤེགས་རང་དོན་ཕུན་ཚོགས་ཀྱི་རྩོད་སྤངས་འཆད་པ།
གསུམ་པ་དེ་ལ་རྩོད་པ་སྤངས་པ་ཡོད་དེ། རྩོད་པ་དང་། དེ་དགག་པ་གཉིས་སུ་ཡོད་
པའི་ཕྱིར། དང་པོ་ཡོད་དེ། ཁ་ཅིག་སྨྲ་སོགས་ཕྱིར་ན་སྐྱོན། །ཟད་མིན་ཞེས་ཟེར། ཞེས་
གསུངས་ཤིང་། དོན་ནི་དཔྱོད་པ་པ་ན་རེ། ཐུབ་པ་ཆོས་ཅན། སྐྱོན་ཟད་མ་ཡིན་ཏེ།
ངག་སྨྲ་བའི་ཕྱིར་དང༌། དབང་པོ་དང་ལྡན་པའི་ཕྱིར། དཔེར་ན། ལམ་པོ་ཆེའི་སྐྱེས་བུ་་་
བཞིན་ནོ། །ཞེས་འགོད་པའི་ཕྱིར།།
གཉིས་པ་དེ་དགག་པ་ཡོད་དེ། འདི་ལྡོག་ལ། ཐེ་ཚོམ་ཟ་བ་དེ་ཕྱིར་འཁྲུལ། ཞེས་་
གསུངས་པ་ཉིད་ཀྱིས་ཕ་རོལ་པོས་ཇི་སྐད་སྨྲས་པའི་ལྡོག་ཁྱབ་འཁྲུལ་པ་ཡིན་པའི་ཕྱིར། །
གཞན་ཡང་། རྟག་ཉིད་ཕྱིར་རམ་ཐབས་མེད་ཕྱིར། །ཡང་ན་ཐབས་ནི་མི་ཤེས་ཕྱིར། །སྐྱོན་
རྣམས་མི་ཟད་པ་ཉིད་ཅེས། །བྱ་བར་ཡོངས་སུ་རྟོག་གྲང་ན། །ཞེས་གསུངས་ཤིང་། དོན་ནི།
འོ་ན། ཐུབ་པ་སྐྱོན་མ་ཟད་པའི་རྒྱུ་མཚན་ཅི་ཡིན། སྐྱོན་ཆགས་སོགས་རྟག་པ་ཡིན་ནམ། །
མི་རྟག་ཀྱང་སྤོང་བྱེད་ཀྱི་ཐབས་མེད་པ་ཡིན་ནམ། དེ་ཡོད་ཀྱང་ཐབས་དེ་ཤེས་པ་མེད་པ་་་་་
ཡིན་ཞེས་བརྟག་གྲང་། དེ་ཐམས་ཅད་མི་རིགས་ཏེ། རྒྱུ་ཡོད་ཕྱིར་དང་རྒྱུ་ཡི་ནི། །གཉེན་་
པོ་གོམས་པས་ཟད་ཕྱིར་དང་། །རྒྱུ་ཡི་རང་བཞིན་ཤེས་པ་ཡིས། དེ་ཤེས་པའང་གྲུབ་པ་ཡིན།
• 218 •



ཞེས་འབྱུང་བ་ལས། ཆགས་སོགས་སྐྱེད་བྱེད་ཀྱི་རྒྱུ་ཡོད་པ་དང་། གཉེན་པོ་བདག་མེད་་་་་
རྟོགས་པའི་ཤེས་རབ་ཀྱིས་ཆགས་སོགས་ཟད་པར་བྱེད་ནུས་པ་དང༌། ཆགས་སོགས་ཀྱི་རྒྱུ་་་་
བདག་འཛིན་གྱི་རང་བཞིན་ཇི་ལྟ་བ་བཞིན་ཤེས་མཁན་ཡོད་པ་ཉིད་ཡིན་པའི་ཕྱིར།།
༥
སྐྱོབ་པ་གཞན་དོན་ཕུན་ཚོགས་བཤད་པ།
ལྔ་པ་སྐྱོབ་པ་ཞེས་སོགས་ཀྱིས་སྐྱོབ་པ་གཞན་དོན་ཕུན་ཚོགས་དེ་འཆད་པ་གྲུབ་སྟེ།
སྐྱོབ་པ་ཉིད་གཟིགས་ལམ་གསུངས་པ། །འབྲས་མེད་ཕྱིར་ན་བརྫུན་མི་གསུང་། །ཐུགས་བརྩེ་
ལྡན་ཕྱིར་རྩོམ་ཀུན་ཡང་། །གཞན་གྱི་དོན་དུ་སྦྱོར་ཕྱིར་རོ། །ཞེས་གསུངས་ཤིང་། དོན་ནི།
ཐུབ་པ་ཉིད་གྲོལ་བ་དོན་གཉེར་ལ་རང་ཉིད་ཀྱིས་གཟིགས་པའི་ཐར་ལམ་ཕྱིན་ཅི་མ་ལོག་པར་
གསུངས་ཤིང་། དེ་ཡང་རང་གཞན་གང་ལ་ལྟོས་ནས་བརྫུན་སྨྲས་པ་ལ་འབྲས་བུ་ཁྱད་པར་་་་
ཅན་མེད་པར་མཁྱེན་པས་བརྫུན་མི་གསུང་བ་དང༌། སྔོན་ལམ་སྒོམས་པའི་རྩོམ་པ་ཀུན་ཡང་
གཞན་དོན་དུ་སྦྱོར་བར་ཐུགས་བརྩེ་བོ་དང་ལྡན་པ་དང་། རྒྱུ་མཚན་དེ་རྣམས་ལས་གྲོལ་བ་
དོན་གཉེར་གྱི་སྐྱོབ་པར་གྲུབ། ཅེས་པའི་དོན་ཡིན་པའི་ཕྱིར། སྔར་བཤད་པའི་རྒྱུ་མཚན་་་
ཀུན་ལས་ཐུབ་པ་ཉིད་ཚད་མའི་སྐྱེས་བུར་གྲུབ་པ་ནི། དེ་ཕྱིར་ཚད་ཡིན། ཞེས་པ་སྟེ། དེའི་
རྒྱུ་བསམ་སྦྱོར་ཕུན་ཚོགས་སྒོམས་པ་ལས་འབྲས་བུ་དོན་གཉིས་ཕུན་ཚོགས་ཀྱི་ངོ་བོར་འཁྲུངས་
ཞེས་སྟོན་པའི་ཕྱིར།།
(བརྒྱད་པ） ལུགས་ཟློག་གི་སྒོ་ནས་དེ་ལྟར་བྱོན་པའི་ཤེས་བྱེད་བསྟན་པ།
༡
སྐྱོབ་པ་སོགས་བཞི་རྒྱས་པ་བཤད་པ།
༡.
བདེན་བཞི་སྟོན་པ་སྐྱོབ་པར་བསྟན་པ།
གཉིས་པ་ལུགས་ཟློག་གི་སྒོ་ནས་དེ་ལྟར་བྱོན་པའི་ཤེས་བྱེད་དམ།
སྒྲུབ་བྱེད་ཚད་མ་་་
• 219 •



མེད་པ་བཀག་ནས་མཆོད་བརྗོད་ལུགས་ཟློག་ཏུ་བཤད་པ་ཡོད་དེ། སྐྱོབ་པ་སོགས་བཞི་རྒྱས་་
པར་བཤད་པ་དང་། དེ་དག་ཀུན་ལས་ཚད་མར་སྒྲུབ་པ། ཚད་མར་གྱུར་པའི་སྒོ་ནས་བསྟོད་
པའི་དགོས་པ་གསུམ་དུ་ཡོད་པའི་ཕྱིར། དང་པོ་ཡོད་དེ། བདེན་བཞི་སྟོན་པ་སྐྱོབ་པར་་་་་
བསྟན་པ་དང་། དེ་ལས་བདེ་གཤེགས་སོགས་སྒྲུབ་ཚུལ་བཤད་པ་གཉིས་སུ་ཡོད་པའི་ཕྱིར།
དང་པོ་ཡོད་དེ། ཡང་ན་སྐྱོབ། །བདེན་པ་བཞི་ནི་སྟོན་མཛད་པའོ། །ཞེས་གསུངས་ཤིང་།
དོན་ནི། ཐུབ་པ་སངས་རྒྱས་བཅོམ་ལྡན་འདས་ཆོས་ཅན། གྲོལ་བ་དོན་གཉེར་གྱི་སྐྱོབ་པ་་་
ཡིན་ཏེ། དེ་ལ་བདེན་བཞིའི་གནས་ལུགས་ཕྱིན་ཅི་མ་ལོག་པར་སྟོན་པའི་མཛད་པ་མཐར་་་་
ཕྱིན་པའི་སྐྱེས་བུ་ཡིན་པའི་ཕྱིར། ཞེས་འགོད་པར་བྱ་བ་ཡིན་པའི་ཕྱིར།།
འོ་ན། བསྟན་བྱ་བདེན་བཞི་ཇི་ལྟར་ཡིན་ཞེ་ན། བཤད་དུ་ཡོད་དེ། མཐའ་དཔྱད་པ་
དང༌། གཞུང་གིས་བསྟན་ཚུལ་གཉིས་སུ་ཡོད་པའི་ཕྱིར། དང་པོ་ནི། ཁ་ཅིག ཀུན་ནས་
ཉོན་མོངས་ཕྱོགས་ཀྱི་བདེན་པ་གང་ཞིག གྲོལ་བ་དོན་གཉེར་གྱི་སྐྱེས་བུས་ནད་དང་འདྲ་་་་
བར་ཤེས་བྱར་མདོ་ལས་གསུངས་པ་དེ། སྡུག་བདེན་གྱི་མཚན་ཉིད། དེ་གང་ཞིག དེས་་
ནད་ཀྱི་རྒྱུ་དང་འདྲ་བར་སྤང་བྱར་མདོ་ལས་གསུངས་པ་དེ། ཀུན་འབྱུང་བདེན་པའི་མཚན་་
ཉིད། རྣམ་བྱང་ཕྱོགས་ཀྱི་བདེན་པ་གང་ཞིག གྲོལ་བ་དོན་གཉེར་གྱི་སྐྱེས་བུས་ནད་དང་་་་
བྲལ་བ་ལྟར་མངོན་དུ་བྱ་བར་མདོ་ལས་གསུངས་པ་དེ། འགོག་བདེན་གྱི་མཚན་ཉིད། དེ་་་
གང་ཞིག དེས་སྨན་དང་འདྲ་བར་རྒྱུད་ལ་བསྟན་བྱར་མདོ་ལས་གསུངས་པ་དེ། ལམ་བདེན་
གྱི་མཚན་ཉིད་ཡིན་ཞེས་ཟེར། དང་པོ་མི་འཐད་དེ། ལྷག་བཅས་མྱང་འདས་ལ་གནས་པའི་
ཉན་ཐོས་གྲ་བཅོམ་པའི་རྒྱུད་ཀྱི་ཉེར་ལེན་གྱི་ཕུང་པོ་དེ་སྡུག་བསྔལ་བདེན་པ་གང་ཞིག ཀུན་
ནས་ཉོན་མོངས་ཕྱོགས་ཀྱི་བདེན་པ་མ་ཡིན་པའི་ཕྱིར་དང༌། སྡུག་བསྔལ་བདེན་པར་གྱུར་་་་
པའི་དད་པའི་དབང་པོ་སྡུག་བསྔལ་བདེན་པ་གང་ཞིག ཀུན་ནས་ཉོན་མོངས་ཕྱོགས་ཀྱི་་
བདེན་པ་མ་ཡིན་པའི་ཕྱིར། རྟགས་དང་པོ་དེར་ཐལ། དེའི་རྒྱུད་ལ་སྡུག་བདེན་ཡོད་པའི་་་
ཕྱིར་ཏེ། དེའི་རྒྱུད་ལ་འཁོར་བས་བསྡུས་པའི་ལས་ཡོད་པའི་ཕྱིར་ཏེ། དེ་འདྲའི་ལས་དབང་
གིས་འཁོར་བར་གནས་པ་ཡོད་པའི་ཕྱིར་ཏེ། འདོད་ཆགས་བྲལ་བའི་གནས་པ་ནི། །བརྩེ་་་
བའམ་ཡང་ན་ལས་ཀྱིས་ཡིན། །ཞེས་གསུངས་པའི་ཕྱིར། གཉིས་པ་དེར་ཐལ། གང་ཟག་་་
དེས་ཀུན་ནས་ཉོན་མོངས་སྤངས་པའི་ཕྱིར། གསུམ་པ་དེར་ཐལ། དེ་ཡོད་པའི་ཕྱིར་ཏེ།
༡2) •



ཀུན་འབྱུང་བདེན་པར་གྱུར་པའི་བསོད་ནམས་ཀྱི་ལས་འཁོར་དུ་ལྡན་པའི་གཙོ་བོ་སེམས་ཀྱི་་་
འཁོར་དུ་བྱུང་བའི་དད་པའི་དབང་པོ་ཡོད་པའི་ཕྱིར། མ་གྲུབ་ན། དེ་འདྲའི་གཙོ་བོ་སེམས་
ཆོས་ཅན། ཁྱོད་ཀྱི་འཁོར་དུ་བྱུང་བའི་དད་པའི་དབང་པོ་ཡོད་པར་ཐལ། ཁྱོད་དགེ་སེམས་
ཡིན་པའི་ཕྱིར། བཞི་པ་དེར་ཐལ། རྣམ་བྱང་ཕྱོགས་ཀྱི་བདེན་པ་ཡིན་པའི་ཕྱིར་ཏེ། དེ་རྣམ་
བྱང་གི་དབང་པོ་ཡིན་པའི་ཕྱིར་ཏེ། དེ་དད་པའི་དབང་པོ་ཡིན་པའི་ཕྱིར། ཀུན་འབྱུང་་་
བདེན་པའི་མཚན་ཉིད་འཇོག་ཚུལ་མི་འཐད་དེ། ཚངས་རིགས་སུ་སྐྱེ་བ་འཕེན་བྱེད་ཀྱི་ལས་་
ཀུན་འབྱུང་བདེན་པ་གང་ཞིག དེའི་ཟུར་ཕྱི་མ་མ་ཡིན་པའི་ཕྱིར། དང་པོ་དེར་ཐལ།
ལས་ཀྱི་ཀུན་འབྱུང་ཡིན་པའི་ཕྱིར་ཏེ། འཁོར་བས་བསྡུས་པའི་མི་གཡོ་བའི་ལས་ཡིན་པའི་ཕྱིར།
གཉིས་པ་དེར་ཐལ། སྤང་བྱ་མ་ཡིན་པའི་ཕྱིར་ཏེ། དགེ་བ་ཡིན་པའི་ཕྱིར་ཏེ། མི་གཡོ་བའི་
ལས་ཡིན་པའི་ཕྱིར། བདེན་པ་ཕྱི་མ་གཉིས་ཀྱི་མཚན་ཉིད་འཇོག་ཚུལ་ཀྱང་མི་འཐད་དེ། །
རྣམ་མཁྱེན་འགོག་བདེན་དང་། མི་གནས་པའི་མྱང་འདས་ལམ་བདེན་དུ་ཐལ་བའི་སྐྱོན་ཡོད་
པའི་ཕྱིར། ཁོ་ན་རེ། ཁྱོད་ཀྱིས་གོང་དུ་ཇི་སྐད་བརྗོད་པ་མི་འཐད་དེ། ལྷག་བཅས་མྱང་་་
འདས་ལ་གནས་པའི་ཉན་ཐོས་དགྲ་བཅོམ་པའི་རྒྱུད་ཀྱི་ཉེར་ལེན་གྱི་ཕུང་པོ་ཀུན་ནས་ཉོན་་་་་
མོངས་ཕྱོགས་ཀྱི་བདེན་པ་ཡིན་ཀྱང༌། དེ་ཉོན་སྒྲིབ་མ་ཡིན་པའི་ཕྱིར་དང༌། སྡུག་བདེན་དུ་
གྱུར་པའི་དད་པའི་དབང་པོ་རྣམ་བྱང་གི་དབང་པོ་ཡིན་ཀྱང་རྣམ་བྱང་ཕྱོགས་ཀྱི་བདེན་པ་་་་་
ཡིན་མི་དགོས་པའི་ཕྱིར་དང་། རྣམ་བྱང་ཕྱོགས་ཀྱི་བདེན་པ་ཡིན་ན། འགོག་ལམ་ཀྱི་བདེན་
པ་གང་རུང་ཡིན་དགོས་པའི་ཕྱིར་ཞེ་ན། དཔྱད་པར་བྱའོ། །ཁ་ཅིག ་སྡུག་ཀུན་གྱི་བདེན་
པ་གཉིས་འགལ་ཞེས་ཟེར་བ་མི་འཐད་དེ། ཀུན་འབྱུང་བདེན་པ་ཡིན་ན། དེ་མ་ཡིན་་་་
དགོས་པའི་ཕྱིར་ཏེ། ཉེར་ལེན་གྱི་ཕུང་པོ་ལྔ་སྡུག་བསྔལ་བདེན་པཡིན་པའི་ཕྱིར། ཁ་ཅིག
ཀུན་འབྱུང་བདེན་པ་ཡིན་ན། ལས་ཀྱི་ཀུན་འབྱུང་དང་ཉོན་མོངས་པའི་ཀུན་འབྱུང་གང་རུང་
ཡིན་པས་ཁྱབ་ ཅེས་ཟེར་བ་མི་འཐད་དེ། ཀུན་འབྱུང་བདེན་པས་བསྡུས་པའི་གཟུགས་་་་
སོགས་ཕུང་པོ་ལྔ་ཡོད་པ་གང་ཞིག ལས་དང་ཉོན་མོངས་ཀྱི་ཀུན་འབྱུང་གང་རུང་ཡིན་ན།
སེམས་བྱུང་ཡིན་དགོས་པའི་ཕྱིར། དང་པོ་དེར་ཐལ། འགྲེལ་པ་དོན་གསལ་ལས། ཀུན་་་་
འབྱུང་བ་ལ་སྟོང་པ་ཉིད་དང་གཟུགས་ལ་སོགས་པ་རྒྱུར་གྱུར་པ་དག་ཐ་མི་དད་པ་ཉིད་ཀྱིས། །
ཞེས་རྒྱུར་གྱུར་པ་སྨོས་པ་ལ་དགོས་པ་ཡོད་པའི་ཕྱིར། འདི་ཡིན་པ་ལས་ན། སྡུག་བསྔལ་
• 22} •



བདེན་པ་ལ་ཀུན་འབྱུང་བདེན་པས་ཁྱབ་པར་བྱས་ཀྱང་འགལ་བ་མེད་དམ་དཔྱོད།།
རང་ལུགས་ནི། རང་རྒྱུ་ཀུན་འབྱུང་བདེན་པ་ལས་བྱུང་བའི་འཁོར་བས་བསྡུས་པ་དེ།།
སྡུག་བསྔལ་བདེན་པའི་མཚན་ཉིད། དབྱེ་ན། སྡུག་བསྔལ་གྱི་སྡུག་བསྔལ། འགྱུར་བའི་སྡུག་
བསྔལ། ཁྱབ་པ་འདུ་བྱེད་ཀྱི་སྡུག་བསྔལ་དང་གསུམ། དང་པོ་ནི། དཔེར་ན། ད་ལྟར་་་
མཁལ་མའི་ཟུག་གཟེར་ལ་སོགས་པའི་ཚོར་བ་ལྟ་བུ། གཉིས་པ་ནི། དཔེར་ན། ཟས་ཡིད་དུ་
འོང་བ་ལ་ལྷག་པར་སྲེད་ནས་རོ་མྱོང་བའི་ཚོར་བ་ལྟ་བུ། གསུམ་པ་ནི། དཔེར་ན། ལས་་་
ཉོན་གྱིས་ལག་རྗེས་བཞག་པའི་ཟག་བཅས་ཀྱི་ཕུང་པོ་ལྟ་བུ། རང་འབྲས་སྡུག་བསྔལ་བདེན་་
པ་སྐྱེད་བྱེད་ཀྱི་འཁོར་བས་བསྡུས་པ་དེ། ཀུན་འབྱུང་བདེན་པའི་མཚན་ཉིད། དབྱེ་ན། །
ཉོན་མོངས་པའི་ཀུན་འབྱུང༌། ལས་ཀྱི་ཀུན་འབྱུང་གཉིས། དང་པོ་ལ། རྩ་ཉོན་དྲུག ཉེ་
ཉོན་ཉི་ཤུ། གཉིས་པ་ལ་འཁོར་བས་བསྡུས་པའི་བསོད་ནམས་ཀྱི་ལས་དང་། བསོད་ནམས་
མ་ཡིན་པའི་ལས། མི་གཡོ་བའི་ལས་དང་གསུམ་སྟེ། དབྱེ་བ་རྣམས་གཞན་ལས་ཤེས། རང་
ཐོབ་བྱེད་ཀྱི་ཐབས་སུ་གྱུར་པའི་བར་ཆད་མེད་ལམ་གྱི་ངོར་སྐལ་གྱི་སྤང་བྱ་སྤངས་པའི་བྲལ་བ་
དེ། འགོག་བདེན་གྱི་མཚན་ཉིད། བདག་མེད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་
པའི་ཡེ་ཤེས་དེ། ལམ་བདེན་གྱི་མཚན་ཉིད། སོ་སོའི་དབྱེ་བ་གཞན་ལས་ཤེས།།
གཉིས་པ་གཞུང་གིས་བསྟན་ཚུལ་ཡོད་དེ། སྡུག་བསྔལ་འཁོར་བ་ཅན་ཕུང་པོ། ཞེས་་
སོགས་ཀྱིས་སྡུག་བསྔལ་བདེན་པ་དང༌། རེས་འགའ་བ་ཉིད་ཡིན་པས་ན། ཞེས་སོགས་ཀྱིས་
ཀུན་འབྱུང་བདེན་པ་དང༌། དེ་ནི་གཏན་དུ་བ་མིན་ཏེ། ཞེས་སོགས་ཀྱིས་འགོག་བདེན་དང་།
བཤད་ཟིན་ལམ་དེ་གོམས་པ་ལས། ཞེས་སོགས་ཀྱིས་ལམ་བདེན་བསྟན་པའི་ཕྱིར། དང་པོ་་
གྲུབ་སྟེ། སྡུག་བསྔལ་འཁོར་བ་ཅན་ཕུང་པོ། ཞེས་སོགས་ཀྱིས་སྡུག་བསྔལ་བདེན་པའི་མཚན་
གཞི་དང་མཚན་ཉིད་འཆད། དེའི་རྣམ་པ་མི་རྟག་སྡུག་བསྔལ་སྟོང་བདག་མེད་བཞི་གསུངས་
པའི་དང་པོ་འཆད་པ་ལ། དེ་ནི་རེས་འགའ་དམིགས་པའི་ཕྱིར། མི་རྟག ཅེས་དང༌།
གཉིས་པ་འཆད་པ་ལ། ཉེས་པའི་རྟེན་ཕྱིར་དང་། རྒྱུ་དབང་ཕྱིར་ཡང་སྡུག་བསྔལ་ཡིན།
ཞེས་དང་། གསུམ་པ་འཆད་པ་ལ། བདག་མིན། ཞེས་དང༌། བཞི་པ་འཆད་པ་ལ། བྱིན་
གྱིས་བརླབས་པའང་མིན། ཞེས་སོགས་གསུངས་པའི་ཕྱིར། རྩ་རྟགས་གཉིས་པ་གྲུབ་སྟེ།
རེས་འགའ་བ་ཉིད་ཡིན་པས་ན། སྡུག་བསྔལ་འདི་རྒྱུ་བཅས་ཉིད་གྲུབ། ཅེས་སོགས་ཀྱིས་་་་
• 222 •



ཀུན་འབྱུང་བདེན་པའི་མཚན་ཉིད། རྒྱུའི་རྣམ་པ་དང་། རྟགས་རྣམས་བསྟན་པའི་ཕྱིར། །
དབང་ཕྱུག་ལ། ཞེས་སོགས་ཀྱིས་ཀུན་འབྱུང་གི་རྣམ་པ་དང་། སྲིད་འདོད་རྒྱུ་ཡིན་གང་གི་་
ཕྱིར། ཞེས་སོགས་ཀྱིས་རབ་སྐྱེའི་རྣམ་པ་དང༌། གང་ཕྱིར་ཡང་། སྲོག་ཆགས་བདེ་སྡུག་ཐོབ་
པ་དང་། ཞེས་སོགས་ཀྱིས་རྐྱེན་གྱི་རྣམ་པ་དེ་འཆད་པའི་ཕྱིར། ཁོ་ན་རེ། མ་རིག་པ་དང་་
སྲེད་པ་དང་ལས་གསུམ་སྡུག་བསྔལ་གྱི་རྒྱུར་མི་འཐད་པར་ཐལ། སྲེད་པ་ཉིད་འཁོར་བའི་རྩ་
བ་ཡིན་པའི་ཕྱིར། ཞེ་ན་སྐྱོན་མེད་དེ། མི་ཤེས་སྲིད་པའི་རྒྱུ་ཡིན་ཡང་། །མ་བརྗོད་སྲེད་པ་
ཉིད་བཤད་པ། །རྒྱུན་ནི་འཕེན་པར་བྱེད་ཕྱིར་དང་། །དེ་མ་ཐོག་ཕྱིར་ལས་ཀྱང་མིན། །དེ་
ཡོད་ན་ཡོད་མེད་ཕྱིར་རོ། །ཞེས་འབྱུང་བ་ལས། ཡན་ལག་བཅུ་གཉིས་ཀྱི་ཐོག་མའི་མ་རིག་
པ་དེ་སྤྱིར་ཡང་སྲིད་ཕྱི་མ་བསྐྱེད་པའི་རྒྱུ་ཡིན་ཡང་། དེ་མ་ཐག་འགྲུབ་བྱེད་མ་ཡིན་པས། །
སྐབས་འདིར་དེ་རྒྱུར་དངོས་སུ་མ་བརྗོད་པ་དང་། སྲེད་པ་ཉིད་རང་འབྲས་ཡང་སྲིད་ཕྱི་མའི་
རྒྱུན་འཕེན་བྱེད་ཡིན་པ་དང༌། དེ་མ་ཐག་འགྲུབ་བྱེད་གཉིས་ཀ་ཡིན་པས། སྐབས་འདིར་་་
ཡང་སྲིད་ཕྱི་མའི་རྒྱུར་དངོས་སུ་བཤད་པའི་ཕྱིར་དང་། སྲེད་པ་ཡོད་ན་ལས་ངང་གིས་ཡོད། །
དེ་མེད་ན་ལས་ཡོད་ཀྱང་། སྲིད་པར་སྐྱེ་བ་མེད་པས། ལས་ཉིད་ཀྱང་རང་འབྲས་ཡང་སྲིད་
ཕྱི་མའི་རྒྱུའི་གཙོ་བོ་མིན། ཞེས་པའི་དོན་ཡིན་པའི་ཕྱིར། རྩ་རྟགས་གསུམ་པ་གྲུབ་སྟེ། ད་ནི།
ཞེས་སོགས་ཀྱིས་འགོག་པའི་རྣམ་པ་དང༌། སྡུག་བསྔལ་ཤེས་ལ་འགལ་མེད་པ། །འདུ་བྱེད་སྔ་
མ་འཇུག་པ་ཅན། །ཞེས་སོགས་ཀྱིས་ཞི་བའི་རྣམ་པ་དང༌། སྡུག་བསྔལ་སྐྱེ་བའི་རྒྱུ་ཉིད་ནི། །
འཆིང་ཡིན་རྟག་ལ་དེ་གང་ལས། །ཞེས་སོགས་ཀྱིས་གྱ་ནོན་གྱི་རྣམ་པ་བསྟན་ཞིང་། ངེས་་་་་
འབྱུང་གི་རྣམ་པ་ནི། ལམ་བདེན་གྱི་ངེས་འབྱིན་གྱི་རྣམ་པ་དང་འཇུག་པ་གཅིག་ཏུ་བྱས་ནས་
སྟོན་པའི་ཕྱིར། དང་པོ་གྲུབ་སྟེ། དེ་ནི་གཏན་དུ་བ་མིན་ཏེ། །རྒྱུ་ལ་གེགས་སོགས་སྲིད་ཕྱིར་
རོ། །ཞེས་པ་འགོག་བདེན་སྒྲུབ་པའི་རིགས་པ་དང་། ལྷག་མ་རྣམས་ཀྱིས་དེ་ལ་རྩོད་པ་སྤོང་
བར་བྱེད་པའི་ཕྱིར། དེ་ཡང་དང་པོའི་ཚུལ་ནི། ཐ་མལ་བའི་རྣམ་སྨིན་གྱི་ཕུང་པོ་དེ་ནི་ཆོས་
ཅན། གཉེན་པོའི་སྟོབས་ཀྱིས་རང་གི་རིགས་རྒྱུན་ཟད་པའི་རིགས་ཡོད་དེ། རང་གི་རྒྱུའི་་་
རིགས་ལ་གནོད་བྱེད་ཀྱི་གཉེན་པོ་སྟོབས་ལྡན་ཡོད་པའི་ཕྱིར། དཔེར་ན། གྲང་རེག་ལ་་་་་
གནོད་བྱེད་སྟོབས་ལྡན་མཐོང་བས། གྲང་འབྲས་སྤུ་ལོང་བྱེད་ཀྱི་རྒྱུན་ཟད་པ་མཐོང་བ་བཞིན།
རྟགས་དེར་ཐལ། གང་ཟག་གི་བདག་འཛིན་ཁྱོད་ཀྱི་རྒྱུ་གང་ཞིག དེའི་རིགས་ལ་གནོད་་་
• 223 •



བྱེད་ཀྱི་གཉེན་པོ་སྟོབས་ལྡན་ཡོད་པའི་ཕྱིར། ཕྱི་མ་མ་གྲུབ་ན། གང་ཟག་གི་བདག་འཛིན་
ཆོས་ཅན། རང་གི་རིགས་ལ་གནོད་བྱེད་ཀྱི་གཉེན་པོ་སྟོབས་ལྡན་ཡོད་དེ། དངོས་པོའི་་་་་
གནས་ཚུལ་ལ་ལོག་པར་ཞུགས་པའི་བློ་ཡིན་པའི་ཕྱིར། དཔེར་ན། དུ་ལྡན་ལ་ལ་མེ་མེད་པར་
འཛིན་པའི་སྒྲོ་འདོགས་བཞིན། རྟགས་དེར་ཐལ། གང་ཟག་གི་བདག་མེད་རིགས་སྟོབས་་་
ཀྱིས་གྲུབ་པ་ལས། ཁྱོད་དེ་ལྟར་གྲུབ་པའི་ཕྱིར། དེའི་ཚུལ་ཡང་། དགག་བྱ་ནི། ཕུང་པོའི་
ཚོགས་པ་དང་ཡ་གྱལ་གང་ལ་ཡང་བཏགས་པ་ཙམ་མ་ཡིན་པའི་གང་ཟག་རང་དབང་བ་དེ་་
ཉིད་དེ། དེ་འགོག་པའི་རིགས་པ་ནི། གང་ཟག་ཆོས་ཅན། ཁྱོད་ཕུང་པོ་ལ་བཏགས་པ་་་
ཙམ་མ་ཡིན་པའི་རང་དབང་བའི་ཚུལ་དུ་མེད་དེ། དེ་ལྟར་ཚད་མས་མ་དམིགས་པའི་ཕྱིར།
ཞེས་པ་དང༌། བདག་མེད་ཇི་ལྟར་ཉམས་སུ་ལེན་པ་ནི། གང་ཟག་རང་དབང་བའི་ཚུལ་དུ་
གྲུབ་པ་མེད་པར་བསམ་བྱུང་གི་རིག་པས་ངེས་པར་བྱས་པ་ལ་བརྟེན་ནས་དེ་ལྟར་གྲུབ་པ་ཅུང་
ཟད་ཀྱང་མེད་དོ་སྙམ་དུ་རྩེ་གཅིག་ཏུ་མཉམ་པར་བཞག་པར་བྱ་བ་དང་། དེ་ལས་ལངས་ནས་
གང་ཟག་ཕུང་པོ་ལ་བཏགས་པ་ཙམ་དུ་ཟད་དོ་སྙམ་དུ་ངེས་པར་འགྱུར་བ་དེ་ལྟར་ཡིད་ལ་བྱའོ། །
དེ་དག་ནི་ཐར་པ་སྒྲུབ་ཚུལ་ཡིན་ལ། ཐམས་ཅད་མཁྱེན་པ་དངོས་སྟོབས་ཀྱིས་སྒྲུབ་ཚུལ་ནི།
བདེན་བཞིའི་གནས་ལུགས་མངོན་སུམ་དུ་རྟོགས་པའི་བློ་ཆོས་ཅན། རང་གི་རིགས་ལ་གནོད་
བྱ་མཐའ་དག་ཟད་པ་དང་། ལྷན་ཅིག་ཏུ་ཚོགས་པའི་རིགས་ཡོད་དེ། གནོད་བྱེད་སྟོབས་་་་
ལྡན་ཡིན་པའི་ཕྱིར། དཔེར་ན། མེ་སྟོབས་ལྡན་ཉེ་བའི་གཞིར་གྲང་རེག་གི་རིགས་མཐའ་་་
དག་གནོད་མེད་དུ་མི་གནས་པ་བཞིན། ཞེས་པའི་རྟགས་ལས་གྲུབ་པ་ཡིན་ནོ། །གཉིས་པ་
ལྷག་མ་རྣམས་ཀྱིས་རྩོད་སྤོང་འཆད་པ་གྲུབ་སྟེ། འཁོར་ཕྱིར་ཐར་པ་མེད་ཅེ་ན། །ཞེས་སོགས་
ཀྱིས་ཐར་པ་མི་སྲིད་པར་ཐལ་བ་སྤངས་པ་དང་། ཇི་སྲིད་བདག་ཆགས་མ་བཅོམ་ཞིང༌། །
ཞེས་སོགས་ཀྱིས་ཐར་པ་དོན་གཉེར་མི་སྲིད་པར་ཐལ་བ་སྤངས་པ་དང་། འདོད་ཆགས་བྲལ་
བའི་གནས་པ་ནི། །བརྩེ་བའི་མ་ཡང་ན་ལས་ཀྱིས་ཡིན། །འཕངས་ལ་ལྡོག་མེད་འདོད་ཕྱིར་རོ། །
སྲིད་པའི་སྲེད་ལས་རྣམ་བརྒལ་བའི། །ལས་གཞན་འཕེན་ནུས་མ་ཡིན་ཏེ། །ལྷན་ཅིག་བྱེད་པ་
ཟད་ཕྱིར་རོ། །ཞེས་པས་ཐར་པ་ཐོབ་ཟིན་སྲིད་པར་སྐད་ཅིག་ཀྱང་གནས་པ་མི་སྲིད་པར་ཐལ་
བ་སྤངས་པ་དེ་འཆད་པའི་ཕྱིར། གཉིས་པ། སྡུག་བསྔལ་ཤེས་ལ་འགལ་མེད་པ། །ཞེས་་་་
སོགས་ཀྱིས་ཞི་བའི་རྣམ་པ་བསྟན་པ་གྲུབ་སྟེ། ཤོ་ལོ་ཀ་དང་པོ་གསུམ་གྱིས་དགྲ་བཅོམ་པས་་་
• 22.4 •



བདག་ལྟ་སྤངས་པའི་ཞི་བ་ཐོབ་ཀྱང་སེམས་ཅན་ལ་སྙིང་རྗེ་ཡོད་པ་དང་། དེ་ཡོད་ཀྱང་སྙིང་་
རྗེའི་ཡུལ་ལ་གཞན་གྱིས་གནོད་པ་བྱས་ན་ཞེ་སྡང་མི་སྐྱེ་ཞེས་སྟོན་པ་དང༌། སྙིང་རྗེ་དམན་པ་
ཉིད་ཕྱིར་ཡང་། །གནས་པའི་འབད་རྩོལ་ཆེན་པོ་མེད། །གང་དག་བརྩེ་བ་ཆེན་པོ་པ། །
གཞན་གྱི་ངོར་ནི་བཞུགས་པ་ཡིན། །ཞེས་པས་ཉན་རང་སྙིང་རྗེས་སྲིད་པར་གནས་ཀྱང་སྙིང་
རྗེ་དམན་པས་སྲིད་པ་ཇི་སྲིད་བར་མི་གནས་ཤིང་། བྱང་ཆུབ་སེམས་དཔའ་རྣམས་སྲིད་པ་ཇི་
སྲིད་བར་གནས་པར་བསྟན་པ་དང་། ཕ་རོལ་པོས། གལ་ཏེ་འཇིག་ཚོགས་ལྟ་བྲལ་ཕྱིར། །
ལམ་དང་པོར་ནི་སྲིད་མེད་འགྱུར། །ཞེས་པས་འཇིག་ལྟ་འཁོར་བའི་རྩ་བ་ཡིན་ན། རྒྱུན་་་་
ཞུགས་ཀྱིས་དེ་སྤངས་པས་སྲིད་པར་ཕྱིས་སྐྱེ་བ་མེད་པར་ཐལ་ལོ། །ཞེས་སྨྲ་བ་ལ། ལྷན་ཅིག་
སྐྱེས་པ་མ་སྤངས་ཕྱིར། །སྤངས་ནའང་སྲིད་པ་ག་ལ་ཡོད། །ཞེས་དེས་འཇིག་ལྟ་ལྷན་སྐྱེས་་་་
སྤངས་སོ་ཞེ་ནའང་། བདག་འཛིན་མ་སྤངས་པས་སྲིད་པར་སྐྱེ། ཞེས་བསྟན་པའི་ཕྱིར། །
བཤད་ཟིན་ལམ་དེ་གོམས་པ་ལས། ཞེས་སོགས་ཀྱིས་ལམ་བདེན་བསྟན་པ་གྲུབ་སྟེ། རང་་་་་
ལུགས་ཀྱི་ཐར་ལར་སྒྲུབ་པ་དང་། གཞན་ལུགས་ཀྱི་དེ་དགག་པ་གཉིས། དང་པོ་ལ། ལམ་
བདེན་གྱི་ལམ་རིགས་པ་སྒྲུབ་པ་ངེས་འབྱིན་གྱི་རྣམ་པ་དང་བཞི་ཡོད་པའི་དང་པོ་དང་ཕྱི་མ།
བཤད་ཟིན་ལམ་དེ་གོམས་པ་ལས། །གནས་གྱུར། ཞེས་སོགས་ཀྱིས་འཆད་པའི་ཕྱིར་དང༌།
བར་པ་གཉིས་བདག་འཛིན་རྒྱུ་གཅིག་ཅན་ཉིད་དང་། །ཞེས་སོགས་ཀྱིས་འཆད་པའི་ཕྱིར།
དང་པོ་གྲུབ་སྟེ། བདག་མེད་མངོན་སུམ་དུ་རྟོགས་པའི་ཤེས་རབ། ཉོན་མོངས་གཏན་ཟད་་་་
དུ་བྱེད་པའི་ལམ་དུ་བསྟན་ཞིང་། དེ་དང་སྟབས་ཅིག་ཏུ་སྡུག་བདེན་སྤངས་པའི་བྲལ་བ་ངེས་
འབྱུང་གི་རྣམ་པར་ཡང་བསྟན་པའི་ཕྱིར་དང་། གལ་ཏེ་གནས་གྱུར་ཀྱང་། །ལམ་བཞིན་སྐྱོན་
ནི་འབྱུང་ཞེ་ན། །མ་ཡིན་ནུས་པ་མེད་ཕྱིར་རོ། །ཞེས་སོགས་ཀྱིས་དེ་ལ་རྩོད་པ་སྤོང་བ་དེ་་་་
བསྟན་པའི་ཕྱིར། རྩ་རྟགས་གཉིས་པ་གྲུབ་སྟེ། བདག་མེད་མངོན་སུམ་དུ་རྟོགས་པའི་ཤེས་་
རབ། ཉོན་མོངས་ཀྱི་གཉེན་པོར་རིགས་པ་དང་། སེམས་ཕྱིན་ཅི་མ་ལོག་པར་སྒྲུབ་པ་ཡིན་པ་
བསྟན་པའི་ཕྱིར། དེ་ཡང་འཛིན་སྟངས་འགལ་བ་ཙམ་གྱིས་སྤང་གཉེན་ཡིན་པར་མི་རུང་བ་ནི།
འདོད་ཆགས་ཁོང་ཁྲོ་ཕན་ཚུན་དུ། །ཐ་དད་ན་ཡང་གནོད་མ་ཡིན། །ཞེས་པ་དང་། གཉེན་
པོ་ཡིན་ཙམ་གྱིས་མ་རིག་པའི་གཉེན་པོར་མི་རུང་བ་ནི། བྱམས་སོགས་རྨོངས་དང་འགལ་་་་༌
མེད་ཕྱིར། །ཤིན་ཏུ་ཉེས་པ་ཚད་གཅོད་མིན། །ཞེས་སོགས་དང་། བདག་མེད་རྟོགས་པའི་
• 225 •



ཤེས་རབ་ཉིད་མ་རིག་པའི་གཉེན་པོར་རིགས་པ་ནི། རིག་པའི་མི་མཐུན་ཕྱོགས་ཕྱིར་དང། །
སེམས་བྱུང་ཉིད་ཀྱིས་དམིགས་པའི་ཕྱིར། །ལོག་པར་དམིགས་ཉིད་མ་རིག་པར། །གསུངས་་
ཕྱིར་གཞན་ནི་རིགས་མ་ཡིན། །འགལ་བ་གང་ཡིན་འདིར་བཤད་བྱ། །སྟོང་ཉིད་ལྟ་དང་དེ་
འགལ་ཕྱིར། །དེ་ཡི་རང་བཞིན་ཉེས་ཀུན་དང་། །འགལ་བར་རབ་ཏུ་གྲུབ་པ་ནི། །ཞེས་་་་
པས་འཆད། ཕྱི་མ་འདི་ཡིན་ཏེ། གང་ཞིག་བདག་མཐོང་དེ་ལ་ནི། །ང་ཞེས་རྟག་ཏུ་ཞེན་་་་
པར་འགྱུར། །ཞེན་པས་བདེ་ལ་སྲེད་འགྱུར་ཏེ། །སྲེད་པས་སྐྱོན་རྣམས་སྒྲིབ་པར་བྱེད། །
ཡོན་ཏན་མཐོང་བས་ཡོངས་སྲེད་པ། །ང་ཡི་ཞེས་དེའི་སྒྲུབ་བྱེད་ལེན། །དེས་ན་བདག་ལ་་་
མངོན་ཆགས་པ། དེ་སྲིད་དེ་ནི་འཁོར་བར་འགྱུར། །བདག་ཡོད་ན་ནི་གཞན་དུ་ཤེས། །
བདག་གཞན་ཆ་ལས་འཛིན་དང་སྡང་། །འདི་དག་དང་ནི་ཡོངས་འབྲེལ་ལས། །ཉེས་པ་་་་
ཐམས་ཅད་འབྱུང་བར་འགྱུར། །ཞེས་བདག་འཛིན་སྲིད་པའི་རྩ་བར་གསུངས་པའི་ཕྱིར།
གཉིས་པ་གཞན་ལུགས་ཀྱི་ཐར་ལམ་དགག་པ་ནི། ངེས་པར་བདག་ལ་ཆགས་པ་ནི། ཞེས་་་
སོགས་ཀྱིས་བསྟན་ཏེ། བདག་མེད་རྟོགས་པའི་ཤེས་རབ་གོམས་པ་དང་བྲལ་ན་ཐར་པ་ཐོབ་
པ་མི་སྲིད་པར་བསྟན་པའི་ཕྱིར། གང་ཟག་གི་བདག་ཏུ་འཛིན་པའི་སྲེད་པ་འཁོར་བའི་རྩ་བ་
ཡིན་པའི་སྒྲུབ་བྱེད་གཞན་ཡང་ཡོད་དེ། བདེན་པ་བཞི་ལ་བརྟེན་པ་དང༌། །བདེ་དང་ང་་་
དང་ངའི་ཞེས་སོགས། །ཡང་དག་མིན་པ་རྣམ་བཅུ་དྲུག །སྒྲོ་བཏགས་ནས་ནི་ཡོངས་སུ་སྲིད།།
ཅེས་བདེན་པ་བཞིའི་སྟེང་དུ་ཕྱི་རོལ་པས་ལོག་ཞུགས་བཅུ་དྲུག་དམ་བཅས་པ་ལ་ཡང་སྲེད་་་་་
པའི་དབང་གིས་ཡིན་པའི་ཕྱིར། ལོག་ཞུགས་བཅུ་དྲུག་གི་གཉེན་པོ་ནི། དེ་ཉིད་ལ་ནི་དེ་་་་
འགལ་དོན། །དེ་ཉིད་རྣམ་པ་རྗེས་རྟོགས་ཅན། །ལེགས་བསྒོམས་ཡང་དག་ལྟ་བ་ཡིས། །
སྲེད་པ་རྗེས་འབྲང་བཅས་འཇོམས་བྱེད། །ཞེས་གསུངས་པ་ཉིད་ཀྱིས་མི་རྟག་སོགས་བཅུ་དྲུག་
རྟོགས་པའི་ཡེ་ཤེས་ཀྱིས་བྱེད་པ་ཡིན་ཏེ། དེས་སྲེད་པ་རྗེས་འབྲང་དང་བཅས་པ་འཇོམས་་་་་
པའི་ཕྱིར།།
• 226 •



༢.
བདེན་བཞི་སྟོན་པ་ལས་བདེ་གཤེགས་སོགས་སྒྲུབ་ཚུལ་བཤད་པ།
གཉིས་པ་དེ་ལས་བདེ་གཤེགས་སོགས་སྒྲུབ་ཚུལ་ཡོད་དེ། སྐྱོབ་ལས་དེ་ཉིད་དང་བརྟན་
དང་། །མ་ལུས་ཁྱད་པར་མཁྱེན་པར་གྲུབ། །གཤེགས་པ་རྟོགས་པའི་དོན་ཕྱིར་ཏེ། །དེ་ཕྱིར་
ཕྱི་རོལ་པ་དང་སློབ། །མི་སློབ་ལས་ལྷག ཅེས་འབྱུང་བ་ལས། ཐུབ་པ་བཅོམ་ལྡན་འདས་
ཆོས་ཅན། བདེན་བཞིའི་གནས་ཚུལ་མངོན་སུམ་དུ་རྟོགས་པའི་བདེ་གཤེགས་སམ་མཁྱེན་པ་
ཁྱད་པར་གསུམ་ལྡན་སྔོན་དུ་སོང་བར་ངེས་ཏེ། བདེན་བཞིའི་གནས་ལུགས་ཕྱིན་ཅི་མ་ལོག་་
པར་སྟོན་པའི་སྐྱོབ་པ་ཡིན་པའི་ཕྱིར། ཞེས་འགོད་ཅིང་། ཁྱད་པར་གསུམ་ཡང་། དེ་ཁོ་ན་
ཉིད་མཁྱེན་པ། མཁྱེན་པ་བརྟན་པ། མ་ལུས་པར་མཁྱེན་པ་དང་གསུམ་ཡིན་ལ། སྐྱོབ་པ་་
ལས་མཁྱེན་པ་རྣམ་དག་དཔོག་པར་འདོད་པའི་ཕྱིར་ན། ལུགས་བཟློག་གི་སྐབས་འདིར་་་་
རྟོགས་པ་མཐར་ཐུག བདེ་གཤེགས་སུ་བརྗོད་པ་དང༌། མཁྱེན་པ་གསུམ་གྱི་སྒོ་ནས་ཐུབ་པ་
འདི། ཕྱི་རོལ་པ་དང༌། ཉན་རང་སློབ་པ་དང༌། མི་སློབ་པ་ལས་ཁྱད་པར་དུ་འཕགས་པར་
གྲུབ་པའི་ཕྱིར་དང༌། དེ་ཡི་ཕྱིར། གཞན་དོན་མཁྱེན་སྦྱོར་དེ་སྟོན་པ། །དེ་ལས་བརྩེ་ཡིན་་་
གཞན་དོན་ངོར། །དོན་གྲུབ་མཛད་པ་མི་འདོད་ཕྱིར། །ཞེས་གསུངས་པ་ཉིད་ཀྱིས་བདེ་་་་་
གཤེགས་ལས་སྦྱོར་བ་བདག་མེད་རྟོགས་པའི་ཤེས་རབ་སྔོན་དུ་སོང་བར་སྒྲུབ་པ་དང་། སྟོན་
པ་དེ་ལས་བསམ་པ་ཕུན་ཚོགས་སྒྲུབ་པར་འཆད་པའི་ཕྱིར། །
༢
དེ་དག་ཀུན་ལས་སྐྱོབ་པ་ཉིད་ཚད་མར་སྒྲུབ་པ།
གཉིས་པ་དེ་དག་ཀུན་ལས་ཚད་མར་སྒྲུབ་པ་ཡོད་དེ། བརྩེ་བས་ལེགས་དང་ཡེ་ཤེས་ལས། །
བདེན་པ་གསུང་མཛད་སྒྲུབ་བྱེད་བཅས། །དེ་གསུང་བར་ཡང་མངོན་སྦྱོར་ལྡན། །གང་ཕྱིར་
དེ ས་ན་ཚད་མ་ཉིད། །ཅེས་འབྱུང་བ་ལས་ཤེས་པའི་ཕྱིར།།
• 227 •



༣
ཚད་མར་གྱུར་པའི་སྒོ་ནས་བསྟོད་པའི་དགོས་པ།
གསུམ་པ་ཚད་མའི་སྒོ་ནས་བསྟོད་པའི་དགོས་པ་ཡོད་དེ། དེ་ལྟའི་དངོས་སྟོན་བསྟོད་པ་
ནི། །དེ་ཡི་བསྟན་པ་ཉིད་ལས་ནི། །ཚད་མའི་དེ་ཉིད་གྲུབ་དོན་དེ། །ཞེས་འབྱུང་བ་ལས་་་་
ཤེས་པའི་ཕྱིར། གསུང་རབ་ལས་ཚད་མའི་མཚན་ཉིད་བསྟན་པའང་ཡིན་ཏེ། རྗེས་སུ་དཔག་
པ་མ་བཟློག་ཕྱིར། །ཅུང་ཟད་སྐྱེ་བའི་བདག་ཉིད་ཅན། །གང་དེ་ཐམས་ཅད་འགག་ཆོས་ཅན། །
ཞེས་སོགས་རྣམ་པ་དུ་མར་ནི། །འདི་ཡི་སྤྱོད་པའང་མཐོང་ཕྱིར་རོ། །ཞེས་འབྱུང་བ་ལས།
རྗེས་དཔག་ཚད་མ་མ་ཡིན་པ་བཀག་ཅིང་། རྟེན་གཏན་ཚིགས་ཀྱི་སྦྱོར་ངག་གསུངས་པ་དང་།
མངོན་སུམ་གྱི་མཚན་ཉིད་ཀྱང་ལེགས་པར་བཀའ་སྩལ་བའི་ཕྱིར་རོ། །སྨྲས་པ། སྟོན་དང་་་་
སྟོན་པའི་བསྟན་པ་ཚད་མ་ནི། །སྒྲུབ་བྱེད་ཚད་མ་གྲུབ་པའི་ལེའུ་འདིས། །བདག་ཡིད་རང་
དབང་འཕྲོག་ནས་རིགས་ལམ་བཞིན། །ལེགས་པར་བཤད་པ་མདོ་ཙམ་གཏམ་ཏུ་སྨྲས། །
རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་དཀའ་འགྲེལ་དགོངས་པ་རབ་གསལ་ཞེས་བྱ་བ་
ལེའུ་གཉིས་པའི་རྣམ་པར་བཤད་པའོ།། །།
• 228 •



ལེའུ་གསུམ་པ། ཚད་མ་མདོའི་མངོན་སུམ་གྱི་
དོན་རྣམ་པར་བཤད་པ།
མཚམས་སྦྱོར་གྱི་ངག་འགོད་པ།
དེ་ལྟར་ལེའུ་དང་པོར་ཚད་མ་མདོའི་དོན་འཆད་བྱེད་ཀྱི་ཐབས་རྗེས་དཔག་དེ་བཤད་་
ནས། རྩོམ་པར་དམ་བཅའ་རྟོགས་སླ་བ་ལ་དགོངས་ཏེ་ལེའུ་གཉིས་པར་མ་བཤད་པར། །
མཆོད་བརྗོད་ལུགས་འབྱུང་ལུགས་བཟློག་གི་སྒོ་ནས་བཤད་ནས། ལེའུ་ཕྱི་མ་གཉིས་ཀྱིས་་་་་
མདོའི་ལུས་དངོས་འཆད་ཅིང་། དེ་ཡང་ཐོག་མར་ལེའུ་གསུམ་པས་མདོའི་མངོན་སུམ་ལེའུ་་
འཆད་པར་བྱེད་དེ། ལྷ་དབང་བློས། སློབ་དཔོན་གྱིས་ཚད་མའི་མཚན་ཉིད་ཀྱི་བསྟན་་་་་་
བཅོས་བཤད་པའི་རྒྱུ་རྗེས་སུ་དཔག་པ་སྔར་རྣམ་པར་བཞག་པ་དང་། སློབ་དཔོན་གྱི་་་་་
གསུངས་པ་བསྟན་བཅོས་ཀྱི་དང་པོར་ཕྱག་འཚལ་བའི་ཚིགས་སུ་བཅད་པའི་ཕྱེད་དུ་འོག་མ་་་
རྟོགས་སླ་བ་ཉིད་ཀྱི་ཕྱིར་ཕྱེད་གོང་མ་ཉིད་ཀྱིས་བཤད་པ་ཡོངས་སུ་རྫོགས་པ་མཛད་ནས། ད་
ལྟ་ཚད་མའི་མཚན་ཉིད་ཀྱི་བཤད་པ་མཛད་པའི་ཕྱིར། གཞལ་བྱ་གཉིས་ཕྱིར་ཞེས་བྱ་བ་ལ་ས་
སོགས་པ་བརྩམས་པ་ཡིན་ཏེ། ཞེས་གསུངས་པའི་ཕྱིར། འཆད་ཚུལ་ཡང་ལོག་རྟོག་རྣམ་པ་
བཞི་བསལ་བའི་སྒོ་ནས་འཆད་པ་ཡིན་ཏེ། ལྷར། ཚད་མ་དང་དེའི་མཚན་ཉིད་ཀྱི་བསྟན་པ་
བཅོས་དག་ལ་ལོག་པར་རྟོག་པ་རྣམ་པ་བཞི་སྟེ། འདི་ལྟ་སྟེ། གྲངས་ལ་ལོག་པར་རྟོག་པ་་་
དང་། མཚན་ཉིད་ལ་ལོག་པར་རྟོག་པ་དང་། སྤྱོད་ཡུལ་ལ་ལོག་པར་རྟོག་པ་དང་། །
འབྲས་བུ་ལ་ལོག་པར་རྟོག་པའོ། །དེ་ལ་དང་པོ་གྲངས་ལ་ལོག་པར་རྟོག་པ་བསལ་བའི་ཕྱིར།
གཞལ་བྱ་གཉིས་ཕྱིར་ཞེས་བྱ་བ་ལ་སོགས་པ་སྨོས་སོ། །ཞེས་དང་། འཐད་ལྡན་ལས། ལོག་
• 229 •



པར་རྟོག་པ་བསལ་བ་ནི། ཡང་དག་པའི་ཤེས་པའི་གྲངས་དང་། མཚན་ཉིད་དང༌། སྤྱོད་
ཡུལ་དང་། འབྲས་བུའི་ཡུལ་རྣམས་ལའོ། །དེ་ལ་རེ་ཞིག་གྲངས་ལ་ལོག་པར་རྟོག་པ་བསལ་
བ་ནི་དེ་ནི་རྣམ་པ་གཉིས་ཏེ་ཞེས་བྱ་བའོ། །ཞེས་གསུངས་པའི་ཕྱིར། ཁོ་ན་རེ། ལེའུ་་་་་
འདིར་ཚད་མའི་གྲངས་ངེས་སོགས་བསྟན་པ་དོན་མེད་དུ་ཐལ། འདིར་ཚད་མའི་མཚན་ཉིད་
སྟོན་པའི་ཕྱིར། ཞེས་ཏེ། ལྷར། གལ་ཏེ་ཚད་མའི་མཚན་ཉིད་སྟོན་པར་བྱེད་པ་ལ་གྲངས་
ལ་སོགས་པ་སྟོན་པ་དོན་མེད་པ་ཡིན་ནོ་ཞེ་ན། ཞེས་གསུངས། མ་ཁྱབ་སྟེ། ཚད་མའི་་་་་
མཚན་ཉིད་རྣམ་པར་དག་པ་རྟོགས་པའི་ཕྱིར་དུ་ལེའུ་འདིར་ཚད་མའི་གྲངས་ངེས་བསྟན། །
སྤྱོད་ཡུལ་ཡང་བསྟན། ཚད་མའི་འབྲས་བུ་ཡང་བསྟན་པའི་ཕྱིར། དང་པོ་ནི། རྣམ་བཤད་
ལས། འདིར་ཚད་མའི་གྲངས་སྟོན་པ་ནི་ཚད་མའི་མཚན་ཉིད་རྣམ་པར་དག་པ་རྟོགས་པའི་
ཡན་ལག་ཏུ་ཡིན་ཏེ། ཚད་མའི་རིགས་གཉིས་སུ་ངེས་པར་བསྟན་པ་ན་མཚན་ཉིད་མཚན་་་་་
གཞིའི་མཐར་ཐུག་ནས་མཚན་ཉིད་དེ་ཁོ་ན་ཉིད་ལ་འཇུག་པར་ངེས་པའི་ཕྱིར། ཞེས་་་་་
གསུངས་ཏེ། དོན་ནི། ལོའུ་འདིར་ཚད་མ་ལ་མངོན་རྗེས་གཉིས་དང་མི་སླུ་བ་ལ་རང་གི་་་
གཞལ་བྱ་མངོན་འགྱུར་ལ་མི་སླུ་བ་དང་། ལྐོག་གྱུར་ལ་མི་སླུ་བ་གཉིས་སུ་ངེས་པར་བསྟན་་་་་
ཅིང་། མངོན་སུམ་དེ་རང་གི་གཞལ་བྱ་མངོན་འགྱུར་ལ་མི་སླུ་བ་དང་། རྗེས་དཔག་དེ་རང་
གི་གཞལ་བྱ་ལྐོག་གྱུར་ལ་མི་སླུ་བར་བསྟན་པས་སྤྱིར་རང་གི་གཞལ་བྱ་ལ་གསར་དུ་མི་སླུ་བའི་
ཤེས་པ་ཚད་མའི་མཚན་ཉིད་དུ་རྟོགས་ནུས། ཞེས་པའོ། །གསར་དུ་མི་སླུ་བའི་ཤེས་པས་་་
མངོན་རྗེས་གཉིས་སོ་སོར་མཚོན་མི་ནུས་ཏེ། མངོན་རྗེས་གཉིས་ཀ་དེ་ཡིན་པའི་ཕྱིར་ཏེ།
ལྷར། མ་ཡིན་ཏེ། དེ་ནི་མཚན་ཉིད་རྣམ་པར་དག་པའི་དོན་ཅན་ཡིན་པའི་ཕྱིར་རོ། །
མངོན་སུམ་དང་རྗེས་སུ་དཔག་པ་དག་ལ་ནི་མི་སླུ་བ་ཉིད་མཚན་ཉིད་གཅིག་ཏུ་འགྱུར་ལ།
གང་གི་ཚེ་དེ་ཉིད་མཚོན་པར་བྱ་བར་གྱུར་པ་དེའི་ཚེ་དེ་ལས་གཞན་པའི་མཚན་ཉིད་གཅིག་་་
ཡོད་པ་མིན་ན་མཚན་ཉིད་གཅིག་བརྗོད་པས་གང་གིས་དེ་མཚོན་པར་བྱ་བར་ནུས་པར་འགྱུར།
དེ་ལྟར་ན་མཚན་ཉིད་གཅིག་གིས་མཚོན་པར་མི་ནུས་པའི་ཕྱིར་རོ། །དབྱེ་བའི་སྒོ་ནས་བསྟན་
ན་མཚན་ཉིད་བྱེ་བྲག་ཏུ་བསྟན་པར་ནུས་པས་གྲངས་བསྟན་པ་ཡིན་ནོ། །ཞེས་དང་། ཤཱར།
མངོན་སུམ་དང་རྗེས་སུ་དཔག་པ་དག་ལ་མི་སླུའི་མཚན་ཉིད་གཅིག་ཡོད་པ་ཡིན་ཏེ། དངོས་
པོ་ལ་གཉིས་ཀ་མི་སླུ་བ་ཡིན་པའི་ཕྱིར། ཞེས་སོགས་གསུངས་པའི་ཕྱིར། གཉིས་པ་དེ་རྟོགས་
• 230 •



པའི་ཆེད་དུ་སྤྱོད་ཡུལ་བསྟན་པ་གྲུབ་སྟེ། མངོན་སུམ་རང་མཚན་གྱི་སྤྱོད་ཡུལ་ཅན་དུ་མ་་་་་
བསྟན་ན། མངོན་སུམ་དེ་རབ་རིབ་ཅན་ལ་སྣང་བའི་སྐྲ་ཤད་ལ་ཚད་མ་ཡིན་ནམ་སྙམ་པའི་་
བློ་སྐྱེ་ཞིང་། དེ་བསྟན་པས་དེ་འདྲའི་ལོག་རྟོག་ཁེགས་པའི་ཕྱིར་ཏེ། རབ་རིབ་ཅན་ལ་སྣང་
བའི་སྐྲ་ཤད་རང་མཚན་མ་ཡིན་པའི་ཕྱིར། ལྷར། སྤྱོད་ཡུལ་བསྟན་པ་ཡང་གང་གི་ཚེ་ཡུལ་
མིན་པ་འཛིན་པ་ཚད་མར་གྱུར་པ་དེའི་ཚེ། དེ་ལ་བསླུ་བ་ཡིན་ན་དེ་དང་འདྲ་བར་རང་གི་་་
ཡུལ་ལ་ཡང་དེ་ལྟར་རྟོགས་པ་པོའི་ཚད་མ་ཉིད་མིན་པར་འགྱུར་བ་དེ་ལྟར་ན་ཡུལ་བསྟན་པ་
ཡིན་ནོ། །ཞེས་གསུངས་པའི་ཕྱིར། རྩ་རྟགས་གསུམ་པ་དེ་རྟོགས་པའི་ཆེད་དུ་ཚད་མའི་་་་
འབྲས་བུ་བསྟན་པ་གྲུབ་སྟེ། ཚད་འབྲས་བདག་ཉིད་གཅིག་ཏུ་མ་བསྟན་ན་གཞལ་བྱ་རྟོགས་
པ་ལས་ངོ་བོ་ཐ་དད་པའི་ཚད་མ་ཡོད་པར་འགྱུར་ལ། དེ་ལྟ་ན་བུམ་པ་ལྟ་བུ་ཡང་ཚད་མར་་
འགྱུར་སྙམ་པའི་དོགས་པ་བཟློག་པའི་ཆེད་དུ་ཚད་འབྲས་ཀྱི་རྣམ་གཞག་བསྟན་པའི་ཕྱིར་ཏེ།
ལྷར། གང་གི་ཚེ་ཚད་མ་ལས་འབྲས་བུ་དོན་གཞན་མིན་ནོ་ཞེས་མ་བསྟན་པ་དེའི་ཚེ། རེ་་་
ཤིག་འབྲས་བུ་གདོན་མི་ཟ་བར་དོན་རྟོགས་པའི་ངོ་བོ་ཉིད་ཡིན་གྱི། དེ་ལྟ་མིན་ན་འབྲས་བུ་
མི་རུང་བ་ཉིད་ཀྱིས་ཕྱིར་རོ། །ཞེས་དང་། རྟོགས་པའི་ངོ་བོ་ལས་ཐ་དད་པ་ཚད་མ་ཡིན་པ་
དེའི་ཚེ་མི་ཤེས་པའི་ངོ་བོ་ཡང་དེར་འགྱུར། ཞེས་སོགས་གསུངས་པའི་ཕྱིར། རྒྱན་ལྟར་ན།
ལེའུ་གཉིས་པས་ཚད་མ་སྤྱིའི་མཚན་ཉིད་བསྟན་ནས། ལེའུ་གསུམ་པས་ཁྱད་པར་མངོན་སུམ་
གྱི་མཚན་ཉིད་དང་རྗེས་དཔག་གི་མཚན་ཉིད་འཆད་པར་བྱེད་དེ། དེ་ཉིད་ལས། དེ་ལྟར་་
སྤྱིའི་མཚན་ཉིད་བརྗོད་ནས་ཁྱད་པར་གྱི་མཚན་ཉིད་བཤད་པ། མངོན་སུམ་དང་ནི་རྗེས་་་་་
དཔག་དག་ཚད་མ་ཡིན་ནོ། །ཞེས་གསུངས།།
(དགུ་པ) ཚད་མའི་གྲངས་ལ་ལོག་པར་རྟོག་པ་དང་
དེ་འགོག་ཚུལ་བསྟན་པ།
འོ་ན། དང་པོ་གྲངས་ལ་ལོག་པར་རྟོག་པ་དང་དེ་འགོག་ཚུལ་ཇི་ལྟར་ཡིན་ཞེ་ན།
དང་པོ་ཡོད་དེ། རིགས་ཐིགས་ཀྱི་ཕྱོགས་སྔ་མདོར་བསྡུས་ལས། དེ་ལ་རེ་ཤིག་གྲངས་ལ་ལོག་
• 231 •



པར་རྟོག་པ་འདི་ལྟ་སྟེ། ཕུར་བུ་བ་རྣམས་ནི་མངོན་སུམ་གཅིག་བུ་ཁོ་ན་ཚད་མ་ཡིན་གྱི་་་༌་
གཞན་ནི་མིན་ནོ། །ཞེས་ཟེར་རོ། །གྲངས་ཅན་པ་རྣམས་ནི་མངོན་སུམ་དང་རྗེས་སུ་དཔག་
པ་དང་སྒྲ་ལས་བྱུང་བ་དང་ཚད་མ་གསུམ་ཁོ་ནའོ། །ཞེས་ཟེར་རོ། །རིག་པ་ཅན་པ་རྣམས་
ནི་མངོན་སུམ་དང་རྗེས་སུ་དཔག་པ་དང་དཔེ་དང་སྒྲ་ལས་བྱུང་བ་དང་ཚད་མ་བཞི་ཁོ་ནའོ། །
ཞེས་ཟེར་རོ། །རྒྱལ་དཔོག་རྣམས་ནི་མངོན་སུམ་དང་རྗེས་སུ་དཔག་པ་དང་སྒྲ་ལས་བྱུང་བ་་
དང་དོན་གྱིས་གོ་བ་དང་དངོས་པོ་མེད་པ་ཞེས་བྱ་བ་དང་ཚད་མ་དྲུག་ཁོ་ནའོ། །ཞེས་ཟེར་རོ། །
རྩ་ར་ཀ་ལ་སོགས་པ་ནི་རིགས་པ་དང་མི་དམིགས་པ་དང་སྲིད་པ་དང་ཞེས་གྲགས་པ་དང་སྙམ་
དུ་སེམས་པ་ཞེས་བྱ་བ་ཚད་མ་གཞན་དག་ཀྱང་ཡོད་དོ། །ཞེས་ཟེར་རོ། །ཞེས་གསུངས་པ་་
ལྟར་ཡིན་པའི་ཕྱིར། དེ་འགོག་པ་ནི། མདོར། མངོན་སུམ་དང་ནི་རྗེས་སུ་དཔག །ཚད་
མའོ་མཚན་ཉིད་གཉིས་གཞལ་བྱ། །ཞེས་དང་། རང་འགྲེལ་ལས། དེ་ལ་མངོན་སུམ་དང་
ནི་རྗེས་སུ་དཔག །ཚད་མ་དག་ནི་གཉིས་ཁོ་ན་སྟེ། གང་གི་ཕྱིར་མཚན་ཉིད་གཉིས་གཞལ་བྱ།
རང་དང་སྤྱིའི་མཚན་ཉིད་དག་ལས་གཞན་པའི་མཚན་ཉིད་གཞལ་བར་བྱ་གཞན་ནི་མེད་དེ།
རང་གི་མཚན་ཉིད་ཀྱི་ཡུལ་ཅན་ནི་མངོན་སུམ་ཡིན་ལ། སྤྱིའི་མཚན་ཉིད་ཀྱི་ཡུལ་ཅན་ནི་རྗེས་
སུ་དཔག་པའོ་ཞེས་ཤེས་པར་བྱའོ། །ཞེས་གསུངས། དེའི་དགོངས་པ་བསྟན་བཅོས་སུ་་་
འགྲེལ་པ་ནི། གཞལ་བྱ་གཉིས་ཕྱིར་ཚན་མ་གཉིས། །ཞེས་གསུངས་ཏེ། དོན་བཤད་པ་ལས། །
ཁ་ཅིག ཚད་མ་ལ་མངོན་རྗེས་གཉིས་སུ་གྲངས་ངེས་ཏེ། གཞལ་བྱ་ལ་རང་སྤྱི་གཉིས་སུ་་་་
གྲངས་ངེས་པའི་ཕྱིར། ཞེས་འགོད་པ་མི་འཐད་དེ། དེ་ལྟ་ན་མངོན་སུམ་གྱི་གཞལ་བྱ་་་་
རང་མཚན་དང་རྗེས་དཔག་གི་གཞལ་བྱ་ལ་སྤྱི་མཚན་གྱིས་ཁྱབ་པར་ཐལ་བའི་སྐྱོན་ཡོད་པའི་
ཕྱིར། རང་ལུགས་ནི། ཚད་མ་ལ་མངོན་སུམ་གྱི་ཚད་མ་དང་རྗེས་སུ་དཔག་པའི་ཚད་མ་་་་
གཉིས་སུ་གྲངས་ངེས་ཏེ། ཚད་མའི་སྣང་ཡུལ་ལ་རང་མཚན་དང་སྤྱི་མཚན་གཉིས་སུ་གྲངས་
ངེས་པའི་ཕྱིར། ཡང་དེ་ལ་མངོན་སུམ་དང་རྗེས་དཔག་གཉིས་སུ་གྲངས་ངེས་ཏེ། ཞེས་སྦྱར་
ལ དེ་ལྟ་ནའང་མངོན་རྗེས་གང་རུང་ཡིན་ན་ཚད་མ་ཡིན་དགོས་པར་ཁས་ལེན་མི་དགོས་སོ། །
དེ་ལ་ཁོ་ན་རེ། མངོན་སུམ་གྱི་སྣང་ཡུལ་ཡིན་ན་རང་མཚན་ཡིན་པས་ཁྱབ་པ་དང་། རྗེས་་
དཔག་གི་སྣང་ཡུལ་ཡིན་ན་སྤྱི་མཚན་ཡིན་པས་ཁྱབ་པར་ཐལ། ཁྱོད་ཀྱི་གཞུང་དོན་འཐད་་་་
པའི་ཕྱིར། འདོད་མི་ནུས་ཏེ། གང་ཟག་གི་བདག་མེད་དེ་རང་ལ་མཉམ་པར་བཞག་པའི་་
• 232 •



རྣལ་འབྱོར་མངོན་སུམ་གྱི་སྣང་ཡུལ་ཡིན་པའི་ཕྱིར་དང་། སྒྲ་མི་རྟག་པ་དེ་སྒྲ་མི་རྟག་རྟོགས་
ཀྱི་རྗེས་དཔག་གི་སྣང་ཡུལ་ཡིན་པའི་ཕྱིར། དང་པོ་དེར་ཐལ། དེ་ཉན་ཐོས་ཀྱི་མཐོང་ལམ་
བར་ཆད་མེད་ལམ་གྱི་སྣང་ཡུལ་ཡིན་པའི་ཕྱིར་ཏེ། ཉན་ཐོས་ཀྱི་མཐོང་ལམ་བར་ཆད་མེད་་་
ལམ་དེ་ཉོན་སྒྲིབ་ཀུན་བརྟགས་ཀྱི་དངོས་གཉེན་གང་ཞིག གང་ཟག་གི་བདག་མེད་མངོན་་་
སུམ་དུ་རྟོགས་པའི་ཤེས་རབ་དང་གང་ཟག་གི་བདག་འཛིན་གཉིས་དམིགས་པ་གཅིག་ལ་་་་་
དམིགས་ནས་འཛིན་སྟངས་དངོས་སུ་འགལ་བ་ཡིན་པའི་ཕྱིར་དང་། གང་ཟག་གི་བདག་་་་
མེད་བསྒོམས་པ་ལས་བསྒོམ་བྱའི་དོན་ལ་རང་གི་དོན་སྤྱི་དང་མ་འདྲེས་བར་གསལ་སྣང་འབྱུང་
སྲིད་པའི་ཕྱིར། ཕྱི་མ་གཉིས་དེར་ཐལ། དེ་ཡི་གནོད་བྱེད་ནི། །བདག་མེད་མཐོང་བ་་་་་
འགལ་བ་ཡིན། །ཞེས་གསུངས་པའི་ཕྱིར་དང་། དེ་ཕྱིར་ཡང་དག་ཡང་དག་མིན། །ཞེས་་་
སོགས་གསུངས་པའི་ཕྱིར་ཞེ་ན། འདིར་མ་ཁྱབ། རྩ་རྟགས་གཉིས་པ་སྒྲ་མི་རྟག་པ་དེ་རྗེས་
དཔག་དེའི་སྣང་ཡུལ་ཡིན་པར་ཐལ། སྒྲ་མི་རྟག་པ་དེ་སྒྲ་མི་རྟག་རྟོགས་ཀྱི་རྗེས་དཔག་གི་་་་་
གཟུང་ཡུལ་ཡིན་པའི་ཕྱིར་ཏེ། སྒྲ་མི་རྟག་པ་དེ་རྗེས་དཔག་དེའི་ཡུལ་ཡིན་པའི་ཕྱིར་ན།
འདིར་མ་ཁྱབ། མ་ཁྱབ་མཚམས་སྔ་མ་ལ་མ་ཁྱབ་སྟེ། གང་ཟག་གི་བདག་མེད་མངོན་སུམ་
དུ་རྟོགས་པའི་ཤེས་རབ་ཀྱིས་བདག་མེད་དངོས་ཡུལ་དུ་མི་བྱེད་ཅིང་། གང་ཟག་གི་བདག་་་
མེད་གསལ་བར་སྣང་བའི་མངོན་སུམ་མེད་པའི་ཕྱིར། མ་ཁྱབ་མཚམས་ཕྱི་མ་ལ་ཡང་མ་ཁྱབ་
སྟེ། རྟོག་མེད་ཀྱི་ཤེས་པ་དང་མི་འདྲ་བར་རྟོག་པ་རྣམས་ཀྱི་གཟུང་ཡུལ་དང་དངོས་ཡུལ་དོན་
མི་གཅིག་པའི་ཕྱིར། དེ་ལྟ་མིན་ན་དྲངས་མ་ཐག་པའི་མདོ་རང་འགྲེལ་དང༌། མ་འདྲེས་པ་
ཡི་དོན་ཙམ་མཐོང་། །ཞེས་པ་དང༌། རྟོག་པའི་ཤེས་པའི་ཡུལ་ཉིད་ཀྱིས། །སྒྲ་ཡི་དོན་ནི་་་
བརྟག་པ་ཡིན། །ཞེས་གསུངས་པ་ཐམས་ཅད་དང་འགལ་བར་འགྱུར་རོ། །ཁ་ཅིག ཡོད་་
ན་ཚད་མའི་སྣང་ཡུལ་ཡིན་པས་ཁྱབ་པ་དང༌། རང་མཚན་ཡིན་ན་མངོན་སུམ་གྱི་སྣང་ཡུལ་་
ཡིན་པས་ཁྱབ་ཞེས་ཟེར་བ་མི་རིགས་ཏེ། ཚད་མ་ཚད་མའི་དང་མངོན་སུམ་མངོན་སུམ་གྱི་
སྣང་ཡུལ་མིན་པའི་ཕྱིར་ཏེ། དེ་ཡིན་ན་དེ་གཉིས་ཀྱིས་དེ་དག་སོ་སོར་གཉིས་སྣང་དང་བཅས་
པའི་ཚུལ་གྱིས་རྟོགས་དགོས་པས་ཚད་མ་ཚད་མ་དང་ཐ་དད་དང་། མངོན་སུམ་མངོན་སུམ་
དང་ཐ་དད་དུ་ཐལ་བའི་སྐྱོན་ཡོད་པའི་ཕྱིར། ཚད་མ་དང་མངོན་སུམ་གྱིས་དེ་གཉིས་སོ་སོར་
གཉིས་སྣང་ནུབ་པའི་ཚུལ་གྱིས་རྟོགས་པ་མིན་པའི་ཕྱིར་ཏེ། དེ་གཉིས་དེ་དག་སོ་སོ་ལ་རང་་
• 233 •



རིག་མིན་པའི་ཕྱིར། ཁོ་ན་རེ། ཚད་མ་ཚད་མ་ཡིན་ནམ་མིན། དང་པོ་ལྟར་ན་ཚད་མ་་་༌་
མངོན་རྗེས་གཉིས་གང་ཡང་མིན་པས་ཚད་མ་ཕུང་གསུམ་པར་འགྱུར་ལ། དེ་འདོད་ན། །
གྲངས་ངེས་ཉམས་ཤིང་། གཉིས་པ་ལྟར་ན་མངོན་སུམ་གྱི་ཚད་མ་དང་རྗེས་སུ་དཔག་པའི་་་
ཚད་མ་ཡང་ཚད་མ་མིན་པར་འགྱུར་རོ། །ཞེ་ན། འདིའི་ལན་ལ་ཁ་ཅིག ཚད་མ་ཚད་མ་་་
མིན་པ་བཞིན་དུ་མངོན་སུམ་གྱི་ཚད་མ་དང་རྗེས་སུ་དཔག་པའི་ཚད་མ་ཡང་ཚད་མ་མ་ཡིན་གྱི་
ཚད་མའི་གསལ་བའི་དབྱེ་བ་མཐར་ཐུག་པའི་མདུན་གྱི་ས་ཕྱོགས་ཀྱི་ཁ་དོག་འཛིན་པའི་དབང་
པོའི་མངོན་སུམ་ཚད་མ་ལྟ་བུ་ཚད་མ་ཡིན། ཞེས་ཟེར། འོ་ན་ཚད་མ་ཚད་མར་ཁས་ལེན་པ་
ལ་ཉེས་པ་ཅི་ཡོད། ཚད་མ་ཆོས་ཅན། མངོན་སུམ་གྱི་ཚད་མར་ཐལ། ཚད་མ་གང་ཞིག་
རྗེས་སུ་དཔག་པའི་ཚད་མ་མིན་པའི་ཕྱིར་ཟེར་ན། འོ་ན་མདུན་གྱི་ས་ཕྱོགས་ཀྱི་ཁ་དོག་་་་
འཛིན་པའི་དབང་པོའི་མངོན་སུམ་ཚད་མ་ཆོས་ཅན། སོ་སྐྱེའི་མངོན་སུམ་ཚད་མར་ཐལ།
དབང་མངོན་གྱི་ཚད་མ་གང་ཞིག འཕགས་པའི་དབང་མངོན་གྱི་ཚད་མ་མིན་པའི་ཕྱིར།
ཁྱབ་པ་ཁས། གཞན་ཡང་ཁྱོད་ཀྱི་ཐལ་འགྱུར་དེ་འཕངས་པ་ལ་དགོས་པ་མེད་པར་ཐལ།
ཐལ་འགྱུར་དེས་ཕྱི་རྒོལ་ལ་རང་གི་འབྲས་བུར་གྱུར་པའི་གོ་བ་ཅུང་ཟད་ཀྱང་མི་བསྐྱེད་བའི་་་་
ཕྱིར་ཏེ། ཐལ་འགྱུར་དེ་དོན་བྱེད་ནུས་པ་མིན་པའི་ཕྱིར། མ་གྲུབ་ན། དེ་བེམ་པོར་འགྱུར་
ལ། འདོད་ན། ཚད་མ་ཚད་མར་ཐལ་ལོ། །གཞན་ཡང་། ཚད་མ་ཚད་མ་མིན་ཞེས་་་་་
བརྗོད་པའི་སྒྲ་དེ་ཉན་ཤེས་ཀྱིས་ཐོས་སམ་མ་ཐོས། ཐོས་ན། དེ་འདྲའི་སྒྲ་ཆོས་ཅན། བེམ་
པོར་ཐལ། དངོས་པོ་གང་ཞིག ཤེས་པ་མིན་པའི་ཕྱིར། ཁྱབ་པ་ཁས། དང་པོ་དེར་ཐལ།
ཉན་ཤེས་ཀྱིས་ཐོས་པའི་ཕྱིར། འདོད་ན། ཚད་མ་ཚད་མར་ཐལ་ལོ། །མ་ཐོས་སོ་ཞེ་ན།
སྨྲ་བ་ཐམས་ཅད་རྫུན་ཡིན་ནོ། །ཞེས་དམ་བཅའ་རིགས་པར་ཐལ། སྒྲ་དེ་ཉན་ཤེས་ཀྱིས་་་་
ཐོས་སམ་མ་ཐོས་ཞེས་དྲིས་མ་ཐག མ་ཐོས་ཞེས་ལན་འདེབས་རིགས་པའི་ཕྱིར། རྟགས་ཁས།
འོ་ན། ཚད་མ་ལ་མངོན་རྗེས་གཉིས་སུ་གྲངས་ངེས་པའི་དོན་གང་ཡིན་ཞེ་ན། ཁ་ཅིག་
ཚད་མ་ཡིན་ན་མངོན་རྗེས་གང་རུང་ཡིན་པའི་ཁྱབ་པ་དེ་དེའི་དོན་ཡིན་ཟེར་བ་མི་རིགས་ཏེ།
སོ་སྐྱེའི་རྒྱུད་ཀྱི་ཚད་མ་མངོན་སུམ་མ་ཡིན་རྗེས་དཔག་ཀྱང་མིན་པའི་ཕྱིར། དང་པོ་མ་གྲུབ་ན།
དེ་གང་ཟག་གི་བདག་མེད་རྟོགས་པའི་ཚད་མ་མ་ཡིན་པར་ཐལ། མ་གྲུབ་པ་གང་ཞིག དེས་
གང་ཟག་གི་བདག་མེད་རྟོགས་པའི་ཕྱིར་ཏེ། སོ་སྐྱེའི་རྒྱུད་ཀྱི་རྗེས་དཔག་ཚད་མས་དེ་རྟོགས་
• 234 •



པའི་ཕྱིར། འདོད་ན། གང་ཟག་གི་བདག་མེད་མངོན་སུམ་དུ་རྟོགས་པའི་སོ་སྐྱེ་ཡོད་པར་་
ཐལ་ལོ། །རྟགས་གཉིས་པ་རྗེས་དཔག་མ་ཡིན་པ་མ་གྲུབ་ན། ཚད་མ་རྗེས་དཔག་ཏུ་ཐལ་ལོ།།
རང་ལུགས་ནི། ཚད་མ་ལ་མངོན་སུམ་གྱི་ཚད་མ་དང་རྗེས་སུ་དཔག་པའི་ཚད་མ་་་་
གཉིས་སུ་གྲངས་ངེས་ཏེ། ཚད་མ་ལ་དེ་གཉིས་སུ་དབྱེར་ཡོད། དེ་གཉིས་ལ་གཉིས་ཡིན་གྱི་
ཕུང་གསུམ་ཡང་མེད། གཉིས་མ་ཡིན་གྱི་ཕུང་གསུམ་ཡང་མེད་པའི་ཕྱིར། ཕྱི་མ་གཉིས་སྒྲུབ་
པ་ནི། སྒྲ་འཛིན་མངོན་སུམ་ཆོས་ཅན། ཁྱོད་མངོན་སུམ་གྱི་ཚད་མ་ཡིན་ཏེ། ཁྱོད་ཡིན་་་་
ཡོད། ཁྱོད་རྟོག་བྲལ་དང་ཞེན་བློ་གང་རུང་དུ་གྱུར་པའི་ཚད་མ་ཡིན། ཁྱོད་ཡིན་དུ་གྱུར་་་་
པའི་རྗེས་དཔག་མེད་པའི་ཕྱིར། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་གསར་དུ་་་་་
རྟོགས་པའི་ཞེན་བློ་ཆོས་ཅན། ཁྱོད་རྗེས་སུ་དཔག་པའི་ཚད་མ་ཡིན་ཏེ། ཁྱོད་ཡིན་ཡོད། །
ཁྱོད་རྟོག་བྲལ་དང་ཞེན་བློ་གང་རུང་དུ་གྱུར་པའི་ཚད་མ་ཡིན། ཁྱོད་ཡིན་དུ་གྱུར་པའི་མངོན་
སུམ་མེད་པའི་ཕྱིར། ཞེས་པའོ། །རྩ་བའི་ཕྱོགས་ཆོས། ཚད་མའི་སྣང་ཡུལ་ལ་རང་མཚན་
དང་སྤྱི་མཚན་གཉིས་སུ་གྲངས་ངེས་པ་གྲུབ་སྟེ། དོན་བྱེད་ནུས་དང་མི་ནུས་ཕྱིར། །འདྲ་་་
དང་མི་འདྲ་ཉིད་ཕྱིར་དང་། །སྒྲ་ཡི་ཡུལ་དང་ཡུལ་མིན་ཕྱིར། །རྒྱུ་མཚན་གཞན་ནི་ཡོད་པ་ན། །
བློ་ནི་ཡོད་དང་མེད་ཕྱིར་རོ། །ཞེས་འབྱུང་བ་ལས། དེ་ལ་དོན་བྱེད་ནུས་པ་དང་དོན་བྱེད་མི་
ནུས་པའི་ཆོས་གཉིས་སུ་གྲངས་ངེས་པའི་ཕྱིར་དང་། དེ་ལ་རང་མཚན་ཏུ་རྟོགས་བྱ་་་་་
དམིགས་པ་དང་། སྤྱི་མཚན་དུ་རྟོགས་བྱར་དམིགས་པ་གཉིས་སུ་གྲངས་ངེས་པའི་ཕྱིར་དང་།
དེ་ལ་རང་སྣང་ཡུལ་དུ་བྱེད་པའི་བློ་ལ་ཇི་ལྟར་སྣང་བ་ལྟར་རྗོད་བྱེད་ཀྱི་སྒྲའི་བརྗོད་བྱ་ཡིན་པ་
དང༌། དེ་མིན་པའི་ཆོས་གཉིས་སུ་གྲངས་ངེས་པའི་ཕྱིར་དང༌། དེ་ལ་རང་རྒྱུ་བརྡ་དྲན་ལ་་
ལྟོས་པའི་བློའི་ཡུལ་དང་། དེ་མ་ཡིན་པའི་ཆོས་གཉིས་སུ་གྲངས་ངེས་པའི་ཕྱིར་དང༌། སྐ་་་
ཤད་ལ་སོགས་དོན་མིན་ཏེ། །དོན་དུ་མོས་པ་མེད་ཕྱིར་རོ། །ཞེས་གསུངས་པ་ཉིད་ཀྱིས་རབ་
རིབ་ཅན་ལ་སྣང་བའི་སྐྲ་ཤད་སོགས་རང་མཚན་དང་སྤྱི་མཚན་གང་རུང་མ་ཡིན་པའི་གཞལ་་
བྱ་ཡིན་པ་འགོག་པར་བྱེད་པའི་ཕྱིར་ཏེ། རྒྱུན་ལས། འདི་ལས་ཀྱང་གཞལ་བྱ་གཉིས་ཡིན་ཏེ།
འདྲ་དང་མི་འདྲ་ཉིད་ཕྱིར་དང༌། ཞེས་སོགས་དང་། རབ་རིབ་ཅན་གྱིས་དམིགས་པའི་སྐྲ་
ཤད་ལ་སོགས་པ་དང་། སྒྲ་ལ་སོགས་པ་ལ་དམིགས་པ་ནི་དོན་མེད་པ་ཉིད་དོ། །ཞེས་སོགས་
གསུངས་པའི་ཕྱིར། ལྷ་ཤཱཀ་ལྟར་ན་གཞུང་དེ་རྣམས་ཀྱིས་དགག་རྟགས་དངོས་སུ་སྟོན་པར་་
• 23; •



མཛད་དེ། ལྟར།
གསུངས་པའི་ཕྱིར།།
འདྲ་དང་མི་འདྲ་ཉིད་ཀྱི་ཕྱིར་གསུམ་པ་ཡོད་པ་མ་ཡིན་ནོ། །ཞེས་་་་
༡
ཚད་མ་གཉིས་སུ་གྲངས་ངེས་པའི་ཁྱབ་པ་བསྟན་པ།
༡.
ཁྱབ་སྒྲུབ་མདོར་བསྟན་པ།
བྱ
འོ་ན། ཇི་སྐད་བཤད་པའི་ཁྱབ་པ་ཇི་ལྟར་ངེས་ཞེ་ན། དེ་ལ་དོན་བྱེད་ནུས་དང་མི་་
ནུས་ཕྱིར་ཞེས་པའི་ཁྱབ་སྒྲུབ་ལ་སྦྱར་ན། མདོར་བསྟན་དང་རྒྱས་བཤད་གཉིས་ཀྱི་དང་པོ་་་
ལའང་དངོས་དང་རྩོད་པ་སྤངས་པ་གཉིས་ལས། དང་པོ་ཡོད་དེ། དོན་དམ་དོན་བྱེད་ནུས་
པ་གང་། །དེ་འདིར་དོན་དམ་ཡོད་པ་ཡིན། །གཞན་ནི་ཀུན་རྫོབ་ཡོད་པ་སྟེ། །དེ་དག་རང་
སྤྱིའི་མཚན་ཉིད་བཤད། ཞེས་གསུངས་པའི། དོན་ནི། ཚད་མའི་སྣང་ཡུལ་ལ་དོན་བྱེད་
ནུས་པ་དང་མི་ནུས་པའི་ཆོས་གཉིས་སུ་གྲངས་ངེས་ན། དེ་ལ་སྤྱི་མཚན་དང་རང་མཚན་་་་་
གཉིས་སུ་གྲངས་ངེས་པས་ཁྱབ་སྟེ། དོན་བྱེད་ནུས་པ་རྟོག་པས་བཏགས་ཙམ་མ་ཡིན་པར་་་
རང་ངོས་ནས་གྲུབ། དོན་བྱེད་མི་ནུས་པའི་ཆོས་རྟོག་པས་བཏགས་པ་ཙམ་དུ་གྲུབ་པའི་ཆོས་
ཡིན་པ་གང་ཞིག རྟོག་པས་བཏགས་ཙམ་མ་ཡིན་པར་རང་ངོས་ནས་གྲུབ་པ་རང་མཚན་གྱི་
མཚན་ཉིད་དང་། རྟོག་པས་བཏགས་པ་ཙམ་དུ་གྲུབ་པའི་ཆོས་སྤྱི་མཚན་གྱི་མཚན་ཉིད་ཡིན་
པའི་ཕྱིར། ཞེས་པ་སྟེ། ལྷར། དོན་བྱེད་ནུས་པ་ལ་སོགས་པའི་མཚན་ཉིད་དེ་ཉིད་རང་གི་
མཚན་ཉིད་ལ་སོགས་པ་དང་སྦྱར་བར་བྱའོ། །དོན་དམ་དོན་བྱེད་ནུས་པ་གང་། །ཞེས་བྱ་བ་
ལ་དོན་ནི་འབྲས་བུ་ཡིན་ལ་དེའི་བྱེད་པ་ནི་བསྐྱེད་པའོ། །དོན་བྱེད་པ་དེའི་ནུས་པ་གང་སྟེ་་་
རང་ཉེ་བས་སྐྱེད་པར་བྱེད་པ་གང་ཡིན་པ་དེ་བསྟན་བཅོས་འདིར་དོན་དམ་པར་འདོད་པ་ཡིན།
ཞེས་དང་། དོན་དམ་པར་ཡོད་པ་ནི་རང་གི་མཚན་ཉིད་ཡིན་ལ། ཀུན་རྫོབ་ཏུ་ཡོད་པ་ནི་་
སྤྱིའི་མཚན་ཉིད་ཡིན་ནོ། །ཞེས་གསུངས་པའི་ཕྱིར། གཞུང་འོག་མ་རྣམས་ཀྱི་ཁྱབ་སྒྲུབ་ལ་་
སྦྱར་ན། མི་འདྲ་བ་ནི་གང་ཡིན་པ། །དེ་འདིར། ཞེས་སོགས་སྦྱར་ནས་འདོན་ཞིང་། དེ་
བཞིན་དུ། སྒྲ་ཡི་ཡུལ་མིན་གང་ཡིན་པ། །ཞེས་དང་། རྒྱུ་མཚན་གཞན་ཡོད་བློ་མེད་གང་། །
• 236 •



ཞེས་སྦྱར་རོ།།
མཐའ་དཔྱད་པ་ལ། གཞུང་འདི་བཀོད་པའི་དགོས་པ་གང་ཡིན་དཔྱད་པ། རང་་་་
མཚན་དང་སྤྱི་མཚན་གྱི་མཚན་ཉིད་ལ་དཔྱད་པ། བདེན་གཉིས་ཀྱི་མཚན་ཉིད་དང་མཚན་་
གཞི་གང་སྟོན་དཔྱད་པ། གྲུབ་མཐའ་སྨྲ་བ་གང་གི་གཞུང་ཡིན་དཔྱད་པ་དང་བཞིའོ།།
དང་པོ་ཡོད་དེ་མདོ་སྡེ་པ་དངོས་པོ་རྣམས་དོན་དམ་པར་གྲུབ་པར་འདོད་པ་དང་།
ངོ་བོ་ཉིད་མེད་པར་སྨྲ་བ་རང་རྒྱུད་པ་དངོས་པོ་རང་གི་མཚན་ཉིད་ཀྱིས་གྲུབ་ཀྱང་དོན་དམ་་་
པར་མ་གྲུབ་པར་འདོད་པ་དང་། ཐལ་འགྱུར་བ་དངོས་པོ་རྣམས་དོན་དམ་དུ་མ་ཟད་རང་་
གི་མཚན་ཉིད་ཀྱིས་ཀྱང་མ་གྲུབ་པར་འདོད་པ་སྟེ། ལུགས་གསུམ་ལས་དང་པོའི་གཞུང་་་་་་
བཙུགས་ནས་སྒྲུབ་པའི་ཕྱིར་དུ་གཞུང་འདི་བཀོད་པའི་ཕྱིར། སློབ་དཔོན་ལྷ་དབང་བློ་ལྟར་
ན་ལུགས་ཕྱི་མ་གཉིས་དང་ཁྱད་པར་གསུམ་པ་དགག་བྱའི་གཙོ་བོར་བྱེད་པར་རྣམ་བཤད་ལས་
གསུངས་ལ། གསུང་གི་ནུས་པ་ལ་དཔག་ན། རང་གི་མཚན་ཉིད་ཀྱིས་གྲུབ་པ་དང་དོན་དམ་
པར་གྲུབ་པ་དོན་མི་གཅིག་པ་ལ་དགོངས་སམ་སྙམ། ཀ་མ་ལ་ཤཱི་ལ་ནི། སྤྱིར་སྡེ་བདུན་རང་
རྒྱུད་པའི་གཞུང་ཡིན་ཀྱང་གཞུང་འདི་དངོས་སྨྲའི་གཞུང་ལ་སྦྱོར་བར་མཛད་དོ། གཉིས་པ་
ལ་ཁ་ཅིག ཡུལ་དུས་རང་བཞིན་མ་འདྲེས་པར་གནས་པའི་དངོས་པོ་རང་མཚན་གྱི་མཚན་་
ཉིད་དང་། ཡུལ་དུས་ཐུན་མོང་དུ་རྗེས་འགྲོ་བྱེད་པའི་ཆོས་སྤྱི་མཚན་གྱི་མཚན་ཉིད། ཞེས་
ཟེར། ཁ་ཅིག དངོས་པོ་ལ་ཀུན་རྫོབ་པའི་དངོས་པོ་དང་དོན་དམ་པའི་དངོས་པོ་གཉིས་
ལས། དང་པོ་ནི། ཀུན་རྫོབ་པ་ཡི་དངོས་པོ་ལ། ཞེས་པས་བསྟན། དཔེར་ན་བུམ་པ་
ལྟ་བུ།
གཉིས་པ་ནི་དོན་དམ་དོན་བྱེད་ནུས་པ་གང་། ཞེས་པས་བསྟན། དཔེར་ན། རྡུལ་
ཕྲ་རབ་ལྟ་བུ། དེས་ན་དོན་དམ་པར་དོན་བྱེད་ནུས་པ་རང་མཚན་གྱི་མཚན་ཉིད། དོན་་་་
དམ་པར་དོན་བྱེད་མི་ནུས་པའི་ཆོས་སྤྱི་མཚན་གྱི་མཚན་ཉིད། ཞེས་ཟེར། ལུགས་དང་པོར་
རང་མཚན་གྱི་མཚན་ཉིད་མི་འཐད་དེ། ངོ་བོ་ཉིད་མེད་པར་སྨྲ་བ་ཐལ་འགྱུར་བས་རང་་་་་་
མཚན་ཁས་མི་ལེན་པ་གང་ཞིག མཚན་ཉིད་དེ་ཁས་ལེན་པའི་ཕྱིར། ཕྱི་མ་དེར་ཐལ། །
དེས་ཤར་ཕྱོགས་ཀྱི་དངོས་པོ་ནུབ་ཕྱོགས་ན་མེད་པར་ཁས་ལེན། སྔ་དྲོའི་དངོས་པོ་ཕྱི་དྲོར་་་
མེད་པར་ཁས་ལེན། ཤིང་ཁྲ་བོའི་ངོ་བོ་ཤིང་སེར་སྐྱ་ལ་མེད་པར་ཁས་ལེན་པའི་ཕྱིར། ཡུལ་
• 37 •



དུས་རང་བཞིན་མ་འདྲེས་པའི་དོན་དེ་ལྟར་ཡིན་གྱི། ཁ་ཅིག ཤར་ཕྱོགས་ན་ཡོད་ན་ནུབ་་
ཕྱོགས་ན་མེད་པས་ཁྱབ་པ་དང་། སྔ་དྲོ་ན་ཡོད་ན་ཕྱི་དྲོ་ན་མེད་པས་ཁྱབ་པ་དང་། ཤིང་ཁྲ་
བོ་ལ་ཡོད་ན་སེར་སྐྱ་ལ་མེད་པས་ཁྱབ་པ་གསུམ་རིམ་པ་བཞིན་དེ་གསུམ་གྱི་དོན་དུ་བྱེད་པ་མི་
འཐད་དེ། སྔ་མ་གཉིས་ལ་ལྷ་མི་ལྟ་བུ་དང་། ཕྱི་མ་ལ་ཤིང་གི་དོན་བྱེད་མི་ནུས་པ་ལས་ལོག་
པ་ལྟ་བུས་མ་ངེས་པའི་ཕྱིར། སྤྱི་མཚན་གྱི་མཚན་ཉིད་ཀྱང་མི་འཐད་དེ། བུམ་པའི་ལྡོག་པ་
ལྟ་བུ་ཡུལ་དུས་ཐུན་མོང་དུ་རྗེས་འགྲོ་མི་བྱེད་པའི་ཕྱིར་ཏེ། ཡུལ་དུས་ཀུན་ཏུ་རྗེས་འགྲོ་མི་
བྱེད་པའི་ཕྱིར་ཏེ། ཡུལ་དུས་ཀུན་ཏུ་ཡོད་པ་མ་ཡིན་པའི་ཕྱིར། རྟོགས་སླ། ལུགས་གཉིས་
པ་མི་འཐད་དེ། ལྷ་དབང་བློར། དོན་བྱེད་ནུས་པ་དང་མི་ནུས་པ་དེ་དག་རང་སྤྱིའི་མཚན་
ཉིད་བཤད། ཅེས་མ་སྨོས་པར་དོན་དམ་དུ་ཡོད་པ་དང་ཀུན་རྫོབ་ཏུ་ཡོད་པ་དེ་དག་རང་་་་་
དང་སྤྱིའི་མཚན་ཉིད་དུ་བཤད། ཅེས་གསུངས་པའི་ཕྱིར་དང༌། རྡུལ་ཕྲ་རབ་རང་མཚན་དུ་
ཚད་མས་གྲུབ་པའི་གང་ཟག་ཡིན་ན། དེ་དོན་དམ་པར་དོན་བྱེད་ནུས་པར་ཚད་མས་གྲུབ་་་
པའི་གང་ཟག་ཡིན་མི་དགོས་པའི་ཕྱིར་དང་། ཁས་བླངས་ནང་འགལ་བའི་སྐྱོན་ཡོད་པའི་་་་
ཕྱིར། གཉིས་པ་དེར་ཐལ། ཞི་འཚོ་དཔོན་སློབ་ཀྱིས་མ་ངེས་པའི་ཕྱིར་ཏེ། རྟོགས་སླ་ཞིང་
འདོད་མི་ནུས་པ་ནི། ཞི་འཚོ་དཔོན་སློབ་ཀྱིས་དེ་དོན་དམ་པར་མ་གྲུབ་པར་ཞེ་འདོད་ཀྱིས་་་
སྒྲུབ་པར་བྱེད་པའི་ཕྱིར། གསུམ་པ་དེར་ཐལ། བུམ་པ་རང་མཚན་ཡིན་པས་དོན་དམ་པར་
དོན་བྱེད་ནུས་པར་ཁས་ལེན་དགོས། དེ་ལྟ་ན་དོན་དམ་པའི་དངོས་པོ་ཡིན་དགོས། དེ་ཡིན་
ན་ཀུན་རྫོབ་པའི་དངོས་པོར་འགལ་བའི་ཕྱིར་དང་། ཀུན་རྫོབ་པ་ཡི་དངོས་རྣམས་ལ། ཞེས་
པའི་དངོས་པོ་དེ་ཡོད་པའི་དོན་དུ་འཆད་དགོས་པའི་ཕྱིར་ཏེ། ཡོད་པ་དང་དངོས་པོ་སྐད་་་་
དོད་གཅིག་ཏུ་ཡོད་པའི་ཕྱིར། ཁོ་ན་རེ། བུམ་པ་དོན་དམ་པར་དོན་བྱེད་ནུས་པ་ཡིན་པ་མི་
འཐད་པར་ཐལ། དེ་རྫས་སུ་མ་གྲུབ་པའི་ཕྱིར། མ་གྲུབ་ན། དེ་ཆོས་ཅན། ཁྱོད་གསེར་་
བུམ་དང་རྫས་གཅིག་ཡིན་པར་ཐལ། ཁྱོད་དང་གསེར་བུམ་གཉིས་རྫས་སུ་གྲུབ། ཁྱོད་དེ་་་
དང་རྫས་ཐ་དད་མ་ཡིན་པའི་ཕྱིར། འདོད་ན། གསེར་བུམ་དང་དངུལ་བུམ་ཡང་རྗེས་་་་་
གཅིག་ཏུ་ཐལ། བུམ་པ་དང་དེ་གཉིས་རེ་རེ་ནས་རྫས་གཅིག་ཡིན་པའི་ཕྱིར། འདོད་ན།
རང་འགྲེལ་ལས། རིལ་རྫས་གཅིག་ཏུ་འགྱུར་རོ། །ཞེས་གསུངས་པ་དང་འགལ་ལོ། །ཞེ་ན།
འདིའི་སྔ་མ་ལ་མ་ཁྱབ་སྟེ། འོ་ན། རྡུལ་ཕྲ་རབ་ཆོས་ཅན། སྔོན་པོའི་རྡུལ་ཕྲ་རབ་དང་་་་
• 238 •



རྫས་གཅིག་ཏུ་ཐལ། ཁྱོད་དང་དེ་གཉིས་རྫས་སུ་གྲུབ། ཁྱོད་དང་དེ་གཉིས་རྫས་ཐ་དད་མ་
ཡིན་པའི་ཕྱིར། རྟགས་དང་པོ་ཁས་བླངས་ཤིང་། ཁྱབ་པ་ཁས་སོ། །འདོད་ན། གོང་་་་
བཞིན་དུ་འཕུལ། གཞན་ཡང་། རྩོལ་བྱུང་དང་། རྩོལ་མ་བྱུང་གི་བྲག་རི་བདག་ཉིད་་་་་
གཅིག་ཏུ་ཐལ། མི་རྟག་པ་དང་དེ་གཉིས་རེ་རེ་ནས་བདག་ཉིད་གཅིག་ཡིན་པའི་ཕྱིར། ཁྱབ་
པ་ཁས། ཡང་ཁ་ཅིག དངོས་པོ་ཡིན་ན་རྫས་སུ་གྲུབ་པས་ཁྱབ། རྫས་སུ་གྲུབ་ན་རྫས་ཡོད་
ཡིན་པས་ཁྱབ། ཆོས་དེ་དང་རྫས་གཅིག་ཡིན་ན་ཆོས་དེ་དང་གྲུབ་བདེ་རྫས་གཅིག་ཡིན་པས་
ཁྱབ། ཅེས་ཟེར། དེ་མི་འཐད་དེ། གང་ཟག་རྫས་ཡོད་མ་ཡིན་པའི་ཕྱིར་དང་བུམ་པ་་་་་
གསེར་བུམ་དང་གྲུབ་བདེ་རྫས་གཅིག་མ་ཡིན་པའི་ཕྱིར། གཉིས་ཀ་གྲུབ་སྟེ། གང་ཟག་གི་་
བདག་མེད་པའི་ཕྱིར་དང༌། བུམ་པ་དང་གསེར་བུམ་སྐྱེ་གནས་འཇིག་གསུམ་ཅིག་ཅར་དུ་མི་
བྱེད་པའི་ཕྱིར། ཡང་ཁ་ཅིག རྟོག་པས་བཏགས་ཙམ་ཡིན་ན་རྟོག་པས་བཏགས་ཙམ་དུ་་་
གྲུབ་པའི་ཆོས་ཡིན་དགོས། ཞེས་ཟེར་བ་མི་འཐད་དེ། གང་ཟག་གི་བདག་གིས་མ་ངེས་པའི་
ཕྱིར་ཏེ། དེ་ཀུན་བཏགས་ཡིན་པའི་ཕྱིར་ཏེ། མཚན་ཉིད་ཡོངས་སུ་ཆད་པའི་ཀུན་བཏགས་
ཡིན་པའི་ཕྱིར། འོ་ན། རྟོག་པའི་ཡུལ་དུ་འགྱུར་རོ། །ཞེ་ན། མ་ཁྱབ་བོ། །རང་ལུགས་
རང་སྤྱིའི་མཚན་ཉིད་སྔར་གཞུང་དོན་གྱི་སྐབས་སུ་བཤད་པ་ལྟར་རོ། །དེ་ལ་ཁོ་ན་རེ། གང་
ཟག་གི་བདག་མེད་ཆོས་ཅན། རང་མཚན་དུ་ཐལ། མཚན་ཉིད་དེའི་ཕྱིར་ཏེ། རྟོག་པས་་་
སྒྲོ་བཏགས་པ་ཙམ་མ་ཡིན་པ་གང་ཞིག རང་གི་སྡོད་ལུགས་ཀྱི་ངོས་ནས་གྲུབ་པའི་ཕྱིར།
དང་པོ་དེར་ཐལ། ཀུན་བཏགས་མ་ཡིན་པའི་ཕྱིར་ཏེ། ཡོངས་གྲུབ་ཡིན་པའི་ཕྱིར་ན།
འདིར་མ་ཁྱབ། ཁ་ཅིག་རྟགས་མ་གྲུབ་ཀྱི་ལན་བྱེད་པ་མི་འཐད་དེ། དེ་སྟོང་ཉིད་ཡིན་པའི་
ཕྱིར་ཏེ། སྟོང་ཉིད་ལྟ་བས་གྲོལ་འགྱུར་གྱི། །ཞེས་པའི་སྐབས་ནས་བསྟན་པའི་སྟོང་ཉིད་ཡོད་
པའི་ཕྱིར། ཁ་ཅིག རང་གི་མཚན་ཉིད་ཀྱིས་གྲུབ་ན་རང་མཚན་ཡིན་པས་ཁྱབ། ཅེས་ཟེར་
བ་མི་འཐད་དེ། ནམ་མཁའ་སོགས་འདུས་མ་བྱས་ཀྱི་ཆོས་རྣམས་ཀྱང་རང་གི་མཚན་ཉིད་་་་
ཀྱིས་གྲུབ་པའི་ཕྱིར་ཏེ། དེ་རྣམས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་
གྲུབ་པའི་ཕྱིར་ཏེ། དེ་རྣམས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་་་་
གྲུབ་ན་དེ་རྣམས་མེད་དགོས་པའི་ཕྱིར་ཏེ། དྲང་ངེས་རྣམ་འབྱེད་ལས། དོན་སྨྲ་གཉིས་ཀྱིས་
གཟུགས་སོགས་རྟོགས་པའི་ཞེན་གཞིར་དང་བརྡ་འདོགས་པའི་གནས་སུ་རང་མཚན་གྱིས་གྲུབ་
• 239 •



པ་ཁེགས་ན་དེ་དག་ཡོད་པར་འཇོག་མི་ཤེས་ཏེ། ཚད་མ་པ་ལ་གྲགས་པའི་རང་མཚན་ནི་མ་
ཡིན་ནོ། །ཞེས་གསུངས་པའི་སོགས་ཁོངས་ནས་ནམ་མཁའ་སོགས་འདོན་པའི་ཕྱིར།།
གསུམ་པ་བདེན་གཉིས་ཀྱི་མཚན་ཉིད་དང་མཚན་གཞི་གང་སྟོན་དཔྱད་པ་ལ། ཁ་ཅིག
གཞུང་འདིས་བདེ་གཉིས་ཀྱི་མཚན་ཉིད་བསྟན་བྱའི་གཙོ་བོར་བྱས་ནས་བསྟན། ཞེས་པ་དང༌།
ཡང་ཁ་ཅིག བདེན་གཉིས་ཀྱི་མཚན་གཞི་བསྟན་བྱའི་གཙོ་བོར་བྱས་ནས་བསྟན། ཞེས་ཟེར་
བ་གཉིས་ཀ་ཚིག་སྐྱོན་འཇུག་པའི་དམ་བཅའོ། །དེས་ན་གཞུང་འདིས་དོན་དམ་པར་དོན་་་་་
བྱེད་ནུས་པ་དོན་དམ་བདེན་པའི་མཚན་ཉིད་དང་། དོན་དམ་པར་དོན་བྱེད་མི་ནུས་པའི་་་
ཆོས་ཀུན་རྫོབ་བདེན་པའི་མཚན་ཉིད་དུ་བསྟན་བྱའི་གཙོ་བོར་བྱས་ནས་བསྟན་ཞིང་། སོ་་་
སོའི་མཚན་གཞི་ཡང་གཙོ་བོར་སྟོན་པ་ཡིན་ཏེ། ཡ་མ་རིས་རྒྱན་གྱི་འགྲེལ་བཤད་དུ། ཞར་
ལ་ཐེག་པ་ཐ་ཤལ་གྱི་བདེན་པ་གཉིས་ཀྱི་རྣམ་པར་གཞག་པ་བསྟན་པའི་ཕྱིར། ཞེས་གསུངས་
པའི་ཐེག་པ་ཐ་ཤལ་ནི་ཉན་ཐོས་ཀྱི་ཐེག་པ་ཡིན་ལ། དེ་ཡང་ལམ་ལ་ཞུགས་པའི་ཉན་ཐོས་་་
རིགས་ངེས་ཕལ་ཆེ་བས་མདོ་སྡེ་པ་འདོད་པ་ལྟར་གྱི་བདེན་གཉིས་ཀྱི་རྣམ་གཞག་ཞལ་གྱིས་་་་
བཞེས་པའི་དབང་དུ་བྱས་པའི་ཕྱིར་དང་། ཡང་ན་ཐེག་པ་ཐ་ཤལ་གྱི་འགྲོ་བའི་ཉན་ཐོས་ཀྱི་
གྲུབ་མཐའ་སྨྲ་བ་མདོ་སྡེ་པའི་ལུགས་ཀྱི་བདེན་གཉིས་ཀྱི་རྣམ་གཞག་བསྟན་པའི་ཕྱིར་དུ་གཞུང་
འདི་གསུངས་ཞེས་བཤད་ཆོག་པའི་ཕྱིར། འོ་ན། རྣམ་བཤད་ལས་བདེན་གཉིས་ཀྱི་མཚན་
ཉིད་སྟོན་པ་ལ་སྦྱར་ན་ཡང་རུང་བ་ཙམ་ཡོད་མོད་ཀྱི་གཙོ་བོར་ནི་བདེན་གཉིས་ཀྱི་རྣམ་གཞག་
ཞལ་གྱིས་བཞེས་པའི་དབང་དུ་བྱས་པའི་ ཕྱིར་མཚན་གཞི་ངོས་འཛིན་པ་ཡིན་ཏེ་ཞེས་གསུངས་
པ་དང་མི་མཐུན་ནོ་ཞེ་ན། སྐྱོན་མེད་དེ། དོན་དམ་བདེན་པའི་མཚན་ཉིད་མཚན་གཞི་་་་
གཉིས་ཀ་གཙོ་བོར་བསྟན་པའི་ནང་ནས་ཀྱང་མཚན་གཞི་ཆོས་གཙོ་བོར་བསྟན་པ་ལ་དགོངས་
ཤིང་། ཀུན་རྫོབ་བདེན་པའི་མཚན་ཉིད་དང་མཚན་གཞི་ལའང་དེས་འགྲོ་བའི་ཕྱིར།།
བཞི་པ་གྲུབ་མཐའ་སྨྲ་བ་གང་གི་གཞུང་ཡིན་དཔྱད་པ་ནི། ཁ་ཅིག གཞུང་འདི་མདོ་
སེམས་ཐུན་མོང་བའི་གཞུང་ཡིན་ཏེ། དོན་བྱེད་ནུས་པ་དོན་དམ་པར་ཡོད་པའི་མཚན་གཞི་
དང་། དོན་བྱེད་མི་ནུས་པ་ཀུན་རྫོབ་ཏུ་ཡོད་པའི་མཚན་གཞིར་དངོས་སུ་བསྟན་ཞིང༌། །
ཚུལ་དེ་ལྟར་དུ་མདོ་སེམས་གཉིས་ཀས་བཞེད་པའི་ཕྱིར། ཞེས་ཟེར། དེ་ནི་མི་འཐད་དེ།
དངོས་བསྟན་དེ་ཙམ་དུ་ཐུན་མོང་དུ་འདོད་ཀྱང་གཞུང་འདིའི་བསྟན་བྱའི་གཙོ་བོ་གང་ཡིན་་་་
• 24 0 ，



མདོ་སྡེ་པས་ཁས་ལེན་ཞིང་། སེམས་ཙམ་པས་འདོད་པའི་ངེས་པ་མེད་པས། མདོ་སྡེ་པའི་
ཐུན་མོང་མ་ཡིན་པའི་གཞུང་དུ་བྱ་དགོས་པའི་ཕྱིར་ཏེ། དོན་བྱེད་ནུས་པ་གང་ཡིན་དོན་དམ་
བདེན་པ་དང༌། དོན་བྱེད་མི་ནུས་པའི་ཆོས་གང་ཡིན་ཀུན་རྫོབ་བདེན་པར་གཙོ་བོར་བསྟན་
ཞིང་། དེ་ལྟར་དུ་མདོ་སེམས་གཉིས་ཀྱི་ནང་ནས་མདོ་སྡེ་པ་ཁོ་ནས་བཞེད་པའི་ཕྱིར། འོ་ན།
རྣམ་བཤད་ལས། འདིར་གཏན་ལ་དབབ་བྱའི་གཙོ་བོ་ནི་སྔར་བཤད་པ་ལྟར་དངོས་པོ་དོན་
དམ་དུ་གྲུབ་མ་གྲུབ་འབའ་ཞིག་གཏན་ལ་འབབས་པ་ཡིན་པས། མདོ་སེམས་གཉིས་ཀའི་་་་
ཐུན་མོང་བའོ། །ཞེས་གསུངས་པ་དང་འགལ་ལོ་ཞེ་ན། སྐྱོན་མེད་དེ། གཞུང་འདིས་་་་
བསྟན་བྱའི་གཙོ་བོར་བྱས་ནས་བསྟན་པའི་དངོས་པོ་དོན་དམ་པར་གྲུབ་པའི་ཆ་དེ་མདོ་སེམས་
གཉིས་ཀས་ཁས་ལེན་པ་ལ་དགོངས་པའི་ཕྱིར་དང༌། མདོ་སེམས་ཐུན་མོང་བའི་གཞུང་གཞི་
མ་གྲུབ་པའི་ཕྱིར། །
གཉིས་པ་རྩོད་སྤང་ཡོད་དེ། དོན་དམ་དུ་ཡོད་པའི་མཚན་གཞི་མི་འཐད་པ་སྤང་།
ཀུན་རྫོབ་ཀྱི་མཚན་གཞི་མི་འཐད་པ་སྤང༌། སྐྲ་ཤད་སོགས་སྤྱི་མཚན་དུ་ཐལ་བ་སྤང་བ་སྟེ་་་
གསུམ་དུ་ཡོད་པའི་ཕྱིར། དང་པོ་ཡོད་དེ། གལ་ཏེ་ཐམས་ཅད་ནུས་མེད་ན། །ཞེས་འབྱུང་
བ་ལས། ངོ་བོ་ཉིད་མེད་པར་སྨྲ་བ་ཐལ་འགྱུར་བ་རྣམས་ཀྱི་དོན་དམ་པར་དོན་བྱེད་ནུས་པ་
མེད་པས་དོན་བྱེད་ནུས་པ་དོན་དམ་པར་ཡོད་པའི་མཚན་གཞིར་མི་འཐད་དེ། ཞེས་རྩོད་པ་
འགོག་པ་ལ། ས་བོན་སོགས་ནི་སྨྱུག་སོགས་ལ། །ནུས་མཐོང་། ཞེས་གསུངས་པ་དང་།
ས་བོན་གྱིས་མྱུ་གུ་ཀུན་རྫོབ་ཏུ་བསྐྱེད་པ་མ་ཡིན་ནོ་ཞེས་པ་ཡང་། གལ་ཏེ་དེ་ཀུན་རྫོབ། །
འདོད་ན་ཅི་སྟེ་དེ་ལྟར་འགྱུར། །ཞེས་པས་འགོག་པའི་ཕྱིར། གཉིས་པ་ཀུན་རྫོབ་ཀྱི་མཚན་
གཞི་ལ་རྩོད་སྤང་ཡོད་དེ། གལ་ཏེ་ཀུན་ལ་དེ་ཡོད་ན། །ཞེས་འབྱུང་བ་ལས། རྟོག་པས་སྒྲོ་
བཏགས་པ་ཙམ་དུ་གྲུབ་པ་སྤྱི་མཚན་གྱི་མཚད་ཉིད་མ་ཡིན་པར་ཐལ། དོན་བྱེད་ནུས་མི་ནུས་
ཀུན་རྫོབ་ཏུ་ཡོད་པའི་ཕྱིར། ཞེས་རྩོད་པ། སྤྱི་ཡི་མཚན་ཉིད་རྗེས་འགྲོ་ལྡོག །བློ་ལ་མ་་་་་
མཐོང་ཕྱིར་མིན་ཏེ། །མིག་དང་གཟུགས་སོགས་བློ་བཞིན་ནོ། །ཞེས་གསུངས་པ་ཉིད་ཀྱིས་སྤྱི་
མཚན་དོན་བྱེད་ནུས་པ་མ་ཡིན་པར་བསྟན་པའི་སྒོ་ནས་འགོག་ཅིང་། དེས་ནི་བརྡ་དང་རྩོལ་
བ་སོགས། ནང་གི་ཡན་ལག་རྗེས་འཇུག་ཕྱིར། །བུམ་པ་འདེགས་དང་སྤྱི་དང་ནི། །གྲངས་
སོགས་བློ་ནི་བཤད་པ་ཡིན། །ཞེས་གསུངས་པས་རིགས་ཅན་གཞན་ཡང་ཁེགས་པར་བསྟན་་
• 211 •



པའི་ཕྱིར། གསུམ་པ་སྐྲ་ཤད་སོགས་སྤྱི་མཚན་དུ་ཐལ་བ་སྤང་བ་ཡོད་དེ། ཕ་རོལ་པོས་རབ་
རིབ་ཅན་ལ་སྣང་བའི་སྐྲ་ཤད་སོགས་ཆོས་ཅན། སྤྱི་མཚན་ཡིན་པར་ཐལ། དོན་བྱེད་མི་ནུས་
པའི་ཆོས་ཡིན་པའི་ཕྱིར། ཞེས་རྩོད་པ། སྐྲ་ཤད་སོགས་ནི་སྤྱི་མིན་ཏེ། །དོན་དུ་ཞེན་པ་་་་
མེད་ཕྱིར་རོ། །ཞེས་སོགས་ཀྱིས་འགོག་པའི་ཕྱིར་ཏེ། ས་བཅད་ཆེན་མོར། གལ་ཏེ་ཀུན་ལ་
ཞེས་སོགས་ཀྱིས་རང་མཚན་གྱི་མཚན་ཉིད་ལ་ཁྱབ་ཆེས་པ་སྤང་བ་དང་། སྐྲ་ཤད་སོགས་ཞེས་
སོགས་ཀྱིས་སྤྱི་མཚན་གྱི་མཚན་ཉིད་ལ་ཁྱབ་ཆེས་པ་སྤང་བར་བཤད་དེ་ཤིན་ཏུ་འབྱོར་རོ།།
༢.
ཁྱབ་སྒྲུབ་རྒྱས་པར་བཤད་པ།
གཉིས་པ་ཁྱབ་སྒྲུབ་རྒྱས་པར་བཤད་པ་ཡོད་དེ། བརྗོད་བྱ་ཉིད་ཕྱིར་དེ་དངོས་མིན། །
དབང་སོགས་འབྲས་བཅས་ཉིད་ཕྱིར་རོ། །ཞེས་གསུངས་ཤིང་། དོན་ནི་ཚད་མའི་སྣང་ཡུལ་
གྱི་གཞལ་བྱ་ལ་དོན་བྱེད་ནུས་པ་དང་དོན་བྱེད་མི་ནུས་པའི་ཆོས་གཉིས་སུ་གྲངས་ངེས་ན་དེ་ལ་
རང་མཚན་དང་སྤྱི་མཚན་གཉིས་སུ་གྲངས་ངེས་པས་ཁྱབ་སྟེ། སྤྱི་མཚན་ཐམས་ཅད་དངོས་་
མེད་ཡིན། དངོས་པོ་ཐམས་ཅད་རང་མཚན་ཡིན་པའི་ཕྱིར། དང་པོ་མ་གྲུབ་ནི། གཟུགས་
ཀྱི་དོན་སྤྱི་ལྟ་བུའི་སྤྱི་མཚན་ཆོས་ཅན། དངོས་པོ་མ་ཡིན་ཏེ། དོན་དམ་པར་རང་སྣང་ཡུལ་
དུ་བྱེད་པའི་བློ་ལ་ཇི་ལྟར་སྣང་བ་ལྟར་རྗོད་བྱེད་ཀྱི་སྒྲའི་བརྗོད་བྱ་ཡིན་པའི་ཕྱིར། ཁྱབ་སྟེ།
གཟུགས་འཛིན་རྟོག་པའི་སྣང་ཡུལ་ཡིན་ན་དངོས་པོ་མ་ཡིན་དགོས་པའི་ཕྱིར་ཏེ། གཟུགས་
འཛིན་རྟོག་པས་གཟུགས་སྣང་ཡུལ་དུ་མི་བྱེད་པའི་ཕྱིར་ཏེ། དེ་ལ་གཟུགས་གསལ་བར་མི་་་
སྣང་བའི་ཕྱིར་ཏེ། གཟུགས་གསལ་བར་སྣང་བའི་དབང་པོའི་མངོན་སུམ་བསྐྱེད་པ་ལ་བདག་
རྐྱེན་མིག་དབང་དང་། དམིགས་རྐྱེན་གཟུགས་སོགས་དོན་ཡོད་པའི་ཕྱིར། ཞེས་པ་སྟེ། །
ལྷར། དེ་དངོས་མིན་ན་ཞེས་བརྗོད་དེ། གཟུགས་ལ་སོགས་པའི་རང་བཞིན་མིན་ནོ། །
ཞེས་བྱ་བའི་དོན་ཏོ། །ཅིའི་ཕྱིར་ཞེ་ན། བརྗོད་བྱ་ཉིད་ཕྱིར་ཏེ་སྤྱི་སྒྲའི་བརྗོད་པར་བྱ་བ་ཉིད་
ཡིན་པའི་ཕྱིར། གཟུགས་ལ་སོགས་པ་ལ་ཡང་སྒྲའི་བརྗོད་པར་བྱ་བ་མ་ཡིན་པ་དེས་ན་་་་་
གཟུགས་ལ་སོགས་པ་ནི་དེ་མ་ཡིན་ནོ། །གཟུགས་ལ་སོགས་པ་སྒྲའི་བརྗོད་པར་བྱ་བ་ཉིད་མ་
ཡིན་པ་ཡང་དབང་སོགས་འབྲས་བཅས་ཉིད་ཕྱིར་རོ། །ཞེས་གསུངས་པ་ལས་སོ། འོ་ན།
• 242 •



དོན་དམ་པར་རྗོད་བྱེད་སྒྲའི་བརྗོད་བྱ་ཡིན་པའི་ཕྱིར། ཞེས་པའི་རྟགས་ཕ་རོལ་པོའི་ཁས་་་
ལེན་ལ་སྦྱོར་རམ་ རང་ལུགས་སུ་བྱེད་ཅེ་ན། ཁ་ཅིག རང་ལུགས་སུ་བྱེད་དེ། གཟུགས་
ཀྱི་དོན་སྤྱི་དོན་དམ་པར་རྟོག་པའི་ཡུལ་ཡིན་པའི་ཕྱིར་ཏེ། དེ་རྟོག་པའི་སྣང་ཡུལ་ཡིན་པའི་་
ཕྱིར། ཞེས་ཟེར། འོ་ན་དེ་རྗོད་བྱེད་སྒྲའི་བརྗོད་བྱར་དོན་དམ་པར་གྲུབ་པར་ཐལ། དམ་
བཅའ་དེའི་ཕྱིར། འདོད་ན། རྟོག་པའི་ཡུལ་དུ་དོན་དམ་པར་གྲུབ་པར་ཐལ། འདོད་པའི་
ཕྱིར། འདོད་ན། དེ་དེའི་ཡུལ་དུ་རང་མཚན་ཡིན་པར་ཐལ་ལོ། །འདོད་མི་ནུས་ཏེ། དེ་
དེའི་ཡུལ་དུ་སྤྱི་མཚན་ཡིན་པའི་ཕྱིར་ཏེ། དེ་དེའི་ཡུལ་དུ་རྟོག་པ་ཡིན་པའི་ཕྱིར། རྟགས་ཁས།
གཞན་ཡང་། དེ་དོན་དམ་པར་རྟོག་པས་བཏགས་ཙམ་ཡིན་པར་ཐལ། དོན་དམ་པར་རྟོག་
པའི་ཡུལ་ཡིན་པའི་ཕྱིར། རྟགས་ཁས། འདོད་ན། དེ་དོན་དམ་པར་རྟོག་པས་བཏགས་་་
ཙམ་ཡིན་པར་ཐལ། འདོད་པ་གང་ཞིག དེ་སྤྱིར་རྟོག་པས་བཏགས་ཙམ་ཡིན་པའི་ཕྱིར།
འདོད་ན། ཧ་ཅང་ཐལ་ལོ། །ཁོ་ན་རེ། གཟུགས་ཀྱི་དོན་སྤྱི་དེ་དོན་དམ་པར་རྗོད་བྱེད་་་་
སྒྲའི་བརྗོད་བྱ་ཡིན་པར་ཐལ། དེ་རང་སྣང་ཡུལ་དུ་བྱེད་པའི་བློ་ལ་ཇི་ལྟར་སྣང་བ་ལྟར་རྗོད་
བྱེད་སྒྲའི་བརྗོད་བྱ་ཡིན་པའི་ཕྱིར་ཏེ། དེ་དེ་ལ་ཇི་ལྟར་སྣང་བ་ལྟར་རྟོག་པ་ལ་སྣང་བའི་ཕྱིར།
ཞེས་ཟེར་ན། དང་པོ་ལ་མ་ཁྱབ། རང་ལུགས་ནི་རྣམ་བཤད་ལས། སྤྱི་མཚན་དངོས་པོ་་་་
ཡིན་ན་སྒྲའི་བརྗོད་བྱ་དོན་དམ་པར་གྲུབ་པར་འགྱུར་ལ། དེ་ལྟ་ན་དེ་ཉིད་ཀྱིས་ཕྱི་རོལ་གྱི་་་་
དོན་ཁེགས་པས། བུམ་པའི་དོན་སྤྱི་ཆོས་ཅན། བུམ་པའི་དངོས་པོ་མ་ཡིན་པར་ཐལ།
དོན་དམ་པར་རྗོད་བྱེད་སྒྲའི་བརྗོད་བྱ་ཡིན་པའི་ཕྱིར། ཞེས་འབྱུང་བས་ཤེས་ལ། དེ་ཡང་་
རང་སྡེ་བྱེ་བྲག་སྨྲ་བ་དང་ཕྱི་རོལ་པ་རྣམས་ཀྱིས་སྤྱི་མཚན་དངོས་པོར་ཁས་ལེན་པའི་གནད་
ཀྱིས་རྟོག་པ་དང་རྗོད་བྱེད་ཀྱི་སྒྲ་རང་ཡུལ་ལ་སྒྲུབ་པའམ་དངོས་པོའི་དབང་གིས་འཇུག་པར་་
ཁས་ལེན་པས། གཟུགས་ཀྱི་དོན་སྤྱི་དོན་དམ་པར་རྗོད་བྱེད་སྒྲའི་བརྗོད་བྱར་ཞེན་པའི་ཁས་
བླངས་རྟགས་སུ་བཀོད་པར་སེམས་ཤིང༌། དེ་ཡིན་པ་ཉིད་ཀྱིས། གཟུགས་ཆོས་ཅན། ཕྱི་
རོལ་གྱི་དངོས་པོའི་ངོ་བོ་མ་ཡིན་པར་ཐལ། དོན་དམ་པར་རྗོད་བྱེད་སྒྲའི་བརྗོད་བྱ་ཡིན་པའི་
ཕྱིར། ཞེས་པ་འཕེན་པར་རྣམ་བཤད་དུ་གསུངས་པས་ཀྱང་རྟོགས་ཕ་རོལ་གྱི་ཁས་ལེན་ལ་་་
སྦྱོར་བ་འབད་མེད་དུ་གྲུབ་བོ། །འདི་སྐོར་དོགས་གཞི་ཆེ་བས་དཔྱད་དགོས་པར་སྣང་སྟེ་དེ་་
ཙམ་མོ། །དེ་ལ་བྱེ་བྲག་སྨྲ་བ་རྣམས་ན་རེ། གཟུགས་གཟུགས་འཛིན་རྟོག་པའི་སྣང་ཡུལ་མ་
• ༡43 •



ཡིན་ན། གཟུགས་འཛིན་རྟོག་པའི་སྣང་ཡུལ་དུ་གྱུར་པའི་དངོས་པོ་མེད་མི་དགོས་ཏེ།
གཟུགས་འཛིན་རྟོག་པ་ལ་གཟུགས་སུ་སྣང་བ་གཟུགས་ཀྱི་མིང་དང༌། གཟུགས་འཛིན་རྟོག་་
པའི་སྣང་ཡུལ་དུ་གྱུར་པའི་དངོས་པོ་ཡིན་པའི་ཕྱིར། ཞེས་ཟེར་ཏེ། མིང་སོགས་བརྗོད་ན་་
ཞེས་འབྱུང་བ་ལྟར་རོ། དེ་མི་འཐད་དེ། འཆད་པོ་དང་། ཉན་པོ་བརྗོད་བྱ་རྗེས་འབྲེལ་་་
ཅན། །མིང་སོགས་འབྲེལ་པ་མེད་པ་ཅན། །ཞེས་འབྱུང་བ་ལས། གཟུགས་འཛིན་རྟོག་པ་
ལ་གཟུགས་སུ་སྣང་བ་དེ། གཟུགས་འཛིན་རྟོག་པ་དང་རྫས་གཅིག་ཡིན་ནམ། གཟུགས་་་
དང་གཟུགས་འཛིན་རྟོག་པ་གཉིས་ཀ་དང་རྫས་གཞན་ཡིན་ནམ། གཟུགས་དང་གྲུབ་བདེ་་་
རྫས་གཅིག་ཡིན་ཞེས་དྲིས་ན་རེ་རེ་བཞིན་ནས་མི་འཐད་པ་གང་ཞིག དེ་ལྟ་ན་ཁྱེད་ཀྱི་ལུགས་
དེ་འཇིག་པའི་ཕྱིར་རོ། །རེ་རེ་བཞིན་ནས་མི་འཐད་པ་གྲུབ་པ་སྟེ། དོན་ལའང་འཇུག་པར་
མི་འགྱུར་རོ། །ཞེས་པས་དང་པོ་འགོག འབྲེལ་མེད་ན་ཡང་འཇུག་མི་འགྱུར། །ཞེས་པས་
གཉིས་པ་འགོག གལ་ཏེ་དོན་དང་འབྲེལ་ལྡན་ན། །ཞེས་པས་ཕྱོགས་སྔ་མ་དྲངས་ནས། །
འདས་དང་མ་འོངས་བརྗོད་བྱ་མིན། །དོན་དང་དེ་ནི་ཟད་ཕྱིར་རོ། །ཞེས་པས། གསུམ་པ་
འགོག་པའི་ཕྱིར། དང་པོ་གཉིས་གྲུབ་སྟེ། དེ་ལྟར་ན་བུམ་པ་ཞེས་པའི་སྒྲ་ལས་སྐྱེས་བུ་དོན་
བུམ་པ་ལ་འཇུག་མི་སྲིད་པར་འགྱུར་རོ། །ཞེས་འགོག་པའི་ཕྱིར། གསུམ་པ་གྲུབ་སྟེ། ཕྱི་་་
དྲོའི་དུས་སུ་སྔ་དྲོའི་བུམ་པ་མེད་པར་ཐལ། དེའི་དུས་སུ་དེ་ཞིག་ཟིན་པའི་ཕྱིར། འདོད་ན།
ཕྱི་དྲོའི་དུས་སུ་སྔ་དྲོའི་བུམ་པ་འཛིན་པའི་རྟོག་པ་ལ་ཕྱི་དྲོའི་བུམ་པ་སྣང་བ་མེད་པར་ཐལ།
འདོད་པ་གང་ཞིག ཁྱོད་ཀྱི་རྩ་བའི་ཁས་ལེན་དེའི་ཕྱིར། འདོད་ན། ཕྱི་དྲོའི་དུས་སུ་སྔ་ས་
དྲོའི་བུམ་པ་རྗོད་བྱེད་ཀྱི་སྒྲ་མེད་པར་ཐལ། འདོད་པ་དེའི་ཕྱིར། ཡང་སྔ་དྲོའི་དུས་སུ་ཕྱི་་་
དྲོའི་བུམ་པ་མེད་པར་ཐལ། དེའི་དུས་སུ་དེ་མ་སྐྱེད་པའི་ཕྱིར། འདོད་ན། སྔ་དྲོའི་དུས་སུ་
ཕྱི་དྲོའི་བུམ་པ་འཛིན་པའི་རྟོག་པ་ལ་ཕྱི་དྲོའི་བུམ་པ་སྣང་བ་མེད་པར་ཐལ། འདོད་པ་གང་
ཞིག ཁྱོད་ཀྱི་རྩ་བའི་ཁས་ལེན་དེའི་ཕྱིར། འདོད་ན། སྔ་དྲོའི་དུས་སུ་ཕྱི་དྲོའི་བུམ་པ་རྗོད་
བྱེད་ཀྱི་སྒྲ་མེད་པར་ཐལ་ལོ། །ཞེས་འགོག་ཅིང་། ལྷ་ཤཱཀ་ལྟར་ན་མང་པོས་བཀུར་བའི་རྒྱལ་
པོ་དང༌། དུང་འཁོར་ལོས་སྒྱུར་ལ་སྦྱར་ནས་འགོག་པའི་ཕྱིར་ཏེ། ལྷར། འདས་པ་ལ་་་་་
སོགས་པའི་སྒྲའམ་འདས་པ་ལ་སོགས་པའི་དོན་རྗོད་པར་བྱེད་པ་གཞན་གྱིས་བརྗོད་པར་བྱ་བ་
འགྱུར་བ་མ་ཡིན་ཏེ། དཔེར་ན་རྒྱལ་པོ་ཆེན་པོ་མང་པོས་བསྐུར་བ་འབྱུང་བར་གྱུར་པ་དང་།
• 24 •



རྒྱལ་པོ་དུང་འཁོར་ལོས་སྒྱུར་བར་འགྱུར་རོ་ཞེས་བྱ་བ་ལྟ་བུའོ། །ཞེས་གསུངས་པའི་ཕྱིར།།
མཐའ་ཅུང་ཟད་དཔྱད་པ་ལ། སྔ་རབས་པ་ཁ་ཅིག སྐྱེས་ལ་འགགས་པ་དང༌། སྐྱེས་
ལ་མ་འགགས་པ་དང་། སྐྱེ་བའི་རྒྱུ་ཡོད་ཀྱང་མ་སྐྱེས་པ་རྣམས་རིམ་པ་བཞིན་དུ་འདས་པ་་་་
དང་། ད་ལྟར་བ་དང༌། མ་འོངས་པའི་མཚན་ཉིད་དང༌། མཚན་གཞི་ཡང་རིམ་བཞིན་་་་
མང་པོས་བཀུར་བའི་རྒྱལ་པོ་དང༌། ད་ལྟར་གྱི་མི་དང༌། དུང་འཁོར་ལོས་སྒྱུར་པའི་རྒྱལ་པོ་
ལྟ་བུ་ཡིན་ཞེས་ཟེར། དེ་ནི་མི་ལེགས་ཏེ། འདས་པ་དང་སྐྱེས་པ་འགལ་བ་དང་། རང་་་་
ཉིད་སྐྱེ་བའི་རྒྱུ་ཡོད་ན་མ་འོངས་པ་ཡིན་པར་འགལ་བ་དང་། དེ་ཉིད་ཀྱིས་ན་མང་བཀུར་་་་་
རྒྱལ་པོ་དང་། དུང་འཁོར་ལོས་སྒྱུར་འདས་པ་དང་མ་འོངས་པར་འགལ་བའི་ཕྱིར་དང་།
ཚེ་ལོ་བརྒྱ་པའི་དུས་སུ་འདས་པ་དང་། དེའི་དུས་སུ་མ་འོངས་པ་ལ་སོ་སོར་འདས་པ་དང་མ་
འོངས་པས་མ་ཁྱབ་པའི་ཕྱིར། ཡང་ཁ་ཅིག དེ་རིང་གི་དུས་སུ་སྐྱེས་པ་གང་ཞིག དེ་རིང་
གི་དུས་སུ་འགག་པ་དང༌། དེ་གང་ཞིག དེ་རིང་གི་དུས་སུ་མ་འགག་པ་དང་། དེ་རིང་གི་
དུས་སུ་སྐྱེ་བའི་རྒྱུ་ཡོད་ཀྱང་དེ་རིང་གི་དུས་སུ་མ་སྐྱེས་པ་རྣམས་རིམ་པ་བཞིན་དུ་དེ་རིང་གི་་
དུས་སུ་འདས་པ་དང་། ད་ལྟར་བ། མ་འོངས་པའི་མཚན་ཉིད་དང་། མཚན་གཞི་ཡང་། །
ཁ་སང་། དེ་རིང་། སང་ཉིན་གསུམ་ལྟ་བུ་ཞེས་ཟེར་བ་མི་རིགས་ཏེ། དེ་རིང་གི་དུས་སུ་་་
སྐྱེས་པ་དང་དེ་རིང་གི་དུས་སུ་འདས་པ་འགལ་ཞིང་། དེ་རིང་གི་དུས་སུ་རང་ཉིད་སྐྱེད་བྱེད་
ཀྱི་རྒྱུ་ཡོད་ན་དེ་རིང་གི་དུས་སུ་མ་འོངས་པར་འགལ་བའི་ཕྱིར།།
རང་གི་ལུགས་ནི། ཞིག་ཟིན་པ་འདས་པའི་མཚན་ཉིད། དཔེར་ན་བུམ་པའི་འབྲས་
བུའི་དུས་སུ་བུམ་པ་མེད་པ་ལྟ་བུ། རང་རྒྱུ་ལས་གྲུབ་པ་ད་ལྟ་བའི་མཚན་ཉིད། དཔེར་ན་་
བུམ་པ་ལྟ་བུ། འདས་པ་མ་འོངས་པ་ད་ལྟ་བ་གསུམ་གྱི་ནང་ཚན་དང༌། མ་སྐྱེས་པ་དང་མ་
ཞིག་པའི་གཞི་མཐུན་མ་འོངས་པའི་མཚན་ཉིད། དཔེར་ན་བུམ་པའི་རྒྱུའི་དུས་བུམ་པ་མ་་་་
སྐྱེས་པ་ལྟ་བུའོ། །ཁ་ཅིག བུམ་པའི་འདས་པ་བུམ་པ་ལ་ལྟོས་ཏེ་འདས་པ་དང་། བུམ་་་་་
པའི་མ་འོངས་པ་བུམ་པ་ལ་ལྟོས་ཏེ་མ་འོངས་པ་ཡིན། ཞེས་ཟེར་བ་མི་འཐད་དེ། བུམ་པའི་
འདས་པ་བུམ་པའི་སྔ་ལོགས་སུ་མ་གྲུབ། བུམ་པའི་མ་འོངས་པ་བུམ་པའི་ཕྱི་ལོགས་སུ་མ་་་་་
གྲུབ་པའི་ཕྱིར། གཉིས་ཀ་གྲུབ་སྟེ། སྔ་མ་བུམ་པའི་ཕྱི་ལོགས་སུ་གྲུབ། ཕྱི་མ་བུམ་པའི་སྔ་
ལོགས་སུ་གྲུབ་པའི་ཕྱིར་ཏེ། སྔ་མ་བུམ་པའི་འབྲས་བུའི་དུས་སུ་གྲུབ། ཕྱི་མ་བུམ་པའི་རྒྱུའི་
• 245 •



དུས་སུ་གྲུབ་པའི་ཕྱིར་ཏེ། བུམ་པའི་འབྲས་བུའི་དུས་སུ་བུམ་པ་འདས་པ་དང༌། བུམ་པའི་
རྒྱུའི་དུས་སུ་བུམ་པ་མ་འོངས་པ་ཡིན་པའི་ཕྱིར། ཁ་ཅིག འདས་པ་དང་མ་འོངས་པ་ལ་་་་
དངོས་པོ་མ་ཡིན་པ་ཁྱབ་པ་མི་འཐད་པར་ཐལ། འདས་པའི་དངོས་པོ་དང་མ་འོངས་པའི་་་
དངོས་པོ་ཡོད་པའི་ཕྱིར་ཏེ། དུས་གསུམ་གྱི་དངོས་པོ་ཡོད་པའི་ཕྱིར་ན། མ་ཁྱབ་སྟེ། དུས་
གསུམ་ཞེས་པ་ཚེ་ལོ་བརྒྱ་པའི་དུས་ལྟ་བུ་ལ་སྦྱར་ནས་རྩི་བའི་ཕྱིར། ཡང་ཁ་ཅིག འདས་པ་
མེད་དེ། སྲོག་དབང་འགག་པ་མེད་པའི་ཕྱིར་ཞེ་ན། མ་གྲུབ་སྟེ། སྲོག་དབང་དངོས་པོ་་་
ཡིན་པའི་ཕྱིར། འོན་ཀྱང་སྲོག་དབང་འགགས་པའི་གང་ཟག་ནི་མེད་དེ། གང་ཟག་ཡིན་ན་
སྲོག་དབང་དང་ལྡན་པས་ཁྱབ་པའི་ཕྱིར། ཡང་བརྗོད་བྱ་ཉིད་ཕྱིར་དེ་དངོས་མིན། །ཞེས་་
པའི་གཞུང་དོན་ལ། རང་སྡེ་བྱེ་བྲག་སྨྲ་བ་ན་རེ། བུམ་པ་བུམ་འཛིན་རྟོག་པའི་སྣང་ཡུལ་མ་
ཡིན་ན། བུམ་འཛིན་རྟོག་པའི་སྣང་ཡུལ་དུ་གྱུར་པའི་དངོས་པོ་མེད་མི་དགོས་ཏེ། བུམ་་་་
འཛིན་རྟོག་པས་བུམ་སྤྱི་ཡན་གར་བ་སྣང་ཡུལ་དུ་བྱེད་པའི་ཕྱིར་ཏེ། བུམ་པ་ཞེས་པའི་སྒྲས་་
བུམ་སྤྱི་ཡན་གར་བ་བརྗོད་བྱར་བྱེད་པའི་ཕྱིར། ཞེས་ཟེར་ཏེ། སྒྲ་ཡིས་སྤྱི་ནི་བརྗོད་པའི་ཕྱིར། །
གལ་ཏེ་ཐལ་བར་མི་འདོད་ན། །ཞེས་འབྱུང་བ་ལྟར་རོ། །དེ་མི་འཐད་དེ། དེ་མིན་སྤྱི་ནི་་་
ཡན་གར་བ། །བརྗོད་མེད་ཕྱིར་རོ། །ཞེས་འབྱུང་བ་ལས། བུམ་སྒྲས་བུམ་སྤྱི་ཡན་གར་བ་་
རྗོད་པ་མ་ཡིན་པའི་ཕྱིར། དེ་ལྟར་རྗོད་བྱེད་སྒྲའི་རྗོད་བྱའི་རྟགས་ཀྱིས་སྤྱི་མཚན་དངོས་མེད་
དུ་བསྒྲུབས་ནས། བརྗོད་བྱ་མ་ཡིན་པའི་རྟགས་ཀྱིས་སྤྱི་མཚན་དངོས་མེད་དུ་སྒྲུབ་པ་ཡོད་དེ།
རིགས་ལྡན་རིགས་མིན་གང་གི་ཕྱིར། །གསལ་བའི་ངོ་བོ་གཞན་རྟེན་མེད། །ཅེས་པས་བུམ་
པའི་དོན་སྤྱི་ལྟ་བུ་བུམ་གསལ་རང་མཚན་པ་དང་རྫས་གཅིག་ཡིན་པ་འགོག གལ་ཏེ་ཐ་དད་
གྲུབ་ཅེ་ན། །ལྟོས་ཕྱིར་འབྲས་བུ་ཉིད་དུ་བརྗོད། །ཅེས་པས་དེ་དང་རྫས་གཞན་ཡིན་པ་་་་་
འགོག རང་གི་རྒྱུ་ལས་གྲུབ་པའི་ཕྱིར། །འབྲས་བུ་རག་ལས་མེད་པར་ཡང་། །རྟོག་པ་ཡིས་
ནི་འབྲེལ་བར་བྱེད། །འབྲས་མིན་ཇི་ལྟར་ཡང་ཅི་ཞིག །གཞན་ཉིད་ཡིན་ན་དེ་འབྲེལ་མེད། །
ཅེས་པས་རྒྱུ་འབྲས་ཀྱི་འབྲེལ་བ་རྫས་གཞན་འདོད་པ་འགོག དེ་ཕྱིར་རང་བཞིན་མེད་པར་
གྲུབ། །ཅེས་པས་རིགས་པ་དངོས་དེ་འཆད་པར་བྱེད་ཅིང་། དེ་ཡང་བུམ་པའི་དོན་སྤྱི་ཆོས་
ཅན། དངོས་མེད་ཡིན་ཏེ། བུམ་གསལ་རང་མཚན་ཡོད། དེ་དང་རྫས་གཅིག་དང་རྫས་ཐ་
དད་གང་རུང་དུ་བརྗོད་པར་བྱ་བ་མ་ཡིན་པའི་ཕྱིར། ཞེས་པར་འགྱུར་བའི་ཕྱིར། སྤྱི་དངོས་
• 246 •



པོ་བ་མེད་པའི་དམ་བཅའ་དེ་ལྟར་བཞག་པ་ལ། ཁོ་ན་རེ། དེ་ལྟར་ན་རི་བོང་གི་རྭ་ལྟ་བུ་་་
ཡང་སྤྱིར་ཐལ་བ་དང༌། ཤིང་བརྡ་སྦྱར་བ་དོན་མེད་པར་ཐལ་བ་དང༌། ཤིང་འཛིན་རྟོག་པ་
རྒྱུ་མེད་དུ་ཐལ་བའི་སྐྱོན་ཡོད་དོ་ཞེ་ན། སྐྱོན་མེད་དེ། མེད་པའི་རིགས་སུ་ཐལ་མི་འགྱུར། །
དེ་ལ་ལྟོས་པ་མེད་པའི་ཕྱིར། །ཞེས་པས། སྐྱོན་དང་པོ་སྤྱོང་། དེ་ཕྱིར་ངོ་བོ་ལ་བརྟེན་ནས།།
ངོ་བོ་མེད་པའི་རིགས་བརྟགས་པ། །ཁྱད་པར་དེ་ལ་འཇུག་དོན་ཅན། །སྒྲ་རྣམས་ཀྱིས་ནི་་་
རབ་ཏུ་བསྟན། །ཞེས་པས། སྐྱོན་གཉིས་པ་སྤོང་། དེ་ལ་ངོ་བོ་སྣང་བའམ། །དོན་ལ་དེ་་
ཉིད་དུ་འཛིན་པ། །གང་དེ་འཁྲུལ་པ་ཐོགས་མེད་པའི། །དུས་ཅན་མཐོང་གོམས་ཀྱིས་སྤྲུལ་
ཡིན། ཞེས་པས། སྐྱོན་གསུམ་པ་སྤོང་བའི་ཕྱིར་ཏེ། དང་པོས་རི་བོང་རྭ་རང་གི་གསལ་བ་
ལ་མི་ལྟོས་པའི་ཆ་ནས་སྐྱོན་དེ་མེད་པ་དང་། གཉིས་པས་ཤིང་རང་མཚན་ལ་འཇུག་པའི་་་་
ཆེད་དུ་ཤིང་བརྡ་སྦྱོར་བའི་ཆ་ནས་སྐྱོན་དེ་མེད་པ་དང་། གསུམ་པས་ཤིང་འཛིན་རྟོག་པ་་་་
རང་རྒྱུ་ཐོག་མ་མེད་པའི་འཁྲུལ་པའི་བག་ཆགས་ལས་བྱུང་བའི་ཆ་ནས་སྐྱོན་དེ་མེད་པར་་་་་་་་
བསྟན་པའི་ཕྱིར། དེས་ན་སྤྱི་དངོས་པོ་བ་མེད་དེ། དོན་རྣམས་ཀྱིས་ནི་སྤྱི་གང་ཡིན། །
གཞན་ལས་ལྡོག་པའི་མཚན་ཉིད་ཅན། །སྒྲ་འདི་དག་གིས་གང་བརྗོད་པ། །དེ་ལ་ངོ་བོ་ཅུང་
ཟད་མེད། །ཅེས་འབྱུང་བ་ལས། མེད་དགག་གི་སེལ་སྤྱི་དངོས་པོ་བ་ཡང་མེད། ངོ་བོ་མེད་
ཅན་སྤྱི་བློ་ལ། །སྤྱི་ཉིད་དུ་ནི་མཐོང་ཕྱིར་དང་།དོན་ལ་འཁྲུལ་པའམ་མེད་པ་ནི། །སྤྱིར་་
འདོད་དེ་ཡང་བསླད་ཕྱིར་དང༌། །དེ་ཉིད་དུ་ན་དོན་དངོས་སུ། །མེད་ཕྱིར་ངོ་བོ་ཅན་མ་ཡིན། །
ཞེས་འབྱུང་བ་ལས། བློའི་སེལ་སྤྱི་དངོས་པོ་བ་ཡང་མེད་པའི་ཕྱིར་དང་། ངོ་བོ་མེད་པས་་་
འརྗོད་བྱ་མིན། །ཞེས་པས་སྔར་བཤད་པའི་དོན་བསྡུ་བར་བྱེད་པའི་ཕྱིར། ཡང་བུམ་གསལ་
དང་རྫས་གཅིག་དང་ཐ་དད་གང་རུང་བརྗོད་པར་བྱ་བ་མིན་པ་རྟགས་སུ་བཀོད་ནས་བུམ་སྤྱི་
དངོས་མེད་དུ་སྒྲུབ་པ་ལ་ཁོ་ན་རེ། དེ་མི་འཐད་དེ། གལ་ཏེ་བརྗོད་བྱ་འགའ་ཞིག་ལས། །
དངོས་འདོད་ཅེས་འབྱུང་བ་ལས། དེ་དེ་དང་རྫས་གཅིག་དང་རྫས་ཐ་དད་དུ་བརྗོད་པར་བྱ་
བ་མིན་ཡང་སྣམ་སྤྱི་དང་རྫས་གཅིག་དང་ཐ་དད་གང་རུང་དུ་བརྗོད་པར་བྱ་བ་ཡིན་པས་་་་་་
དངོས་པོ་ཡིན་པའི་ཕྱིར། ཞེས་སྨྲ་བའི་ཕྱིར། དེ་མི་རིགས་ཏེ། དངོས་རྣམས་ཇི་ལྟར་ཡང༌།།
བརྗོད་བྱ་མིན་པ་ཉིད་མ་ཡིན། །ཉེར་ལེན་ཐ་དད་ཕྱིར་གཞན་དུ། །བརྗོད་པར་བྱ་མིན་ཉེར་
བརྟགས་ཕྱིར། །ཞེས་འབྱུང་བ་ལས། བུམ་སྣམ་རྫས་ཐ་དད་ཡིན་པའི་དབང་གིས་བུམ་སྤྱི་
• 247 •



སྣམ་སྤྱི་གཉིས་རྟོག་པ་ལ་རྫས་ཐ་དད་དུ་སྣང་བའི་རྒྱུ་མཚན་གྱིས་དེ་གཉིས་རྫས་ཐ་དད་དུ་ཉེ་་
བར་བཏགས་པའི་ཕྱིར། ཁོ་ན་རེ། བུམ་སྤྱི་དངོས་པོ་བ་ཡོད་དེ། འདས་པ་དང་ནི་མ་་་་་
འོངས་པའི། །དོན་ལའང་སྤྱི་ཡི་རྒྱུ་ཅན་གྱི། །མཉན་པ་དག་ནི་འཇུག་འགྱུར་ན། །ཞེས་་་་་
འབྱུང་བ་ལྟར་དེ་འདས་མ་འོངས་ཀྱི་བུམ་པ་ལ་བུམ་སྒྲ་འཇུག་པའི་རྒྱུ་ཡིན་པའི་ཕྱིར། ཞེས་་
སྨྲ་བའི་ཕྱིར། དེ་མི་འཐད་དེ། ཡོད་པ་མེད་ཆོས་ཇི་ལྟར་འགྱུར་། །ཞེས་འབྱུང་བ་ལས། །
བུམ་སྤྱི་དངོས་མེད་ཀྱི་ཆོས་ཡིན་པའི་ཕྱིར། ཁོ་ན་རེ། བུམ་སྤྱི་དངོས་པོ་བ་ཡོད་དེ། འདས་
མ་འོངས་ཀྱི་བུམ་པ་ལ་བུམ་སྒྲ་བཏགས་མིང་དུ་འཇུག་པ་ཡིན་པའི་ཕྱིར་ཏེ། གལ་ཏེ་ཉེར་་་་་
བཏགས་ལས་དེ་འདོད། ཅེས་འབྱུང་བ་ལས། སྤྱི་དོན་གཞན་གྱི་དབང་གིས་འཇུག་པའི་་
མིང་དངོས་མིང་དང་། དེ་དང་མི་ལྡན་པའི་དབང་གིས་འཇུག་པའི་མིང་དེ་བཏགས་མིང་གི་
མཚན་ཉིད་ཡིན་པའི་ཕྱིར། ཞེས་སྨྲ་བའི་ཕྱིར། དེ་མི་འཐད་དེ། གང་ཞིག་སྣམ་སོགས་ལ་
མེད་ལ། །དེ་ལྟར་བ་ཡི་བུམ་པ་ཡི། །དངོས་མེད་དང་ནི་ཉེ་བ་གང༌། །ཞེས་འབྱུང་བ་ལས།
དེ་ལྟར་ན་སྣམ་བུ་དང་འདས་མ་འོངས་ཀྱི་བུམ་པ་ལ་བུམ་སྒྲ་དངོས་མིང་དུ་འཇུག་མི་འཇུག་
མཚུངས་པར་ཐལ་བའི་ཕྱིར། འོ་ན། དངོས་མིང་བཏགས་མིང་གི་ཁྱད་པར་གང་ཡིན་ཞེ་ན།
བཤད་དུ་ཡོད་དེ། བློ་ནི་འཁྲུལ་པ་མེད་འཇུག་པ། །རྟག་ཏུ་དངོས་དང་སྒྲོ་འདོགས་ལ། །
སེངྒེ་བྲམ་ཟེའི་ཁྱེའུ་ལ། །དེ་ལྟར་རྗོད་པའང་འཇིག་རྟེན་ཡོད། །ཅེས་འབྱུང་བ་ལས། སེངྒེ་
ཞེས་བརྗོད་པའི་སྒྲ་ཆོས་ཅན། སེངྒེའི་དངོས་མིང་ཡིན་ཏེ། སེངྒེ་འཁྲུལ་མེད་དུ་གོ་བར་ནུས་
པའི་མཉན་བྱ་ཡིན་པའི་ཕྱིར། དེ་ཆོས་ཅན། བྲམ་ཟེའི་ཁྱེའུ་ཁ་ཆེའི་བཏགས་མིང་ཡིན་ཏེ།
དེ་སེང་གེ་དང་འདྲ་བ་རྒྱུ་མཚན་དུ་བྱས་ནས་དེ་ལ་ཕྱིས་བརྡ་སྦྱར་བའི་མཉན་བྱ་ཡིན་པའི་ཕྱིར།
ཞེས་འགོད་པར་བྱ་བ་ཡིན་པའི་ཕྱིར། དེས་ན་སྤྱི་དོན་གཞན་གྱི་དབང་གིས་འཇུག་པའི་མིང་
དངོས་མིང་གི་མཚན་ཉིད་དང་། དེ་མེད་པར་འཇུག་པའི་མིང་བཏགས་མིང་གི་མཚན་ཉིད་
མ་ཡིན་ཏེ། དོན་མེད་ན་ཡང་འགྲོ་བ་ཡི། །གང་ལ་གྲགས་པས་སྒྲ་བཀོད་པ། །དེ་ལ་དེ་་་་
དངོས་དེ་མཚུངས་ཕྱིར། །འཁྲུལ་རྟོག་ཅན་གཞན་ཕལ་པ་ཡིན། །ཞེས་འབྱུང་བ་ལས། སྤྱི་
དོན་གཞན་མེད་ན་ཡང་ཆོས་དེ་ལ་འདོད་རྒྱལ་མཁན་པོས་ཐོག་མར་བརྡ་སྦྱར་བ་ལྟར་ཆོས་དེ་
གྲགས་པས་འཁྲུལ་མེད་དུ་གོ་བར་ནུས་པའི་མཉན་བྱ་དེ་དེའི་དངོས་མིང་དང་། ཆོས་དེ་ལ་་
འདོད་རྒྱལ་མཁན་པོས་ཐོག་མར་བརྡ་སྦྱར་བ་མ་ཡིན་པར་ཕྱིས་བརྡ་སྦྱར་བའི་མཉན་བྱ་ཆོས་་
• 248 •



དེའི་བཏགས་མིང་དུ་འཇུག་པའི་ཕྱིར། སྒྲ་འཇུག་པ་བརྗོད་བྱ་དངོས་པོར་ཡོད་མེད་པ་་་་་
འཇུག་པའི་སྒོ་ནས་དངོས་མིང་བཏགས་མིང་འཇོག་པ་མ་ཡིན་ཏེ། ཇི་ལྟར་དངོས་པོ་ནུས་་་
མེད་ལ། །མེད་ཅེའམ་རྟོག་པ་ཇི་བཞིན་དུ། །ནུས་ལའང་གཙོ་བོ་ལ་སོགས་པའི། །མཉན་་
པ་སྐྱེ་བོས་བྱས་པ་ཡིན། །ཞེས་འབྱུང་བ་ལས། བུ་གྱེན་དངོས་པོ་ཡིན་ཀྱང་དེ་ལ་བུ་མེད་ཅེས་
པའི་སྒྲ་བཏགས་མེད་དུ་འཇུག བུ་མེད་པ་དངོས་མེད་ཡིན་ཀྱང་བུ་མེད་ཅེས་པའི་སྒྲ་དངོས་
མིང་དུ་འཇུག ཡུལ་གྱི་བྱ་བ་བྱེད་ནུས་ཀྱི་རྒན་པོ་དངོས་པོ་ཡིན་ཀྱང་གཙོ་བོ་ཞེས་པའི་སྒྲ་་་་
བཏགས་མིང་དུ་འཇུག མཚན་ཉིད་ལྔ་ལྡན་གྱི་གཙོ་བོ་དེ་དངོས་མེད་ཡིན་ཀྱང་དེ་ལ་གཙོ་བོ་
ཞེས་པའི་སྒྲ་དངོས་སུ་འཇུག་པའི་ཕྱིར། །
སྐབས་འདིར་ཅུང་ཟད་དཔྱད་ན། ཁ་ཅིག དོན་དེ་ལ་དངོས་མིང་དུ་འཇུག་པའི་
མཉན་བྱ་དེ། དོན་དེའི་དངོས་མིང་གི་མཚན་ཉིད། རང་ཉིད་དངོས་མིང་དུ་འཇུག་པའི་་་
གཞི་དེ་དང་འདྲ་འབྲེལ་གང་རུང་དུ་གྲུབ་པ་རྒྱུ་མཚན་དུ་བྱས་ནས་དོན་དེ་ལ་ཕྱིས་བརྡ་སྦྱར་་་
བའི་མཉན་བྱ་དེ། དོན་དེའི་བཏགས་མིང་གི་མཚན་ཉིད་ཡིན་ཞེས་ཟེར་བ་མི་རིགས་ཏེ།
བྱས་པ་ཞེས་བརྗོད་པའི་སྒྲ། སྒྲ་ལ་དངོས་མིང་དུ་འཇུག་ཀྱང་དེ་དེའི་དངོས་མིང་མ་ཡིན། །
གཙོ་བོ་ཞེས་བརྗོད་པའི་སྒྲ་ཡུལ་མི་རྒན་པོའི་བཏགས་མིང་ཡིན་ཀྱང་གཙོ་བོ་དང་ཡུལ་མི་རྒན་
པོ་གཉིས་འདྲ་འབྲེལ་གང་ཡང་མ་གྲུབ་པའི་ཕྱིར། རྟགས་དང་པོ་བྱས་པ་ཞེས་པའི་སྒྲ་སྒྲ་ལ་་
དངོས་མིང་དུ་འཇུག་པ་དེར་ཐལ། དེ་དེ་ལ་དངོས་སུ་འཇུག་པའི་ཕྱིར་ཏེ། སྒྲ་བྱས་པ་ཡིན་
པའི་ཕྱིར་ཏེ། རྣམ་ངེས་ཊིཀ་ཆེན་ལས། སྒྲ་ལ་བྱས་པ་ཞེས་པའི་སྒྲ་དངོས་སུ་མི་འཇུག་པའི་
དོན་མ་ཡིན་ཏེ། གསལ་བ་ཐམས་ཅད་ལ་སྤྱི་སྒྲ་དངོས་སུ་འཇུག་པའི་ཕྱིར། དཔེར་ན་བུམ་
པ་བྱས་སོ་ཞེས་པའི་སྒྲ་ཐ་སྙད་དོན་མཐུན་ཡིན་པ་བཞིན་ནོ། །ཞེས་གསུངས་པའི་ཕྱིར། །
རྟོགས་གཉིས་པ་དེ་དེའི་དངོས་མིང་མ་ཡིན་པ་དེར་ཐལ། དེ་ཉིད་ལས། དེས་ན་བྱས་པ་་་་
ཞེས་པའི་མིང་སྒྲའི་དངོས་མིང་མ་ཡིན་པའི་དོན་ནི། དེ་ཡིན་ན་བརྡ་མི་ཤེས་པས་ཀྱང་མིང་་
དེ་ལས་སྒྲ་འཁྲུལ་མེད་དུ་གོ་བར་ཐལ་བའི་ཕྱིར་རོ། །ཞེས་གསུངས་པའི་ཕྱིར་དང་། བྱས་པ་
ཞེས་བརྗོད་པའི་སྒྲ་མི་རྟག་པའི་དངོས་མིང་མ་ཡིན་པའི་ཕྱིར་ཏེ། བྱས་མི་རྟག་དངོས་མིང་སོ་
སོའི་གོ་བྱ་ཡིན་པའི་ཕྱིར། འདིས་སེང་གེ་ཞེས་བརྗོད་པའི་སྒྲ་རི་དྭགས་ཀྱི་རྒྱལ་པོའི་དངོས་་་
མིང་ཡིན་པའང་ཁེགས་སོ། །གཞན་ཡང་བྱས་པ་ཞེས་བརྗོད་པའི་སྒྲ་སྒྲ་ལ་དངོས་མིང་དུ་་་་་
• 2:19 •



འཇུག་པ་དེར་ཐལ། སྐམ་ལས་སྐྱེས་པའི་པདྨ་ལ་མཚོ་སྐྱེས་ཞེས་པའི་སྒྲ་དངོས་མིང་དུ་འཇུག་
པའི་ཕྱིར་ཏེ། འཇུག་ཊཱིཀ་ཆེན་མོ་ལས། སྒྲ་དངོས་མིང་དུ་འཇུག་པ་ལ་སྒྲ་བཤད་པའི་རྒྱུ་་་་
མཚན་ཡོད་པས་མ་ཁྱབ་པ་ནི། དཔེར་ན་སྐམ་ལས་སྐྱེས་པའི་པདྨ་ལ་མཚོ་སྐྱེས་ཀྱི་སྒྲ་དངོས་་
མིང་དུ་འཇུག་པ་བཞིན་ནོ། །ཞེས་གསུངས་པའི་ཕྱིར་དང་། སྐམ་ལས་སྐྱེས་པའི་པདྨ་མཚོ་
སྐྱེས་ཡིན་པའི་ཕྱིར་ཏེ། དེ་མེ་ཏོག་ཡིན་པའི་ཕྱིར། དེས་མཚོན་ནས་བུམ་པ་ཞེས་པའི་སྒྲ་ཀ་
བ་ལ་བཏགས་མིང་དུ་འཇུག་ཀྱང་སྒྲ་དེ་ཀ་བའི་བཏགས་མིང་མིན་པར་སེམས་ཏེ། ཀ་བུམ་་་
གཉིས་ཡོད་པ་གང་ཞིག དེ་གཉིས་ལ་འདྲ་འབྲེལ་གང་ཡང་མེད་པའི་ཕྱིར། ཆོས་དེ་ཡིན་ན་
ཆོས་དེ་ཞེས་པའི་སྒྲ་དངོས་མིང་དང་དངོས་སུ་འཇུག་པའི་གཞི་ཡིན་དགོས་ཀྱང་། ཕར་དེ་་་
ལྟར་མི་དགོས་ཏེ། མཚན་ཉིད་མཚན་ཉིད་ཞེས་པའི་སྒྲ་དངོས་མིང་དུ་འཇུག་པའི་གཞི་དང་
སྒྲ་དེ་དངོས་སུ་འཇུག་པའི་གཞི་ཡིན་པའི་ཕྱིར། ཡང་སྔ་རབས་པ་ཁ་ཅིག ཆོས་དེའི་མིང་་
ཡིན་ན་ཆོས་དེའི་མཚོན་བྱ་ཡིན་པས་ཁྱབ། ཆོས་དེའི་དོན་ཡིན་ན་ཆོས་དེའི་མཚན་ཉིད་ཡིན་
པས་ཁྱབ་ཟེར་བ་ཡང་མི་རིགས་ཏེ། ཆོས་གང་དང་གང་གི་དངོས་མིང་ཆོས་དེའི་མིང་དུ་བྱ་་
དགོས་ཤིང་། ཆོས་དེའི་དངོས་མིང་ཡིན་ན་ཆོས་དེའི་མཚོན་བྱར་འགལ་བའི་ཕྱིར། ཡང་ཁ་
ཅིག བུམ་པ་ལྟ་བུའི་དངོས་མིང་ལ་ཐུན་མོང་བའི་དངོས་མིང་དང་ཐུན་མོང་མ་ཡིན་པའི་་་་
དངོས་མིང་གཉིས་སུ་འབྱེད་པ་མི་འཐད་དེ། ཆོས་དེའི་དངོས་མིང་ཡིན་ན་ཆོས་དེའི་ཐུན་་་
མོང་མ་ཡིན་པའི་དངོས་མིང་ཡིན་དགོས་པའི་ཕྱིར་དང་། ཁྱོད་ཡོད་ན་ཁྱོད་ཞེས་བརྗོད་པའི་
སྒྲ་དེ་ཁྱོད་ཀྱི་ཐུན་མོང་མ་ཡིན་པའི་དངོས་མིང་ཡིན་དགོས་པའི་ཕྱིར། རང་གི་ལུགས་ནི།
དོན་དེ་འདོད་རྒྱལ་མཁན་པོས་ཐོག་མར་བརྡ་སྦྱར་ཞིང་། སྦྱར་བ་ལྟར་དོན་དེ་འཁྲུལ་མེད་དུ་
གོ་བར་ནུས་པའི་མཉན་བྱ་དེ། དོན་དེའི་དངོས་མིང་གི་མཚན་ཉིད། དོན་དེ་ལ་འདོད་རྒྱལ་
མཁན་པོས་ཐོག་མར་བརྡ་སྦྱར་བ་མིན་པར་དོན་དེ་ལ་ཕྱིས་བརྡ་སྦྱར་བའི་མཉན་བྱ་དེ། དོན་
དེའི་བཏགས་མིང་གི་མཚན་ཉིད། བཏགས་མིང་ལ་དབྱེ་ན། འདྲ་བ་རྒྱུ་མཚན་དུ་བྱས་པའི་
བཏགས་མིང་དང༌། འབྲེལ་པ་རྒྱུ་མཚན་དུ་བྱས་པའི་བཏགས་མིང་གཉིས། དང་པོ་ནི་བྲམ་
ཟེའི་ཁྱེའུ་ཁ་ཆེ་སྣ་ཉག་ལ་སེངྒེ་ཞེས་པའི་སྒྲ་ལྟ་བུ། གཉིས་པ་ལ་བདག་གཅིག་འབྲེལ་རྒྱུ་་་་
མཚན་དུ་བྱས་པའི་བཏགས་མིང་དང་། དེ་བྱུང་འབྲེལ་རྒྱུ་མཚན་དུ་བྱས་པའི་བཏགས་མིང་
གཉིས། དང་པོ་ནི་སྒྲ་ལ་སྒྲ་མི་རྟག་པར་སྒྲུབ་པའི་ཕྱོགས་ཞེས་པའི་སྒྲ་ལྟ་བུ། གཉིས་པ་ལ་རྒྱུ་
• 250 •



མིང་འབྲས་ལ་བཏགས་པའི་བཏགས་མིང་དང་། འབྲས་མིང་རྒྱུ་ལ་བཏགས་པའི་བཏགས་་་
མིང་གཉིས། དང་པོ་ནི་ཉི་མའི་འོད་ཟེར་ལ་ཉི་མ་ཞེས་པའི་སྒྲ་ལྟ་བུ། གཉིས་པ་ནི་སྒྲུབ་ངག་
ཡང་དག་ལ་རྗེས་དཔག་ཞེས་པའི་སྒྲ་ལྟ་བུ། དེ་ལྟར་བརྗོད་བྱ་ཡིན་མིན་གྱི་རྟགས་ཀྱིས་སྤྱི་་་་
དངོས་མེད་དུ་སྒྲུབ་པའི་རིགས་པ་གཉིས་བསྟན་ནས། རིགས་པ་གཞན་གྱིས་སྤྱི་དངོས་མེད་་
དུ་སྒྲུབ་པའི་དབང་དུ་མཛད་དེ། ཞིག་ལ་སྒྲ་ལས་བློ་ཇི་འདྲ། །ཞེས་སོགས་གསུངས་པ་ཡིན་
ཏེ། ལྷར། དེ་ལྟར་ན་བརྗོད་པར་བྱ་བ་ཉིད་ཡིན་པའི་ཕྱིར་དང་བརྗོད་པར་བྱ་བ་མ་ཡིན་པ་
ཉིད་ཀྱི་ཕྱིར་དངོས་པོ་མེད་པར་ནི། ཞིག་ལ་སྒྲ་ལས་བློ་ཇི་འདྲ། །ཞེས་བྱ་བ་ལ་སོགས་པ་་་
འདི་ཉིད་ཀྱིས་རིགས་པ་གཞན་སྟོན་པ་ཡིན་ཏེ། ཞེས་གསུངས་པའི་ཕྱིར། རིགས་པ་འདི་་་
ལའང་གཉིས་སུ་ཡོད་དེ། ཡུལ་ཅན་གྱི་སྒོ་ནས་སྒྲུབ་པ་དང་། ཡུལ་གྱི་སྒོ་ནས་སྒྲུབ་པ་གཉིས་
སུ་ཡོད་པའི་ཕྱིར། དང་པོ་ཡོད་དེ། ཞིག་ལ་སྒྲ་ལས་བློ་ཇི་འདྲ། །སྣང་བ་དེ་འདྲ་མ་ཞིག་་་
ལའང་། །སྣང་བ་ལ་སོགས་རྣམ་པར་ཤེས། །དོན་ཡོད་ཅན་ལ་དེ་དག་མེད། །སྤྱི་ཙམ་་་་་
འཛིན་པར་བྱེད་པའི་ཕྱིར། །སེམས་གཉིས་དག་ནི་མཚུངས་པ་ཡིན། །དེ་འབའ་ཞིག་ནི་་་་
འཛིན་བྱེད་པ། སྔར་ནི་རྣམ་པར་བཟློག་ཟིན་ཏོ། །ཞེས་གསུངས་པའི་ཕྱིར། དོན་ནི།
བུམ་འཛིན་རྟོག་པའི་སྣང་ཡུལ་ཆོས་ཅན། དངོས་པོ་མ་ཡིན་ཏེ། བུམ་པ་ཞིག་པ་འཛིན་པའི་
རྟོག་པ་དང་སྣང་ཚུལ་མཚུངས་པའི་སྣང་བ་ཡིན་པའི་ཕྱིར། ཁྱབ་སྟེ། རྣ་བའི་རྣམ་ཤེས་་་་
སོགས་གཟུང་དོན་ཅན་གྱི་ཤེས་པའི་སྣང་བ་ལ་རྟོག་པ་ལ་སྣང་བ་དང་སྣང་ཚུལ་མཚུངས་པ་དེ་
དོག་མེད་པའི་ཕྱིར་དང༌། རྟོག་པ་གཉིས་པོ་དེས་སྤྱི་ཡན་གར་བ་གཟུང་དོན་དུ་བྱས་ནས་་་་
འཛིན་པའི་རྒྱུ་མཚན་གྱིས་སྣང་ཚུལ་མཚུངས་པར་འདོད་པ་ཡང་སྔར་བཀག་ཟིན་ཞེས་པའི་་་་
དོན་ཡིན་པའི་ཕྱིར། གཉིས་པ་ལ་ལྔ་ཡོད་དེ། འདྲ་བའམ་མཚུངས་པ་ཐུན་མོང་བའི་རྟགས་
ཀྱིས་སྒྲུབ། འབྲས་བུ་མ་ཡིན་པའི་རྟོགས་ཀྱི་སྒྲུབ། བརྡ་ལ་ལྟོས་ཏེ་སྣང་བའི་རྟགས་ཀྱི་སྒྲུབ།
ཡན་གར་བ་མི་སྣང་བའི་རྟགས་ཀྱིས་སྒྲུབ། དོན་བྱེད་ནུས་པ་མ་ཡིན་པའི་རྟགས་ཀྱིས་སྒྲུབ་པ་
རྣམས་སུ་ཡོད་པའི་ཕྱིར། དང་པོ་ཡོད་དེ། དེ་ཕྱིར་མཚུངས་ཉིད་སྤྱི་འདི་ལ། དངོས་པོ་་་་
མེད་པའི་མཚན་ཉིད་ཡིན། ཞེས་འབྱུང་བ་ལས། རྟོག་པ་ལ་སྣང་བ་དངོས་པོ་མ་ཡིན་ཏེ། །
གསལ་བ་ཐམས་ཅད་ལ་ངོ་བོ་མཚུངས་པར་རྗེས་སུ་འགྲོ་བའི་སྤྱི་ཡིན་པའི་ཕྱིར། ཞེས་འགོད་
པར་བྱ་བ་དང་། རྟགས་གྲུབ་སྟེ། ཕན་ཚུན་ཁྱད་པར་ཅན་རྣམས་ནི། །ཁྱད་མེད་ངོ་བོ་ཇི་
•
）
] •



ལྟར་འགྱུར། །ངོ་བོ་ཉིད་གཉིས་ཡོད་ན་ཡང་། །དེ་དངོས་གཅིག་ཏུ་ཇི་ལྟར་འགྱུར། །གལ་
ཏེ་དེ་དག་མཚུངས་པ་ཡི། །དངོས་དེ་དེ་དག་ལས་གཞན་ཉིད། །དེ་དག་གི་ཞེས་འབྲེལ་མེད་
འགྱུར། །ལྡོག་པ་ལ་ནི་སུན་དབྱུང་མེད། །ཅེས་གསུངས་པ་ཉིད་ཀྱིས་སྤྱི་གསལ་བ་རེ་རེ་བ་་
དང་རྫས་གཅིག་དང་རྫས་ཐ་དད་ཡིན་པ་ལ་གནོད་བྱེད་ཡོད་པའི་ཕྱིར། ཞེས་འགོད་པར་བྱ་
བ་ཡིན་པའི་ཕྱིར་ཏེ། ལྷར། གཞན་ཡང་གང་གི་ཕྱིར་སྤྱི་ཡིན་པ་དེ་ཉིད་ཀྱི་ཕྱིར་དེ་དངོས་པོ་
མ་ཡིན་ནོ། །ཞེས་བསྟན་པའི་ཕྱིར། ཕན་ཚུན་ཁྱད་པར་ཅན་རྣམས་དངོས། །ཞེས་བྱ་བ་ལ་
སོགས་པ་སྨོས་ཏེ། །ཞེས་གསུངས་པ་ལས་གྲུབ་པའི་ཕྱིར། གཉིས་པ་ཡོད་དེ། རིགས་་་་་
རྣམས་འབྲས་བུ་མིན་ཕྱིར་ན། །མ་འབྲེལ་བ་དང་དངོས་མེད་འགྱུར། །ཞེས་འབྱུང་བ་ལས།
སྤྱི་གསལ་བ་དང་འབྲེལ་མེད་དུ་ཐལ། དེ་དེ་དང་རྫས་གཞན་གང་ཞིག དེ་དེའི་འབྲས་བུ་་
མིན་པའི་ཕྱིར། ཞེས་པ་དང་། སྤྱི་མཚན་ཆོས་ཅན། དངོས་པོ་མ་ཡིན་ཏེ། འབྲས་བུ་མ་
ཡིན་པའི་ཕྱིར། ཞེས་འགོད་ཅིང༌། རྟགས་གྲུབ་སྟེ། དེ་འབྲས་ཞེས་ན་དུ་མ་དང་། །
འཇིག་འགྱུར་དེ་ཡང་འདོད་མ་ཡིན། །འཇིག་པ་དངོས་པོ་ཙམ་དང་ནི། །རྗེས་འབྲེལ་ཕྱིར་
ན་རྟག་ཉིད་མིན། །ཞེས་གསུངས་པ་ཉིད་ཀྱིས་དེ་ཆ་དང་བཅས་ཤིང་འཇིག་པ་མ་ཡིན་པའི་་
ཕྱིར་ཏེ། ཁྱོད་ཀྱི་དེ་ཆ་མེད་རྟག་པར་ཁས་བླངས་པའི་ཕྱིར་དང་། སྤྱིར་དངོས་པོ་ཡིན་ན་དེ་
མི་རྟག་པ་ཡང་ཡིན་དགོས་པའི་ཕྱིར། ཞེས་པར་འགྱུར་བའི་ཕྱིར། གསུམ་པ་གྲུབ་སྟེ།
དངོས་པོའི་སྟོབས་ཀྱིས་བསྐྱེད་པ་ཡི། །ཤེས་པ་གང་དེ་བརྡ་དག་ལ། །ལྟོས་པ་མ་ཡིན་སྤྱི་ཡི་ནི། །
བློ་ལ་དེ་ལྟར་སྣང་བ་མེད། །ཅེས་སོགས་འབྱུང་བ་ལས། སྤྱི་འཛིན་རྟོག་པ་ཆོས་ཅན། ཁྱོད་
ཀྱི་སྣང་ཡུལ་དངོས་པོ་མ་ཡིན་ཏེ། ཁྱོད་རང་ཡུལ་འཛིན་པ་བརྡ་ལ་ལྟོས་པའི་ཤེས་པ་ཡིན་་་་་
པའི་ཕྱིར། ཁྱབ་སྟེ། དངོས་པོ་སྣང་ཡུལ་དུ་བྱེད་པའི་ཤེས་པ་རྣམས། རང་ཡུལ་འཛིན་པ་
བརྡ་ལ་མི་ལྟོས་པའི་ཕྱིར། ཞེས་པར་འགྱུར་བའི་ཕྱིར། བཞི་པ་གྲུབ་སྟེ། རྣམ་པ་འགས་་་་
ཀྱང་རྣམ་ཤེས་ལ། །དེ་དངོས་སྣང་བ་མེད་ཕྱིར་རོ། །གཟུགས་ཅན་ཡིན་ཕྱིར་དབང་རྣམས་ལ། །
གལ་ཏེ་ལྟ་བ་པོ་ཡོད་ན། །དེ་ལུས་སྣང་འགྱུར་རིགས་རྣམས་ནི། །མ་ཡིན་ཡན་གར་མཐོང་་
མིན་ཕྱིར། །གསལ་འཛིན་ཚེ་ནའང་དེ་སྒྲ་དང༌། །ངོ་བོ་ལས་གཞན་སྣང་བ་མེད། །ཅེས་་་་་
འབྱུང་བ་ལས། སྤྱི་དངོས་པོ་བ་མེད་དེ། སྤྱི་དོན་གཞན་མེད་པའི་ཕྱིར་ཏེ། ཡོད་ན་རང་་་་
འཛིན་ཤེས་པ་ལ་ལྟོས་མེད་ཡན་གར་བར་སྣང་དགོས་པ་ལ་རྣམ་པ་འགའི་སྒོ་ནས་ཤེས་པ་ལ་དེ་
• 252 •



ལྟར་སྣང་བ་མེད་པའི་ཕྱིར་དང་། མིག་སོགས་གཟུགས་ཅན་ཡིན་པས། ཚད་མས་མ་་་་
དམིགས་པའི་སྐྱོན་སོགས་མེད། ཞེས་པར་འགྱུར་བའི་ཕྱིར། ལྔ་པ་གྲུབ་སྟེ། དེ་ཕྱིར་དེ་ནི་
ཤེས་ཙམ་གྱི། །དོན་བྱེད་པར་ཡང་མི་རུང་ངོ། །དེ་མི་རུང་ཕྱིར་རང་བཞིན་མེད། །དེ་ནི་་་
དངོས་མེད་མཚན་ཉིད་ཡིན། །ཞེས་འབྱུང་བ་ལས། སྤྱི་དོན་གཞན་མེད་པ་དེས་ན་སྤྱིས་རང་
འཛིན་གྱི་ཤེས་པ་སྐྱེད་པ་ཙམ་གྱི་དོན་བྱེད་པར་མི་རུང་བས་དོན་བྱེད་ནུས་སྟོང་དུ་འགྱུར་ལ།
དེ་ལྟར་ན་དངོས་མེད་དུ་གྲུབ་སྟེ། དོན་བྱེད་ནུས་སྟོང་དངོས་མེད་ཀྱི་མཚན་ཉིད་ཡིན་པའི་་་
ཕྱིར། ཞེས་པར་འགྱུར་བའི་ཕྱིར། དེ་ཡན་གྱི་སྤྱི་མཚན་དངོས་མེད་དུ་སྒྲུབ་པའི་རིགས་པ་་
བརྒྱུད་བསྟན་པ་ལ་སྦྱར་བ་ནི་ལྷའི་བཞེད་པ་སྟེ། རྣམ་བཤད་ལས། སྤྱི་མཚན་དངོས་མེད་དུ་
སྒྲུབ་པའི་རིགས་པ་བརྒྱུད་འདོད་པ་དག་ཀྱང་སློབ་དཔོན་ལྷ་དབང་བློའི་འགྲེལ་པ་ལ་སྦྱོར་དུ་་
རུང་ཙམ་སྣང་ངོ། །ཞེས་གསུངས་པ། ལྷའི་འགྲེལ་པ་རང་ལས་ཀྱང་གྲངས་ཚང་བར་འབྱུང་
བའི་ཕྱིར་རོ། །ཇི་སྐད་བཤད་པའི་རང་སྣང་ཡུལ་དུ་བྱེད་པའི་བློ་ལ་ཇི་ལྟར་སྣང་བ་ལྟར་རྗོད་
བྱེད་སྒྲའི་བརྗོད་བྱ་སོགས་ལས་བཟློག་པའི་དངོས་པོ་ཐམས་ཅད་རང་མཚན་ཡིན་པ་ནི། ཇི་
སྐད་བཤད་ལས་ལྡོག་གང་ཡིན། །དེ་ནི་རང་གི་མཚན་ཉིད་འདོད། །ཅེས་པས་བསྟན་ཏེ། །
ལྷར། ཇི་སྐད་བཤད་པ་ལས་བཟློག་པ་ཡང་བརྗོད་པར་བྱ་བ་མིན་པ་གང་ཡིན་པ་དེ་ཉིད་་་་
དང་། གཞན་དུ་བརྗོད་པར་བྱ་བ་མེད་པའི་དོན་སྣང་བ་ཁྱད་པར་མེད་པའི་ཤེས་པའི་ཡུལ་་
མིན་པ་མཚུངས་པ་མིན་ཞིང་། ཐུན་མོང་མིན་པ་གང་ཡིན་པ་བརྡ་དྲན་པ་ལ་ལྟོས་པ་མེད་་་
པའི་རྟོག་པ་ཅན། རང་མཚན་ཡིན་པའི་ཤེས་པ་ལས་གཞན་གྱི་དངོས་པོ་དབེན་པར་སྣང་བ་
གང་ཡིན་པ་དང༌། དོན་བྱེད་པར་ནུས་པ་གང་ཡིན་པ་དེ་ནི་རང་གི་མཚན་ཉིད་ཡིན་པར་་་་
འདོད་དོ། །ཞེས་གསུངས་པའི་ཕྱིར།།
འོ་ན། རང་མཚན་དངོས་པོ་ཡིན་པས་དབྱེ་བ་ཡོད་མོད། སྤྱི་མཚན་དངོས་པོར་མེད་
པས་དབྱེ་བ་མེད་དམ་ཞེ་ན། ཡོད་དེ། དངོས་དང་དངོས་མེད་གཉིས་ཀ་ལ། །བརྟེན་ཕྱིར་
སྤྱི་དེའང་རྣམ་པ་གསུམ། །ཞེས་འབྱུང་བ་ལས། དངོས་པོ་ལ་བརྟེན་པའི་སྤྱི་མཚན། །
དངོས་མེད་ལ་བརྟེན་པའི་སྤྱི་མཚན། དངོས་པོ་དངོས་མེད་གཉིས་ཀ་ལ་བརྟེན་པའི་སྤྱི་་་་་
མཚན་གསུམ་ཡོད་ཅིང་། མཚན་གཞི་ཡང་སྐྱེ་བ་འཛིན་པའི་རྟོག་པ་ལ་སྐྱེ་བར་སྣང་བ་དང་། །
སྐྱེ་མེད་འཛིན་པའི་རྟོག་པ་ལ་སྐྱེ་མེད་དུ་སྣང་བ་དང་། ཤེས་བྱ་འཛིན་པའི་རྟོག་པ་ལ་ཤེས་་་
• 353 •



བྱར་སྣང་བ་གསུམ་རིམ་པ་བཞིན་དུ་གཟུང་བར་བྱ་བ་ཡིན་པའི་ཕྱིར་ཏེ། ལྷར། དངོས་པོའི་
ཉེ་བར་ལེན་པ་ཅིན་དང༌། དངོས་པོ་མེད་པའི་ཉེ་བར་ལེན་པ་ཅན་དང་། གཉིས་ཀའི་ཉེ་་
བར་ལེན་པ་ཅན་ནོ། །ཞེས་དང༌། མཚན་གཞི་ཡང་སྔར་བཤད་པ་བཞིན་གསལ་བར་འབྱུང་
བའི་ཕྱིར། རྒྱུན་ལས། རྟགས་ཡང་དག་ལ་གསུམ་དུ་དབྱེ་བ་མེད་པར་ཐལ་བའི་ལན་དུ་སྦྱར་
རོ། །ཁོ་ན་རེ། མི་འཐད་དེ། གལ་ཏེག་དངོས་བརྟེན་དངོས་འབྲེལ་ཕྱིར། །དངོས་པོ་་་་
ཤེས་འགྱུར་ཞེ་ན། །ཞེས་འབྱུང་བ་ལས། བུམ་འཛིན་རྟོག་པ་བུམ་པ་ལ་བརྟེན་ཅིང་བུམ་པ་
ལ་འབྲེལ་བློ་ཡིན་པའི་རྒྱུ་མཚན་གྱིས་དེས་བུམ་པ་སྣང་ཡུལ་དུ་བྱེད། ཅེས་འདོད་པའི་ཕྱིར།
དེ་མི་འཐད་དེ། མིན། །ལན་བཏབ་ཕྱིར་དང་འདས་སོགས་ལ། །རྣམ་པ་གཞན་དུ་མཐོང་
ཕྱིར་རོ། །ཞེས་གསུངས་པ་ཉིད་ཀྱིས། དབང་སོགས་འབྲས་བཅས་ཉིད་ཕྱིར་རོ། །ཞེས་་་་་
པའི་སྐབས་སུ་ལན་བཏབ་ཟིན་པའི་ཕྱིར་དང་། བུམ་འཛིན་རྟོག་པས་བུམ་པ་འདས་མ་་་་་
འོངས་ཀྱི་ཚེ་ཡང་མཐོང་བས་དེ་བུམ་པ་དང་འབྲེལ་བ་མི་འཐད་པའི་ཕྱིར། ཡང་ཁོ་ན་རེ།
དངོས་པོ་འཛིན་པའི་རྟོག་པ་ལ་སྣང་བ་དངོས་པོ་ལ་བརྟེན་པའི་ཆོས་མ་ཡིན་པར་ཐལ། དེ་་
དངོས་པོ་མ་ཡིན་པའི་ཕྱིར། རྟགས་ཁས། ཞེས་ཏེ། གལ་ཏེ་དངོས་ཆོས་ཉིད་ཉམས་ན། །
ཞེས་སོ། །མི་འཐད་དེ། དངོས་པོར་འཛིན་པ་སྔོན་འགྲོ་ཅན། །དེ་ཤེས་ཡིན་ཕྱིར་ཉེས་འདི་
མེད། །ཞེས་གསུངས་པ་ཉིད་ཀྱིས་དངོས་པོ་འཛིན་པའི་རྟོག་པ་རང་རྒྱུ་དངོས་པོ་འཛིན་པའི་
མངོན་སུམ་ལས་བྱུང་ཞིང་། དངོས་པོ་ཤེས་པའི་རྟོག་པ་ཡིན་པའི་ཕྱིར་ན། དེའི་སྣང་ཡུལ་
དངོས་པོ་ལ་བརྟེན་པའི་ཆོས་མ་ཡིན་པའི་ཉེས་པ་མེད་ཅེས་པའི་དོན་ཡིན་པའི་ཕྱིར། ཁོ་ན་རེ།
འོ་ན། དངོས་པོ་ལ་བརྟེན་པའི་རྗེས་དཔག་གིས་སྤྱི་མཚན་ཁོ་ན་སྣང་ཡུལ་དུ་བྱེད་ན་འཇུག་་
ཡུལ་དུ་ཡང་དེ་ཁོ་ན་བྱེད་པར་འགྱུར་རོ། །ཞེ་ན། མི་འགྱུར་ཏེ། སྤྱི་མཚན་སྣང་ཡུལ་དུ་་་
བྱེད་ཀྱང་འཇུག་ཡུལ་དུ་རང་མཚན་ཁོ་ན་འགྱུར་བའི་ཕྱིར་ཏེ། རང་གི་མཚན་ཉིད་གཅིག་་་་
གཞལ་བྱ། །ཡོད་མེད་ཉིད་དུ་དཔྱོད་རྣམས་ཀྱི། །དོན་བྱེད་དེ་ལས་གྲུབ་ཕྱིར་རོ། །ཞེས་་་་
འབྱུང་ཞིང༌། དོན་ནི། དོན་དམ་པར་གྲུབ་པ་རང་མཚན་གཅིག་པུར་ངེས་ཏེ། འབྲས་བུ་
དོན་གཉེར་གྱི་སྐྱེས་བུའི་དགོས་དོན་སྒྲུབ་ནུས་ཀྱི་དོན་བྱེད་ནུས་པ་ཡིན་ན་རང་མཚན་ཡིན་་་་
དགོས་པའི་ཕྱིར། ཞེས་པ་སྟེ། ལྷར། དེ་ཉིད་ཀྱི་ཕྱིར་རང་གི་མཚན་ཉིད་གཅིག་མ་་་་་
གཏོགས་པར་གཞལ་བྱའི་ཁྱད་པར་གཞན་ཅུང་ཟད་ཀྱང་དོན་བྱེད་པར་ནུས་པ་ཡོད་པ་མིན་ཏེ།
• 25.4 •



དེ་བས་ན་རང་གི་མཚན་ཉིད་གཅིག་གཞལ་བྱ། ཞེས་དང༌། རྒྱན་ལས་ཀྱང་། རང་གི་་་་་
མཚན་ཉིད་གཅིག་གཞལ་བྱ། །སྤྱི་ཞེས་བྱ་བའི་གཞལ་བྱ་ནི་ཡོད་པ་མ་ཡིན་ཏེ། ཇི་ལྟར་་་་་
བཏགས་པ་བཞིན་དུ་མི་རུང་བའི་ཕྱིར་རོ། །དོན་དམ་པར་རང་གི་མཚན་ཉིད་ཁོ་ན་གཞལ་
བྱ་ཡིན་ཏེ། དེ་ཉིད་ཡོད་པ་དང་མེད་པ་རྟོགས་པ་དགོས་པ་དང་བཅས་པ་ཡིན་པའི་ཕྱིར་རོ། །
ཞེས་གསུངས་པའི་ཕྱིར། སྔ་མ་ཁ་ཅིག གཞུང་འདིས་གཞལ་བྱ་ལ་རང་མཚན་གྱིས་ཁྱབ་་་་
པར་བསྟན་ཞེས་ཟེར། ཁ་ཅིག ཚད་མའི་འཇུག་ཡུལ་ལ་རང་མཚན་གྱིས་ཁྱབ་པར་བསྟན།
ཞེས་ཟེར་བ་གཉིས་ཀ་མི་འཐད་དེ། བཞོ་བཀལ་ལ་སོགས་པའི་འབྲས་བུ་དོན་གཉེར་གྱི་སྐྱེས་
བུས་དེ་ཡོད་མེད་དཔྱད་པ་ན་གཞི་འགའ་ཞིག་ཏུ་དེ་མེད་པར་ངེས་པའི་ཚད་མའི་གཞལ་བྱ་་་་
རང་མཚན་མ་ཡིན་པའི་ཕྱིར་དང༌། ནམ་མཁའ་དངོས་པོར་མེད་པ་དོན་བྱེད་ནུས་སྟོང་གི་་་
རྟགས་ཀྱི་ནམ་མཁའ་དངོས་མེད་དུ་རྟོགས་པའི་རྗེས་དཔག་ཚད་མའི་འཇུག་ཡུལ་ཡིན་པའི་་་་
ཕྱིར་དང་། གཞལ་བྱ་སྒྲ་མི་རྟག་པར་སྒྲུབ་པའི་དངོས་ཀྱི་མ་ངེས་པའི་གཏན་ཚིགས་སུ་བཤད་
པ་དང་འགལ་བའི་ཕྱིར། དང་པོ་དེར་ཐལ། དེ་དངོས་པོ་མ་ཡིན་པའི་ཕྱིར་ཏེ། དེ་དངོས་
པོ་ཡིན་ན་གཞུང་རྐང་པ་གསུམ་པོ་འདི་ཉིད་ཀྱི་རྟགས་དང་དམ་བཅའ་འགལ་བར་ཐལ་བའི་་
སྐྱོན་ཡོད་པའི་ཕྱིར། གཉིས་པ་དེར་ཐལ། ཀ་མ་ལ་ཤཱི་ལས། དངོས་མེད་ལ་གོ་བྱ་གོ་བྱེད་་
མི་རུང་བར་འདོད་པ་ནི་མཚོན་བྱའི་ཐབས་བསླབ་ཉེས་པ་དང་འདྲའོ། །ཞེས་དངོས་མེད་་་
ཡིན་པའི་བསྒྲུབ་བྱ་དང་སྒྲུབ་བྱེད་ཡང་དག་བཤད་པས་དོན་བྱེད་ནུས་སྟོང་དེ་སྒྲུབ་ཀྱི་རྟགས་་
ཡང་དག་ཏུ་ཁས་བླངས་དགོས་པའི་ཕྱིར་དང་། ནམ་མཁའ་དངོས་པོར་མེད་པ་དེ་རྗེས་་་་
དཔག་དེའི་ཞེན་ཡུལ་དང་གཞལ་བྱ་ཡིན་པའི་ཕྱིར་དང༌། རང་ཉིད་རྟོག་པ་ཚད་མ་དང་རྟོག་
པ་དཔྱད་ཤེས་གང་རུང་ཡིན་ན་རང་ཉིད་ཀྱི་འཇུག་ཡུལ་ཞེན་ཡུལ་གཞལ་བྱ་གསུམ་དོན་གཅིག་
པ་་ཡིན་དགོས་པའི་ཕྱིར། རྟོག་པ་གང་ཡིན་དེར་ངེས་པ་མ་ཡིན་ཏེ། སྒྲ་རྟག་འཛིན་རྟོག་པ་
ལྟ་བུ་ལོག་ཤེས་རྣམས་ཀྱི་འཇུག་ཡུལ་སོགས་གསུམ་མེད་ཅིང་། སྒྲ་རྟག་པ་སྒྲ་རྟག་འཛིན་རྟོག་
ང་འི་འཇུག་ཡུལ་དང་ཞེན་ཡུལ་ཡིན་ཀྱང་དེའི་གཞལ་བྱ་མ་ཡིན་པའི་ཕྱིར། ཤེས་པ་མཐའ་
དག་གི་སྣང་ཡུལ་དང་གཟུང་ཡུལ་དོན་གཅིག་པ་དང༌། རྟོག་མེད་ཀྱི་ཤེས་པ་ལ་དེ་དག་དང་
དངོས་ཡུལ་དོན་གཅིག་ཀྱང་རྟོག་པ་ལ་མི་རུང་སྟེ། བུམ་པ་ལྟ་བུ་བུམ་འཛིན་རྟོག་པའི་དངོས་
ཡུལ་གང་ཞིག གཞན་གཉིས་མ་ཡིན་པའི་ཕྱིར། ཤེས་པ་ཡིན་ན་རང་གི་སྣང་ཡུལ་དང་་་་
.༡ss •



གཟུང་ཡུལ་ཡོད་པས་ཁྱབ་ཀྱང་། ཤེས་པ་དེའི་སྣང་ཡུལ་དང་གཟུང་ཡུལ་ཡིན་ན་ཡོད་མི་་་་་
དགོས་ཏེ། སྒྲ་རྟག་པ་རང་འཛིན་རྟོག་པའི་སྣང་ཡུལ་དང་། ཟླ་གཅིག་ཟླ་གཉིས་ཡིན་པ་ཟླ་
གཅིག་ཟླ་གཉིས་སུ་སྣང་བའི་དབང་ཤེས་ཀྱི་སྣང་ཡུལ་ཡིན་པའི་ཕྱིར། དེར་ཐལ། དེ་གཉིས་
དེ་དག་སོ་སོའི་སྣང་ཡུལ་གྱི་གཙོ་བོ་ཡིན་པའི་ཕྱིར་ཏེ། སྒྲ་རྟག་པའི་དོན་སྤྱི་སྒྲ་རྟག་འཛིན་་་་
རྟོག་པའི་སྣང་ཡུལ་གྱི་གཙོ་བོ་མིན། ཟླ་གཅིག་ཟླ་གཉིས་སུ་སྣང་བ་ཡང་ཕྱི་མའི་སྣང་ཡུལ་གྱི་
གཙོ་བོ་མ་ཡིན་པའི་ཕྱིར་ཏེ། དེ་གཉིས་ཀྱི་སྣང་ཡུལ་གྱི་གཙོ་བོ་མེད་པའི་ཕྱིར་ཏེ། དེ་གཉིས་
ཀྱི་ཡུལ་གྱི་གཙོ་བོ་མེད་པའི་ཕྱིར་ཏེ། དེ་དག་ལོག་ཤེས་ཡིན་པའི་ཕྱིར། རྟོག་མེད་ཀྱི་ཤེས་པ་
རྣམས་ལ་ཞེན་ཡུལ་མ་ཟད་ངེས་ཡུལ་ཡང་ཁས་མི་བླང་སྟེ། འོག་ཏུ་འཆད་དོ། །ཁོ་ན་རེ།
གཞལ་བྱ་ལ་རང་མཚན་གཅིག་པུར་ངེས་པ་དེ་ཁོ་ན་ལེགས་ཏེ། སློབ་དཔོན་ལྷ་དབང་བློས།
སྤྱི་ལ་ཡང་དཔྱོད་པ་འཇུག་པ་ཉིད་མིན་ནམ། དེ་ཇི་ལྟར་གཅིག་པུ་ཁོ་ན་གཞལ་བྱ་ཡིན་ཞེས་
བརྗོད་ཅེ་ན། བདེན་ཏེ། འོན་ཀྱང་སྤྱི་ལ་དཔྱོད་པ་ཡང་རང་གི་མཚན་ཉིད་ཀྱི་རྟེན་ཅན་་་་
ཡིན་ནོ། །དེ་ལྟར་ན་འགའ་ཞིག་དེ་དངོས་པོ་ཉིད་ཡིན་ནོ་ཞེས་སྟོན་པར་བྱེད་དོ། །དེས་ན་
སྤྱི་དེ་འགའ་ཞིག་ལ་རུང་བའམ་མ་ཡིན་ཞེས་དངོས་པོའི་རྗེས་སུ་འབྲངས་ནས་དཔྱད་པ་ཡིན་ནོ།།
དེ་ལྟ་མ་ཡིན་ན་མེད་པ་ཉིད་དུ་ངེས་པ་ལ་དཔྱད་པ་ཅུང་ཟད་ཀྱང་མི་རུང་ངོ་། །མེད་པའི་་་་
ཡུལ་ཅན་གྱི་དཔྱོད་པ་ཡང་དངོས་པོའི་རྟེན་ཅན་ཉིད་ཡིན་ཏེ། དངོས་པོ་ཉིད་ལ་ཡོད་པ་དང་
མེད་པ་ཉིད་དུ་དཔྱོད་པའི་ཕྱིར་རོ། །ཞེས་གསུངས་པས་སོ། །ཞེ་ན་སྐྱོན་མེད་དེ། རྟོག་་་་
ལྡན་གྱིས་ཐོག་མར་དཔྱོད་པའི་གཞིའི་རྟེན་དུ་རང་མཚན་ཉིད་ཡོད་དགོས་པ་ལ་དགོངས་པའི་
ཕྱིར། དེ་ཡོད་དགོས་པའང་ཡིན་ཏེ། གཞན་སྡེས་བཏགས་པའི་སྤྱི་ཡོད་མེད་དཔྱོད་པའི་་་་
གཞི་གཞན་དག་རང་མཚན་དུ་འདོད་པ་ལ་བསམ་ནས་དཔྱོད་པ་བྱེད་ལ། དེ་མེད་པར་ངེས་
ན་དཔྱད་པ་རྫོགས་ནས་དཔྱོད་པའི་རྟེན་དུ་རང་མཚན་ཡོད་དགོས་པའི་ཕྱིར་དང་། ནམ་་་
མཁའི་ཤེས་བྱ་ཡིན་མིན་དཔྱོད་པའི་རྟེན་དུའང་རང་མཚན་ངེས་པར་དགོས་པའི་ཕྱིར། ཕྱི་་
མ་གྲུབ་སྟེ། དེ་དཔྱད་པ་ཡང་མངོན་པར་སྐབས་ཡོད་ཀྱི་གཟུགས་འདི་མངོན་སུམ་ཚད་མས་
གྲུབ་པ་གཞིར་གཟུང་ནས། དེར་ཐོགས་པའི་རེག་བྱ་ཡོད་མེད་དཔྱད་པའི་ཚེ་རེག་བྱ་སྟོང་་་་
པར་ངེས་པ་ན་འདུས་མ་བྱས་ཀྱི་ནམ་མཁའི་མཚན་གཞི་ལེགས་པར་གྲུབ་པའི་ཕྱིར། །དེ་ལ་
ཁོ་ན་རེ། དོན་བྱེད་ནུས་པའི་གཞལ་བྱ་རང་མཚན་གཅིག་པུར་ངེས་པ་མི་འཐད་དེ། གཞལ་
• 256 •



བྱ་ལ་རང་སྤྱི་གཉིས་སུ་སློབ་དཔོན་ཕྱོགས་གླང་གིས་བཤད་པའི་ལུང་དང་འགལ་ཞིང་།
རིགས་པ་དང་ཡང་འགལ་བའི་ཕྱིར་ཞེ་ན། འདིའི་ལན་ལ་གཉིས་ཏེ།
ལུང་འགལ་སྤོང་བ་དང་། རིགས་པ་དང་འགལ་བ་སྤོང་བ་གཉིས་སུ་ཡོད་པའི་ཕྱིར། །
དང་པོ་ཡོད་དེ། དེ་ནི་རང་གཞན་ངོ་བོ་ཡིས། །རྟོགས་ཕྱིར་གཞལ་བྱ་གཉིས་སུ་བཞེད། །
ཞེས་འབྱུང་བ་ལས། རང་མཚན་རྟོགས་ཚུལ་གྱི་སྒོ་ནས་གཞལ་བྱ་ལ་རང་སྤྱི་གཉིས་སུ་ངེས་་་
པར་བཞེད་པའི་ཕྱིར། རང་མཚན་རྟོགས་ཚུལ་གཉིས་ཡོད་དེ། རང་མཚན་སྣང་ཡུལ་དུ་་་་
བྱེད་པའི་སྒོ་ནས་རང་མཚན་རྟོགས་པ་དང་། སྤྱི་མཚན་སྣང་ཡུལ་དུ་བྱེད་པའི་སྒོ་ནས་རང་་
མཚན་རྟོགས་པ་གཉིས་ཡོད་པའི་ཕྱིར་ཏེ། མངོན་སུམ་གྱིས་སྔ་མ་བཞིན་དང་། རྗེས་དཔག་
གིས་ཕྱི་མ་ལྟར་རྟོགས་པའི་ཕྱིར། ཁོ་ན་རེ། སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན། མ་
འཁྲུལ་པ་ཐལ། སྒྲ་མི་རྟག་པ་དངོས་སུ་རྟོགས་པའི་ཕྱིར། རྟགས་ཁས་ཞེ་ན། མ་ཁྱབ་སྟེ།
ཇི་བཞིན་མངོན་ཞེན་མིན་པའི་ཕྱིར། །གཉིས་པ་འཁྲུལ་པ་ཡིན་པར་བཞེད། ཅེས་འབྱུང་བ་
ལས། རྗེས་དཔག་དེ་སྒྲ་མི་རྟག་པའི་དོན་སྤྱི་སྒྲ་མི་རྟག་པར་སྣང་བའི་ཞེན་བློ་ཡིན་པའི་ཕྱིར། །
ཁ་ཅིག འདིའི་རྟགས་ལ་སྒྲ་མི་རྟག་པའི་དོན་སྤྱི་སྒྲ་མི་རྟག་པར་འཛིན་པའི་ཤེས་པ་ཡིན་པའི་
ཕྱིར། ཞེས་པ་དང་། ཡང་ཁ་ཅིག སྒྲ་མི་རྟོག་པའི་དོན་སྤྱི་སྒྲ་མི་རྟག་པར་ཞེན་པའི་ཤེས་
པ་ཡིན་པའི་ཕྱིར། ཟེར་བ་གཉིས་ཀ་མི་ལེགས་ཏེ། རྗེས་དཔག་དེ་རང་གི་འཛིན་སྟངས་ཀྱི་
ཡུལ་དང་རང་གི་ཞེན་ཡུལ་ལ་འཁྲུལ་ཤེས་མ་ཡིན་པའི་ཕྱིར་ཏེ། ཚད་མ་ཡིན་པའི་ཕྱིར། ཁོ་
ན་རེ། འོ་ན། དེ་རང་གི་སྣང་ཡུལ་ལ་འཁྲུལ་ཤེས་སུ་ཐལ། ཁྱོད་ཀྱིས་སྔར་བཀོད་པ་འཐད་
པའི་ཕྱིར་ཞེ་ན། འདོད་དེ། དེ་སྒྲ་མི་རྟག་པའི་དོན་སྤྱི་ལ་འཁྲུལ་ཤེས་ཡིན་པའི་ཕྱིར་ཏེ།
དེ་སྒྲ་མི་རྟག་པའི་དོན་སྤྱི་སྒྲ་མི་རྟག་པར་སྣང་བའི་ཤེས་པ་ཡིན་པའི་ཕྱིར། ཁོ་ན་རེ། འོ་ན།
དེ་སྒྲ་མི་རྟག་པ་ལའང་འཁྲུལ་ཤེས་སུ་ཐལ། དེ་སྒྲ་མི་རྟག་པ་སྒྲ་མི་རྟག་པའི་དོན་སྤྱིར་སྣང་་་
བའི་ཤེས་པ་ཡིན་པའི་ཕྱིར། ཁྱབ་པ་ཁས། ཞེ་ན་མི་མཚུངས་ཏེ། དེ་རང་གི་ཞེན་ཡུལ་ལ་་
མ་འཁྲུལ་བའི་ཤེས་པ་ཡིན་ཞིང་། རང་གི་སྣང་ཡུལ་ལ་འཁྲུལ་ཤེས་ཡིན་པའི་ཁྱད་པར་ལས་་
གྲུབ་པའི་ཕྱིར། ཁ་ཅིག རྗེས་དཔག་དེ་ལ་སྒྲ་མི་རྟག་པ་སྒྲ་མི་རྟག་པའི་དོན་སྤྱིར་མི་སྣང་ངོ༌། །
ཞེ་ན། མི་འཐད་དེ། དེ་ལ་སྒྲ་མི་རྟག་པ་དང་དེའི་དོན་སྤྱི་གཅིག་ཏུ་སྣང་བའི་ཕྱིར་ཏེ།
བུམ་འཛིན་རྟོག་པ་ལ་དེ་ལྟར་སྣང་བར། དེ་ལ་ངོ་བོ་ཕྱི་རོལ་དང་། །ཞེས་སོགས་ཀྱིས་བསྟན་
• 257 •



པར་བཤད་ཟིན་པའི་ཕྱིར།།
གཉིས་པ་རིགས་པ་དང་འགལ་བ་སྤོང་བ་ཡོད་དེ། འདོད་པ་བརྗོད་པ་དང༌། དེའི་
ལན་གཉིས་སུ་ཡོད་པའི་ཕྱིར། དང་པོ་ཡོད་དེ། གལ་ཏེ་གཞན་གྱི་ངོ་བོས་ནི། །རྟོགས་ན་་
འཁྲུལ་པ་ཚད་མ་མིན། །ཞེས་འབྱུང་ཞིང་། དོན་ནི། ཕ་རོལ་པོས་སྒྲ་མི་རྟག་རྟོགས་ཀྱི་་་་
རྗེས་དཔག་ཆོས་ཅན། སྒྲ་མི་རྟག་པ་མ་རྟོགས་པར་ཐལ། སྒྲ་མི་རྟག་པ་སྣང་ཡུལ་དུ་མི་བྱེད་
པའི་ཕྱིར། དཔེར་ན་ཉན་ཤེས་ཀྱིས་གཟུགས་ཀྱི་སྐྱེ་མཆེད་མ་རྟོགས་པ་བཞིན། ཞེས་པ་དང་།
ཡང་དེ་ཆོས་ཅན། ཚད་མ་མིན་པར་ཐལ། འཁྲུལ་ཤེས་ཡིན་པའི་ཕྱིར། དཔེར་ན་དུང་་་་་
དཀར་སེར་འཛིན་གྱི་མིག་ཤེས་བཞིན་ཞེས་པའི་ཐལ་བ་གཉིས་དང་། གང་ཚད་མ་ཡིན་ན་མ་
འཁྲུལ་པའི་ཤེས་པ་ཡིན་པས་ཁྱབ། དཔེར་ན་མངོན་སུམ་བཞིན། རྗེས་སུ་དཔག་པ་ཡང་་་
ཚད་མ་ཡིན་ནོ། །ཞེས་པ་དང༌། གང་རང་མཚན་སྣང་ཡུལ་དུ་བྱེད་པའི་སྒོ་ནས་རྟོགས་ན་་
རང་མཚན་རང་གི་ངོ་བོའི་སྒོ་ནས་རྟོགས་པས་ཁྱབ། དཔེར་ན་མིག་ཤེས་ཀྱིས་གཟུགས་ཀྱི་སྐྱེ་
མཆེད་རྟོགས་པ་བཞིན། རྗེས་དཔག་གིས་ཀྱང་རང་མཚན་སྣང་ཡུལ་དུ་བྱེད་པའི་སྒོ་ནས་་་་
རྟོགས་པ་ཡིན་ནོ་ཞེས་པའི་བཟློག་སྦྱོར་གཉིས་འགོག་པའི་ཕྱིར་ཏེ། ལྷར། གང་ཞིག་གང་་་
ལས་གཞན་གྱི་ངོ་བོ་ཡིན་པ་དེ་ནི་རྟོགས་པར་མི་འགྱུར་ཏེ། དཔེར་ན་སྒྲ་རྟོགས་པས་གཟུགས་
མིན་པ་ལྟ་བུའོ། །གང་འཁྲུལ་པ་ཡིན་པ་དེ་ནི་ཚད་མ་མ་ཡིན་ཏེ། དཔེར་ན་མིག་སེར་གྱི་་་་
ནད་ཀྱིས་སེར་པོར་མཐོང་བ་ལྟ་བུའོ། །ལྡོག་པའི་སྦྱོར་བ་དག་ནི། གང་ཚད་མ་ཡིན་པ་དེ་ནི་
འཁྲུལ་པར་མི་འགྱུར་ཏེ། དཔེར་ན་མངོན་སུམ་ལྟ་བུའོ། །རྗེས་སུ་དཔག་པ་ཡང་ཚད་མ་་་
ཡིན་ནོ། །ཞེས་བྱ་བ་ནི་ཁྱབ་པར་བྱེད་པ་འགལ་བ་དམིགས་པ་ཡིན་ནོ། །སྙམ་དུ་སེམས་སོ། །
གང་ཞིག་གང་གིས་རྟོགས་པ་ཡིན་པ་དེ་ནི་དེའི་ངོ་བོ་ཉིད་དུ་འགྱུར་ཏེ། དཔེར་ན་མིག་གིས་
གཟུགས་རྟོགས་པ་ལྟ་བུའོ། །རྗེས་སུ་དཔག་པ་ཡང་རང་གི་མཚན་ཉིད་རྟོགས་པ་ཡིན་ནོ། །
ཞེས་བྱ་བ་ནི་རང་བཞིན་གྱི་རྟགས་ཀྱི་ཡིན་པར་སེམས་སོ། །ཞེས་འདོད་པ་བརྗོད་པ་ལྟར་རོ།།
གཉིས་པ་ལན་ཡོད་དེ། ཐལ་བ་གཉིས་པ་དང་ལྡོག་སྦྱོར་དང་པོ་ལ་ཁྱབ་མེད་ཀྱི་ལན་་
དང་། ཐལ་བ་དང་པོ་ལ་ཁྱབ་མེད། ལྡོག་སྦྱོར་གཉིས་པ་ལ་རྟགས་མ་གྲུབ་ཀྱི་ལན་འདེབས་
པའི་ཕྱིར། དང་པོ་གྲུབ་སྟེ། བསམ་པ་ལ་ནི་བསླུ་མེད་ཕྱིར། །འཁྲུལ་པ་ཡིན་ཡང་ཚད་མ་
ཉིད། །ཞེས་འབྱུང་བ་ལས། སྒྲ་མི་རྟག་རྟོགས་ཀྱི་རྗེས་དཔག་ལྟ་བུ་འཁྲུལ་ཤེས་ཡིན་ཀྱང་་་
• 258 •



རང་གི་འཇུག་ཡུལ་ལ་གསར་དུ་མི་བསླུ་བའི་ཤེས་པ་ཡིན་པའི་ཕྱིར་ཏེ། ལྷར། བསམ་པ་ལ་
ནི་བསླུ་མེད་ཕྱིར། །ཞེས་བྱ་བ་ལ་སོགས་པས་ལན་འདེབས་པར་བྱེད་དོ། །ཞེས་གསུངས་་་་
པའི་ཕྱིར། གཉིས་པ་གྲུབ་སྟེ། རྣམ་གཞན་གྱིས་ཀྱང་རྟོགས་པ་མཐོང་། །ཕྱོགས་འདི་ལ་ནི་
ལན་བཏབ་ཟིན། །ཞེས་འབྱུང་བ་ལས། སྒྲ་མི་རྟག་རྟོགས་ཀྱི་རྗེས་དཔག་དེས་སྒྲ་མི་རྟག་་་་
པའི་དོན་སྤྱི་སྣང་ཡུལ་དུ་བྱས་པའི་སྒོ་ནས་སྒྲ་མི་རྟག་པ་རྟོགས་པའི་ཕྱིར་དང་། རྗེས་དཔག་
དེས་སྒྲ་མི་རྟག་པ་སྣང་ཡུལ་དུ་མི་བྱེད་པར་བསྟན་ཟིན་པའི་ཕྱིར་ཏེ། ལྷར། ཐལ་བ་དང་པོ་
ཉིད་ལ་ནི་མ་ངེས་པ་ཉིད་ཡིན་ཏེ། འདི་ལྟར་དེ་ནི་རྟོག་པ་རྣམ་པ་གཞན་དུ་མཐོང་སྟེ། ཞེས་
དང་། གཉིས་པ་ཡང་མ་གྲུབ་པ་ཉིད་ཡིན་ཏེ། འདི་ལྟར་ཕྱོགས་འདིའི་ཡང་ལན་བཏབ་ཟིན།
ཞེས་གསུངས་པའི་ཕྱིར། ཁ་ཅིག་གཞུང་རྐང་པ་དང་པོ་གཉིས་ཀྱི་དོན་ལ། སྒྲ་མི་རྟག་རྟོགས་
ཀྱི་རྗེས་དཔག་ཆོས་ཅན། རང་གི་སྣང་ཡུལ་ལ་འཁྲུལ་བའི་ཤེས་པ་ཡིན་ཡང་ཚད་མ་ཡིན་ཏེ།
དེ་ཡིན་ཡང་རང་གི་འཇུག་ཡུལ་ལ་གསར་དུ་མི་བསླུ་བའི་ཤེས་པ་ཡིན་པའི་ཕྱིར། ཞེས་འགོད་
པ་མི་འཐད་དེ། རྗེས་དཔག་དེ་རང་གི་སྣང་ཡུལ་ལ་འཁྲུལ་པ་ཚད་མ་མིན་པའི་ཕྱིར་ཏེ། དེ་
ལ་འཁྲུལ་པ་གང་ཞིག ཚད་མ་ཡིན་ན་དེ་ལ་འཁྲུལ་པ་ཚད་མ་ཡིན་མི་དགོས་པའི་ཕྱིར་ཏེ། །
དེ་དེ་ལ་རྟོག་པ་ཚད་མ་མིན་པའི་ཕྱིར། དང་པོ་དེར་ཐལ། དེ་ལྟ་ན། གྲངས་ཅན་གྱི་རྒྱུད་
ཀྱི་སྒྲ་འཛིན་མངོན་སུམ་སྒྲ་མི་རྟག་པ་ལ་སྣང་ལ་མ་ངེས་ཀྱི་ཚད་མར་ཐལ་བའི་སྐྱོན་ཡོད་པའི་་
ཕྱིར། གཉིས་པ་དེར་ཐལ། དེ་དེ་ལ་ཚད་མ་མིན་པའི་ཕྱིར་ཏེ། ཡང་ཁ་ཅིག རྗེས་དཔག་ ་
དེ་རང་གི་སྣང་ཡུལ་ལ་ལོག་ཤེས་ཡིན་ཟེར་བ། མི་འཐད་དེ། དེ་སྒྲ་མི་རྟག་པའི་དོན་སྤྱི་སྒྲ་
མི་རྟག་པར་ཞེན་པའི་བློ་མིན་པའི་ཕྱིར། ཐལ་བ་གཉིས་པ་དང་། ལྡོག་སྦྱོར་དང་པོ་ལ་མ་་
ཁྱབ་པའི་དཔེ་ཡོད་དེ། ནོར་བུ་སྒྲོན་མེའི་འོད་དག་ལ། །ནོར་བུའི་བློ་ཡིས་མངོན་རྒྱུག་པ། །
ལོག་པའི་ཤེས་པར་ཁྱད་མེད་ཀྱང༌། །ཇི་ལྟར་དོན་བྱེད་ལ་ཁྱད་ཡོད། །ཅེས་གསུངས་ཤིང་།
དོན་ནི། ལྷ་ཤཱཀ་ལྟར་ན། འཁྲུལ་ཤེས་ཡིན་ན་ཚད་མ་མ་ཡིན་པས་མ་ཁྱབ་སྟེ། འདིར་་་་་
བསྟན་ནོར་བུའི་འོད་ལས་ནོར་བུར་འཛིན་པའི་བློ་དང་། སྒྲོན་མེའི་འོད་ལས་ནོར་བུར་་་་
འཛིན་པའི་བློ་གཉིས་འཁྲུལ་ཤེས་སུ་མཚུངས་ཀྱང་ཚད་མ་ཡིན་མིན་གྱི་ཁྱད་པར་ཡོད་པའི་ཕྱིར་
ཏེ། དེ་མཚུངས་ཀྱང་འདིར་བསྟན་ནོར་བུའི་འོད་ལས་ནོར་བུར་འཛིན་པའི་བློ་དེ་ཚད་མ་ཡིན།
བློ་ཕྱི་མ་ཚད་མ་མ་ཡིན་པའི་ཕྱིར། དང་པོ་གྲུབ་སྟེ། དེ་ནོར་འོད་ཀྱི་རྟགས་ཀྱིས་ནོར་བུ་འོད་
• 259 •



དང་ལྡན་པའི་གཞིར་ནོར་བུ་ཡོད་པར་སྒྲུབ་པའི་འབྲས་རྟགས་ལ་བརྟེན་ནས་སྐྱེས་པའི་རྗེས་་་
དཔག་ཡིན་པའི་ཕྱིར་ཏེ། ལྷར། ནོར་བུ་སྒྲོན་མེའི་འོད་དག་ལ། །ཞེས་བྱ་བ་ལ་སོགས་པས་
ཐལ་བ་དང་པོ་ལྡོག་པ་དག་ལ་དེ་ཉིད་མ་ངེས་པ་ཉིད་དུ་སྟོན་པར་བྱེད་དོ། །ཞེས་དང་།
ཤཱར། ཚད་མ་གཞན་དུ་ཐལ་བ་མ་ཡིན་ཏེ། རྗེས་སུ་དཔག་པ་ཉིད་ཀྱི་ནང་དུ་འདུ་བའི་ཕྱིར།
ཞེས་དང་། དེ་བས་ན་འབྲས་བུའི་རྟགས་ལས་སྐྱེས་པའི་རྗེས་སུ་དཔག་པ་ཉིད་ཡིན་ནོ། །
ཞེས་གསུངས་པས་སོ། །རྒྱུན་ལྟར་ན། འཁྲུལ་ཤེས་ཡིན་ན་ཚད་མ་མ་ཡིན་པས་མ་ཁྱབ་སྟེ། །
འདིར་བསྟན་ནོར་འོད་ལ་ནོར་བུར་འཛིན་པའི་བློ་དང་། སྒྲོན་འོད་ལ་ནོར་བུ་འཛིན་པའི་བློ་
གཉིས་འཁྲུལ་ཤེས་སུ་མཚུངས་ཀྱང་ཚད་མ་ཡིན་མིན་གྱི་ཁྱད་པར་ཡོད་པའི་ཕྱིར་ཏེ། དེ་་་་་
མཚུངས་ཀྱང་བློ་སྔ་མ་མངོན་སུམ་ཡིན། ཕྱི་མ་མ་ཡིན་པའི་ཕྱིར། དང་པོ་གྲུབ་སྟེ། རྒྱུན་
ལས། དེ་ ཕྱིར་ནོར་བུའི་འོད་ལ་ནི། །ནོར་བུ་ཤེས་པའི་ཤེས་པ་དེ། །དེ་ཉིད་དུ་ན་མངོན་
སུམ་མམ། །ཡང་ན་རྗེས་དཔག་ཉིད་དུ་ངེས། །ཞེས་དང་། རྒྱལ་བ་ཅན་གྱིས། དེ་ཉིད་དུ་
ན་མངོན་སུམ་མམ་ཞེས་བྱ་བ་ནི་རང་གི་ལུགས་སོ། །ཡང་ན་རྗེས་དཔག་ཉིད། ཅེས་བྱ་བ་ནི་
ཤཱཀྱ་བློའི་འོ་ཞེས་གསུངས་པའི་ཕྱིར། ཆོས་མཆོག་ལྟར་ན་འཁྲུལ་ཤེས་ཡིན་ན་རང་མཚན་་་་
ཐོབ་པའི་རྟེན་དུ་མི་རུང་བས་མ་ཁྱབ་སྟེ། ནོར་བུའི་འོད་འཛིན་པའི་མངོན་སུམ་གྱི་རྗེས་སུ་་
སྐྱེས་པའི་ནོར་འོད་ནོར་བུ་འཛིན་པའི་བློ་དང༌། སྒྲོན་འོད་འཛིན་པའི་མངོན་སུམ་གྱི་རྗེས་སུ་
སྐྱེས་པའི་སྒྲོན་འོད་ནོར་བུར་འཛིན་པའི་བློ་གཉིས་འཁྲུལ་ཤེས་སུ་མཚུངས་ཀྱང་། དེ་གཉིས་
ལ་བརྟེན་ནས་ནོར་བུ་ཐོབ་པ་སྲིད་མི་སྲིད་ཀྱི་ཁྱད་པར་ཡོད་པའི་ཕྱིར་ཏེ། དེ་མཚུངས་ཀྱང་།
སྔ་མ་ནོར་བུ་དང་བརྒྱུད་ནས་འབྲེལ། གཅིག་ཤོས་མ་འབྲེལ་བའི་ཕྱིར་ཏེ། འཐད་ལྡན་ལས།
ཇི་ལྟར་སྒྲོན་མེའི་འོད་ལ་ནོར་བུར་ཤེས་པ་དོན་བྱེད་ནུས་པ་ཐོབ་པའི་རྒྱུ་མཚན་ཉིད་གཏན་མ་
ཡིན་པ་བཞིན་དུ་ནོར་བུའི་འོད་ལ་ནོར་བུར་འཛིན་པ་ནི་མ་ཡིན་ནོ། །ཞེས་གསུངས་པ་ལས་
ཤེས་པའི་ཕྱིར། ཆོས་མཆོག་ནོར་འོད་ནོར་བུར་འཛིན་པའི་བློ་ལོག་ཤེས་སུ་བཞེད་པའང་་་་་
ཡིན་ཏེ། འཐད་ལྡན་ལས། གཞན་དག་ནོར་བུའི་འོད་ལ་ནོར་བུར་ཤེས་པ་ནི་རྗེས་སུ་དཔག་
པར་དགོངས་ནས་སློབ་དཔོན་གྱིས་ཉེ་བར་བཀོད་པ་ཡིན་ནོ། །ཞེས་ཟེར་བ་དེ་ནི་མི་རིགས་ཏེ།
ཞེས་རྗེས་དཔག་ཡིན་པ་ལ་དགག་པ་མཛད་པ་དང༌། འདི་ནི་ཚད་མ་གཞན་མ་ཡིན་ཏེ།
ཞེས་མངོན་སུམ་ཡིན་པ་ལ་ཡང་དགག་པ་མཛད་པའི་ཤུགས་ལས་གྲུབ་པའི་ཕྱིར། རང་་་་
• 260 •



ལུགས་གང་གི་རྗེས་སུ་འབྲང་བ་ནི། རྣམ་བཤད་ལས། དེ་ལྟར་འགྲེལ་བཤད་བྱེད་པའི་་་་་
བཤད་པ་དུ་མ་སྣང་ཡང་སློབ་དཔོན་ཆོས་མཆོག་གི་བཞེད་པ་ཉིད་འགྲིག་པ་ལྟར་སྣང་ངོ༌། །
ཞེས་གསུངས་པ་ལྟར་ཁས་བླངས་སོ། །དེ་ཡིན་པ་ལས་ནི་ནོར་འོད་ནོར་བུར་འཛིན་པའི་བློ་་
དེ་ཐ་སྙད་དོན་མཐུན་དུ་མི་འཐད་ལ། ནོར་བུ་ལ་བརྒྱུད་ནས་འབྲེལ་བར་ཡང་མི་རུང་སྟེ། །
ནོར་བུ་ཁེགས་ན་དེ་ཁེགས་མི་དགོས་པས། དགག་གཞི་མས་གནོད་པ་འཇུག་པའི་ཕྱིར། ཁ་
ཅིག་ནོར་འོད་འཛིན་པའི་མངོན་སུམ་གྱི་རྗེས་སུ་སྐྱེས་པའི་ནོར་འོད་ནོར་བུར་འཛིན་པའི་བློ་
ཡང་ནོར་བུ་ལ་མ་འབྲེལ་བར་འདོད་པ་མི་འཐད་དེ། དེ་ནོར་བུའི་འབྲས་བུ་ཡིན་པའི་ཕྱིར་ཏེ།
དེ་ནོར་འོད་ཀྱི་འབྲས་བུ་ཡིན་པའི་ཕྱིར་ཏེ། དེ་ནོར་འོད་འཛིན་པའི་མངོན་སུམ་གྱི་འབྲས་བུ་
ཡིན་པའི་ཕྱིར་ཏེ། དེ་དེའི་རྗེས་སུ་སྐྱེས་པའི་ཕྱིར། ཁོ་ན་རེ། ནོར་བུ་ཁེགས་ན་དེ་ཁེགས་་
དགོས་པར་ཐལ་ལོ། །འདོད་ན། ནོར་བུ་ཚད་མས་མ་དམིགས་པའི་ས་ཕྱོགས་ཀྱིས་མ་ངེས་
སོ་ཞེ་ན། ཤིན་ཏུ་འདོད་པ་ཡིན་ནོ། །སྔར་བཤད་པའི་དཔེ་དོན་ལ་སྦྱར་ནས་བཤད་དུ་ཡོད་
དེ། དེ་ལྟར་ཇི་བཞིན་དོན་མེད་ནའང་། རྗེས་དཔག་དང་ནི་དེར་སྣང་དག །དོན་བྱེད་པ་
དང་རྗེས་འབྲེལ་བས། །ཚད་མ་ཉིད་དུ་རྣམ་པར་བཞག །ཅེས་གསུངས་ཤིང༌། དོན་ནི། །
སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན། ཁྱོད་དང་སྒྲ་རྟག་འཛིན་རྟོག་པ་གཉིས་འཁྲུལ་་་
ཤེས་སུ་མཚུངས་ཀྱང་ཚད་མ་ཡིན་མིན་གྱི་ཁྱད་པར་ཡོད་དེ། དེ་མཚུངས་ཀྱང་ཁྱོད་སྒྲ་མི་རྟག་
པ་ལ་བརྒྱུད་ནས་འབྲེལ་བའི་སྒོ་ནས་དེ་ལ་གསར་དུ་མི་སླུ་བ་ཡིན། སྒྲ་རྟག་འཛིན་རྟོག་པ་སྒྲ་
མི་རྟག་པ་ལ་དེ་ལྟར་མ་ཡིན་པའི་ཕྱིར།།
༢
དེའི་དབང་གིས་ཚད་མ་གཉིས་སུ་ངེས་པར་སྒྲུབ་པ།
༡.
མངོན་རྗེས་ཀྱི་གཞལ་བྱ་རྟོགས་ཚུལ་བཤད་པ།
དེ་ལྟར་ན། དོན་བྱེད་ནུས་དང་མི་ནུས་ཕྱིར། །ཞེས་པ་ནས་འདི་ཡན་གྱིས། གཞལ་
བྱ་གཉིས་ཕྱིར་ཚད་མ་གཉིས། །ཞེས་པའི་ཕྱོགས་ཆོས་བསྒྲུབས་ནས། གང་ལ་དོན་གྱི་ནུས་པ་
ཞེས་སོགས་ཀྱིས་ཁྱབ་སྒྲུབ་འཆད་པ་ཡིན་པ་ནི། ལྷར། གཞལ་བྱ་གཉིས་ཉིད་དུ་རྣམ་པར་་
• 261 •



གཞག་ནས། ད་ནི་ཇི་ལྟར་གཞལ་བྱ་གཉིས་ཉིད་ཡིན་པའི་ཕྱིར། ཚད་མ་གཉིས་ཁོ་ནར་་་་་
བསྟན་པར་བཞེད་ནས། གང་ལ་དོན་གྱི་ནུས་པ་བཞེད་བྱ་བ་ལ་སོགས་པ་སྨོས་སོ། །ཞེས་་་
གསུངས་པས་གྲུབ་ལ། བསྟན་ཚུལ་ཡོད་དེ། མངོན་རྗེས་ཀྱི་གཞལ་བྱ་རྟོགས་ཚུལ་དང༌། །
དེ་ལ་བརྟེན་ནས་ཁྱབ་པ་སྒྲུབ་ཚུལ་གཉིས་ཡོད་ཅིང་། དང་པོ་ལའང་མངོན་སུམ་གྱི་རྟོགས་་་
ཚུལ་དང་རྗེས་དཔག་གི་རྟོགས་ཚུལ་གཉིས་ཡོད་པའི་ཕྱིར། དང་པོ་ཡོད་དེ། གང་ལ་དོན་གྱི་
ནུས་པ་ལས། །རྗེས་འགྲོ་ལྡོག་པ་ཅན་གྱི་བློ། །དེ་ལ་འཛིན་པ་རང་དབང་ཅན། །ཞེས་་་་་
འབྱུང་བ་ལས། སྔོ་འཛིན་མངོན་སུམ་གྱིས་རྟགས་ལ་མི་ལྟོས་པར་སྔོན་པོ་གཟུང་དོན་དུ་བྱེད་
པའི་རྒྱུ་མཚན་གྱིས་དེ་སྔོན་པོ་ལ་འཛིན་པ་རང་དབང་ཅན་དུ་སོང་བའི་ཕྱིར།།
གཉིས་པ་ཡོད་དེ། ལྐོག་ཏུ་གྱུར་པའི་སྒོ་ནས་རྟོགས་པར་བསྟན་པ་དང་། ལྐོག་གྱུར་
རྟོགས་པ་རྗེས་དཔག་ཏུ་བསྟན་པ་གཉིས་སུ་ཡོད་པའི་ཕྱིར། དང་པོ་ཡོད་དེ། དེ་ལས་གཞན་
དངོས་དབང་པོ་འདས། །མ་མཐོང་བདག་ཉིད་ངོ་བོ་དེ། །རྟོག་པའི་རྟེན་ནི་དོན་གཞན་ཡིན། །
གལ་ཏེ་དེ་རྟེན་དང་འབྲེལ་ཅན། །ཡིན་ན་དེ་ཚེ་གོ་བྱ་ཉིད། །དེ་ཚེ་གོ་བྱེད་རྗེས་འགྲོ་བ། །
སྤྱི་ཡི་ངོ་བོ་ཉིད་དུ་རྟོགས། །དེས་ན་ལྐོག་གྱུར་དོན་ཐམས་ཅད། ཁྱད་པར་དུ་ནི་རྟོགས་མི་་
འགྱུར། །ཞེས་དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་རྟོགས་པའི་རྗེས་དཔག་དེས་དེའི་
རྟགས་ཀྱི་དེ་སྒྲུབ་ཀྱི་གོ་བྱེད་ཀྱི་རྟགས་ཡང་དག་ལ་བརྟེན་ནས་རང་གིས་གཞལ་བྱ་རྟོགས་ཀྱི།
ཁྱད་པར་དུ་བའི་རྟགས་ཀྱི་དུ་ལྡན་ལ་ལ་རྩ་མེ་གོ་བྱེད་ཀྱི་རྟགས་ཡང་དག་མེད། ཅེས་པར་་་་་
འགྱུར་བའི་ཕྱིར།།
གཉིས་པ་ལྐོག་གྱུར་རྟོགས་པའི་རྗེས་དཔག་ཏུ་བསྟན་པ་ཡོད་དེ། འབྲེལ་པ་ཅན་གྱི་་་་
ཆོས་ལས་ནི། །ཆོས་ཅན་ལ་རྟོགས་སྐྱེ་བ་གང་། །དེས་ན་རྗེས་དཔག་ལྐོག་གྱུར་གྱི། །སྒྲུབ་་་
བྱེད་གཅིག་ཏུ་ངེས་པ་ཡིན། །ཞེས་འབྱུང་བ་ལས། ལྐོག་གྱུར་རྟགས་སྟོབས་ཀྱིས་རྟོགས་དགོས་
པས་ལྐོག་གྱུར་སྒྲུབ་བྱེད་ཀྱི་ཞེན་ཚད་རྗེས་དཔག་ཏུ་ངེས་པར་གྲུབ་པའི་ཕྱིར།།
༢. མངོན་རྗེས་ཀྱི་གཞལ་བྱ་རྟོགས་ཚུལ་ལ་བརྟེན་ནས་ཁྱབ་པ་སྒྲུབ་ཚུལ།
གཉིས་པ་དེ་ལ་བརྟེན་ནས་ཁྱབ་པ་སྒྲུབ་ཚུལ་ཡོད་དེ། མངོན་སུམ་ལྐོག་ཏུ་གྱུར་པ་ལས། །
བ་ལས། །
• 262 •



གཞལ་བྱ་གཞན་ནི་ཡོད་མ་ཡིན། །དེ་ཕྱིར་གཞལ་བྱ་གཉིས་ཉིད་ཀྱིས། །ཚད་མ་གཉིས་སུ་་་
བཞེད་པ་དང་། །ཞེས་འབྱུང་ཞིང་། དོན་ནི། ཚད་མའི་སྣང་ཡུལ་གྱི་གཞལ་བྱ་ལ་རང་སྤྱི་
གཉིས་སུ་གྲངས་ངེས་ན་ཚད་མ་ལ་མངོན་སུམ་གྱི་ཚད་མ་དང་རྗེས་སུ་དཔག་པའི་ཚད་མ་་་་་
གཉིས་སུ་གྲངས་ངེས་པས་ཁྱབ་སྟེ། མངོན་སུམ་གྱིས་རང་མཚན་སྣང་ཡུལ་དང་། རྗེས་་་་་
དཔག་གིས་སྤྱི་མཚན་སྣང་ཡུལ་དུ་བྱེད་པ་གང་ཞིག མངོན་གྱུར་ལྐོག་གྱུར་གང་རུང་མ་ཡིན་
པའི་གཞལ་བྱ་མེད་པའི་ཕྱིར།།
མཐའ་ཅུང་ཟད་དཔྱད་ན། ཁ་ཅིག མངོན་སུམ་གྱི་ཚད་མས་དངོས་སུ་རྟོགས་པར་
བྱ་བ། མངོན་གྱུར་གྱི་མཚན་ཉིད་དང༌། རྗེས་སུ་དཔག་པའི་ཚད་མས་དངོས་སུ་རྟོགས་པར་
བྱ་བ། ལྐོག་གྱུར་གྱི་མཚན་ཉིད། ཞེས་ཟེར། ཁ་ཅིག མྱོང་སྟོབས་ཀྱིས་སྒྲོ་འདོགས་་་་
བཅད་པར་བྱ་བ་དང༌། རྟགས་སྟོབས་ཀྱིས་སྒྲོ་འདོགས་བཅད་པར་བྱ་བ། ཞེས་ཟེར།
ཡང་ཁ་ཅིག་མངོན་དུ་གྱུར་པའི་ཚུལ་གྱིས་རྟོགས་པར་བྱ་བ་དང༌། ལྐོག་ཏུ་གྱུར་པའི་ཚུལ་་་་་
གྱིས་རྟོགས་པར་བྱ་བ། ཞེས་ཟེར། དང་པོ་མི་རིགས་ཏེ། སྒྲ་མི་རྟག་པ་སྔ་མའི་མཚན་ཉིད་
དེ་ཡིན། མཚོན་བྱ་དེ་མ་ཡིན། མངོན་སུམ་གྱི་ཚད་མ་ཡང་མཚོན་བྱ་དེ་ཡིན་ཀྱང་མཚན་་་་་
ཉིད་དེ་མ་ཡིན། གཟུགས་ཕྱི་མའི་མཚན་ཉིད་དེ་ཡིན་ཀྱང་མཚོན་བྱ་དེ་མ་ཡིན་པའི་ཕྱིར། །
འདིའི་དང་པོ་དེར་ཐལ། དེ་རྣལ་འབྱོར་མངོན་སུམ་གྱིས་དངོས་སུ་རྟོགས་པར་བྱ་བ་ཡིན་་་་
པའི་ཕྱིར་ཏེ། དེ་རྣམ་མཁྱེན་གྱིས་དངོས་སུ་རྟོགས་པར་བྱ་བ་ཡིན་པའི་ཕྱིར་ཏེ། རྣམ་མཁྱེན་
དང་ཐ་དད་གང་ཞིག རང་མཚན་ཡིན་ན་རྣམ་མཁྱེན་གྱིས་དངོས་སུ་རྟོགས་པར་བྱ་བ་ཡིན་
དགོས་པའི་ཕྱིར། གཉིས་པ་དེར་ཐལ། དེ་ལྐོག་གྱུར་ཡིན་པའི་ཕྱིར་ཏེ། བསྒྲུབ་བྱ་ཡང་་་་
དག་ཡིན་པའི་ཕྱིར། གསུམ་པ་དེར་ཐལ། མངོན་སུམ་གྱི་ཚད་མ་རང་ཉིད་ཀྱིས་རང་ཉིད་་
གཉིས་སྣང་ནུབ་པའི་ཚུལ་གྱིས་མ་རྟོགས། གཉིས་སྣང་དང་བཅས་པའི་ཚུལ་གྱིས་ཀྱང་མ་་་་
རྟོགས་པའི་ཕྱིར་ཏེ། དེ་དེ་ལ་རང་རིག་མ་ཡིན་པའི་ཕྱིར་དང༌། དེ་དེ་དང་ཐ་དད་མ་ཡིན་
པའི་ཕྱིར། རྟགས་བཞི་པ། གཟུགས་རྗེས་སུ་དཔག་པའི་ཚད་མས་དངོས་སུ་རྟོགས་པར་བྱ་
བ་ཡིན་པ་དེར་ཐལ། དེ་གཟུགས་མི་རྟག་པར་རྟོགས་པའི་རྗེས་དཔག་གིས་དངོས་སུ་རྟོགས་
པར་བྱ་བ་ཡིན་པའི་ཕྱིར། རྟགས་ལྔ་པ། དེ་ལྐོག་གྱུར་མ་ཡིན་པ་དེར་ཐལ། དེ་བསྒྲུབ་བྱ་་
ཡང་དག་མ་ཡིན་པའི་ཕྱིར་ཏེ། བློ་བསྒྲུབ་བྱ་ཡང་དག་མ་ཡིན་པ་གང་ཞིག མཚུངས་པའི་
• 263 •



ཕྱིར། འདིའི་དང་པོ་དེར་ཐལ། བློ་ཚད་མས་མ་རྟོགས་པའི་གང་ཟག་མེད་པའི་ཕྱིར་ཏེ།
རང་བློ་ཚད་མས་མ་རྟོགས་པའི་གང་ཟག་མེད་པའི་ཕྱིར་ཏེ། གཞན་ཡང་མངོན་སུམ་མེད་་་་་
པས་ན། །བློ་ནི་རྟགས་ལས་རྟོགས་པར་འགྱུར། །ཞེས་བློ་རྟགས་ལ་བརྟེན་ནས་རྟོགས་པར་
བྱ་བ་མ་ཡིན་པར་གསུངས་པའི་ཕྱིར་དང་། རང་བློ་ལྐོག་གྱུར་དུ་སོང་བའི་གང་ཟག་མེད་་་་་
པའི་ཕྱིར། རྩ་བའི་མཚན་ཉིད་འཇོག་ཚུལ་གཉིས་པ་མི་འཐད་དེ། སྔོན་པོ་མཚན་ཉིད་སྔ་མ་
མིན་ཀྱང་མཚོན་བྱ་དེ་ཡིན། དེ་མཚོན་བྱ་ཕྱི་མ་མ་ཡིན་ཀྱང་མཚན་ཉིད་ཕྱི་མ་ཡིན་པའི་ཕྱིར།
རྟགས་དང་པོ་དེར་ཐལ། སྔོན་འཛིན་མངོན་སུམ་གྱིས་སྔོན་པོ་མ་མྱོང་བའི་ཕྱིར་ཏེ། དེ་་་་
གཉིས་རྫས་ཐ་དད་ཡིན་པའི་ཕྱིར་དང་། སྔོན་པོ་མྱོང་བྱ་མ་ཡིན་པའི་ཕྱིར། རྩ་རྟགས་་་་
གཉིས་པ་དེར་ཐལ། དེ་རྟགས་ཅན་རྗེས་དཔག་གིས་སྒྲོ་འདོགས་བཅད་པར་བྱ་བ་ཡིན་པའི་
ཕྱིར་ཏེ། དེ་རྗེས་དཔག་གི་གཞལ་བྱ་ཡིན་པའི་ཕྱིར། རྩ་བའི་མཚན་ཉིད་གསུམ་པ་མི་འཐད་
དེ། གཟུགས་མངོན་གྱུར་ཡིན་པར་རྟོགས་པའི་གང་ཟག་ཡིན་ན་གཟུགས་མངོན་དུ་གྱུར་པའི་
ཚུལ་གྱིས་རྟོགས་པའི་གང་ཟག་ཡིན་མི་དགོས། སྒྲ་མི་རྟག་པ་ལྐོག་གྱུར་ཡིན་པར་རྟོགས་པའི་
གང་ཟག་ཡིན་ན་དེ་ལྐོག་ཏུ་གྱུར་པའི་ཚུལ་གྱིས་རྟོགས་པའི་གང་ཟག་ཡིན་མི་དགོས་པའི་ཕྱིར།
དང་པོ་དེར་ཐལ། གཟུགས་མངོན་གྱུར་ཡིན་པར་དོན་སྤྱིའི་ཚུལ་གྱིས་རྟོགས་ཤིང་གཟུགས་་་
མངོན་གྱུར་དུ་མ་རྟོགས་པའི་གང་ཟག་གིས་མ་ངེས་པའི་ཕྱིར་ཏེ། གང་ཟག་དེས་གཟུགས་་་་
ལྐོག་ཏུ་གྱུར་པའི་ཚུལ་གྱིས་རྟོགས་པའི་ཕྱིར་ཏེ། དེས་གཟུགས་ལྐོག་གྱུར་དུ་རྟོགས་པའི་ཕྱིར་
ཏེ། དེས་དེ་དོན་སྤྱིའི་ཚུལ་གྱིས་རྟོགས་པའི་ཕྱིར། རྟགས་ཕྱི་མ་དེར་ཐལ། སངས་རྒྱས་་་
འཕགས་པས་མ་ངེས་པའི་ཕྱིར་ཏེ། དེས་སྒྲ་མི་རྟག་པ་མངོན་དུ་གྱུར་པའི་ཚུལ་གྱིས་རྟོགས་་་
པའི་ཕྱིར་ཏེ། དེས་དེ་མངོན་གྱུར་དུ་རྟོགས་པའི་ཕྱིར་ཏེ། དེས་དེ་མངོན་སུམ་དུ་རྟོགས་པའི་
ཕྱིར། ཡང་ཁ་ཅིག རྟགས་ཡང་དག་ལ་བརྟེན་ནས་རྟོགས་པར་བྱ་བ་དང་། རྟོག་པའི་་་་
སྣང་ཡུལ་གང་རུང་དུ་ཚད་མས་དམིགས་པ། ལྐོག་གྱུར་གྱི་མཚན་ཉིད་ཟེར། ཁ་ཅིག རང་
ཉིད་མངོན་སུམ་དུ་མ་རྟོགས་པར་རང་ཉིད་རྟོགས་པའི་གང་ཟག་སྲིད་པ་དང་རྗེས་དཔག་གི་
སྣང་ཡུལ་གང་རུང་དུ་ཚད་མས་དམིགས་པ། ལྐོག་གྱུར་གྱི་མཚན་ཉིད་ཟེར་བ། གཉིས་ཀ་མི་
འཐད་དེ། སྔ་མ་ལ་བུམ་པའི་དོན་སྤྱིས་མ་ངེས། ཕྱི་མ་ལ་གཟུགས་ཀྱིས་མ་ངེས་པའི་ཕྱིར་་་
དང༌། ཕྱི་མ་ལ་བུམ་པའི་དོན་སྤྱིས་ཀྱང་མ་ངེས་པའི་ཕྱིར། དེ་ལ་ཁོ་ན་རེ། གཟུགས་ཆོས་
• 264 •



ཅན། ལྐོག་གྱུར་ཡིན་པར་ཐལ། ཁྱོད་ལྐོག་གྱུར་དུ་སོང་བའི་གང་ཟག་ཡོད་པའི་ཕྱིར། །
དེར་ཐལ། ཁྱོད་དོན་སྤྱིའི་ཚུལ་གྱིས་རྟོགས་པའི་གང་ཟག་ཡོད་པའི་ཕྱིར་ཏེ། རང་ཉིད་་་་་
མངོན་སུམ་དུ་མ་རྟོགས་པར་རང་ཉིད་རྟོགས་པའི་གང་ཟག་ཡོད་པའི་ཕྱིར། རྟགས་ཁས་ཞེ་
ན། སྔ་མ་ལ་མ་ཁྱབ་སྟེ། འོ་ན་བློ་ཆོས་ཅན། ཁྱོད་ལྐོག་གྱུར་ཡིན་པར་ཐལ། ཁྱོད་ལྐོག་་་
གྱུར་དུ་སོང་བའི་བློ་ཡོད་པའི་ཕྱིར། ཁྱབ་པ་ཁས། དེར་ཐལ། ཁྱོད་འཛིན་རྟོག་པས་ཁྱོད་
ལྐོག་གྱུར་དུ་རྟོགས་པའི་ཕྱིར་ཏེ། དེས་ཁྱོད་དོན་སྤྱིའི་ཚུལ་གྱིས་རྟོགས་པའི་ཕྱིར། རྩ་བར་་
འདོད་མི་རིགས་ཏེ། རྣམ་བཤད་ལས། བློ་ལྐོག་གྱུར་དུ་འདོད་པ་ལ་མངོན་སུམ་གྱི་བསལ་བ་
དང༌། ཞེས་གསུངས་པས་གནོད་པའི་ཕྱིར། འོ་ན། རིག་པ་བློའི་མཚན་ཉིད་མ་ཡིན་པར་
ཐལ། བློ་ཚད་མས་མ་གྲུབ་པའི་གང་ཟག་མེད་པའི་ཕྱིར། རྟགས་ཁས་ཞེས་འཕེན་ཞིང་།
རང་བློ་ཚད་མས་མ་གྲུབ་པའི་གང་ཟག་མི་འདོད་པ་ནི་མི་འཐད་དེ། མཚན་མཚོན་ལ་རྟོགས་
དཀའ་སླའི་ཁྱད་པར་དགོས་པའི་ངེས་པ་མེད་པའི་ཕྱིར་དང་། རང་གི་གསལ་ཞིང་རིག་པ་་་
རང་བློའི་མཚན་ཉིད་ཡིན་པས་ཁས་བླངས་འགལ་བའི་སྐྱོན་ཡོད་པའི་ཕྱིར། རིགས་པ་སྔ་མ་
རྣམས་ལ་བརྟེན་ནས་ཆོས་དེ་མངོན་གྱུར་དུ་རྟོགས་པའི་གང་ཟག་ཡིན་ན་ཆོས་དེ་མངོན་གྱུར་་
ཡིན་པར་རྟོགས་པའི་གང་ཟག་ཡིན་དགོས་པ་དང་། ཆོས་དེ་ལྐོག་གྱུར་དུ་རྟོགས་པའི་གང་་་་
ཟག་ཡིན་ན་ཆོས་དེ་ལྐོག་གྱུར་ཡིན་པར་རྟོགས་པའི་གང་ཟག་ཡིན་དགོས། ཞེས་ཟེར་བ་་་་
ཁེགས་ཏེ། གཟུགས་མངོན་གྱུར་ཡིན་པར་སྒྲུབ་དགོས་ཀྱི་ཕྱི་རྒོལ་རྣམ་དག་གི་རྒྱུད་ཀྱི་་་་་
གཟུགས་འཛིན་མངོན་སུམ་གྱིས་གཟུགས་མངོན་གྱུར་དུ་རྟོགས་པའི་ཕྱིར་དང་། གཟུགས་་་
དོན་སྤྱིའི་ཚུལ་གྱིས་རྟོགས་པའི་གང་ཟག་གིས་དེ་ལྐོག་གྱུར་དུ་རྟོགས་པའི་ཕྱིར། དང་པོ་དེར་
ཐལ། དེས་དེ་མངོན་སུམ་དུ་རྟོགས་པའི་ཕྱིར། གཉིས་པ་དེར་ཐལ། དེས་དེ་དོན་སྤྱིའི་་་་
ཚུལ་གྱིས་རྟོགས་པའི་ཕྱིར། ཁོ་ན་རེ། གཟུགས་དོན་སྤྱིའི་ཚུལ་གྱིས་རྟོགས་པའི་གང་ཟག་གི་
རྒྱུད་ཀྱི་གཟུགས་འཛིན་རྟོག་པས་གཟུགས་རྟོགས་པར་ཐལ། དེ་འདྲ་བའི་གང་ཟག་ཡོད་པའི་
ཕྱིར། རྟགས་ཁས། འདོད་ན། དེས་གཟུགས་དངོས་སུ་རྟོགས་པར་ཐལ། འདོད་པ་དེའི་
ཕྱིར། འདོད་ན། དེའི་རྒྱུད་ཀྱི་གཟུགས་འཛིན་རྟོག་པ་མྱོང་བྱེད་ཀྱི་རང་རིག་མངོན་སུམ་་་
གྱིས་གཟུགས་ཤུགས་ལ་རྟོགས་པར་ཐལ། འདོད་པ་གང་ཞིག སྤྱིར་གཟུགས་འཛིན་རྟོག་པ་
མྱོང་བྱེད་ཀྱི་རང་རིག་གིས་གཟུགས་ཤུགས་ལ་རྟོགས་པའི་ཕྱིར། འདིར་མ་ཁྱབ། འདོད་ན། །
• 265 •



གང་ཟག་དེས་གཟུགས་མངོན་སུམ་དུ་རྟོགས་པར་ཐལ་ལོ། །ཞེས་ཟེར་ན། འོ་ན། ཚུར་་་་་
མཐོང་གི་རྒྱུད་ཀྱི་ཐར་པ་འཛིན་པའི་རྟོག་པས་ཐར་པ་རྟོགས་པར་ཐལ། ཐར་པ་དོན་སྤྱིའི་་་
ཚུལ་གྱིས་རྟོགས་པའི་ཚུལ་མཐོང་ཡོད་པའི་ཕྱིར། འདོད་ན། དེས་ཐར་པ་དངོས་སུ་རྟོགས་
པར་ཐལ། འདོད་པ་དེའི་ཕྱིར། འདོད་ན། དེའི་རྒྱུད་ཀྱི་ཐར་པ་འཛིན་པའི་རྟོག་པ་མྱོང་
བྱེད་ཀྱི་རང་རིག་མངོན་སུམ་གྱིས་ཐར་པ་ཤུགས་ལ་རྟོགས་པར་ཐལ། འདོད་པ་གང་ཞིག
སྤྱིར་ཐར་པ་འཛིན་པའི་རྟོག་པ་མྱོང་བྱེད་ཀྱི་རང་རིག་གིས་ཐར་པ་ཤུགས་ལ་རྟོགས་པའི་ཕྱིར།
ཁྱབ་པ་ཁས། འདོད་ན། ཚུར་མཐོང་གིས་ཐར་པ་མངོན་སུམ་དུ་རྟོགས་པར་ཐལ། འདོད་
པ་དེའི་ཕྱིར། རིམ་བཞིན་སོང་བར་སེམས་ཏེ། ཞིབ་ཏུ་དཔྱོད་ཅིག།
ཁ་ཅིག མངོན་གྱུར་དང་ལྐོག་གྱུར་མི་འགལ་ཞེས་ཟེར་བ་མི་འཐད་དེ། སོ་སྐྱེ་ལ་་་་
མངོན་གྱུར་དང་སོ་སྐྱེ་ལ་ལྐོག་གྱུར་འགལ་བའི་ཕྱིར། ཁྱབ་སྟེ། མངོན་གྱུར་དང་སོ་སྐྱེ་ལ་་་་
མངོན་གྱུར་དོན་གཅིག དེ་ལ་ལྐོག་གྱུར་དང་ལྐོག་གྱུར་དོན་གཅིག་པའི་ཕྱིར་ཏེ། མངོན་་་་
ལྐོག་གི་རྣམ་གཞག་ནི་སོ་སྐྱེ་ལ་ལྟོས་ནས་འཇོག་གི། འཕགས་པ་ལ་ལྟོས་ནས་མ་ཡིན་པའི་་་་
ཕྱིར་ཏེ། འཕགས་པ་ལ་མངོན་གྱུར་ཡིན་ན་མངོན་གྱུར་ཡིན་པས་མ་ཁྱབ་པའི་ཕྱིར་ཏེ། གང་
ཟག་གི་བདག་མེད་དང་ཐར་པ་དང་ཚུར་མཐོང་གི་རྒྱུད་ཀྱི་གཟུགས་འཛིན་ཡིད་མངོན་རྣམས་
ཀྱིས་མ་ངེས་པའི་ཕྱིར་ཏེ། དེ་རྣམས་ལྐོག་གྱུར་ཡིན་པའི་ཕྱིར་ཏེ། དང་པོ་གཉིས་ཅུང་ཟད་
ལྐོག་གྱུར་དང་ཕྱི་མ་ཤིན་ཏུ་ལྐོག་གྱུར་ཡིན་པའི་ཕྱིར་ཏེ། དང་པོ་གཉིས་དངོས་སྟོབས་ཀྱིས་་་
རྟགས་ཡང་དག་ལ་བརྟེན་ནས་རྟོགས་པར་བྱ་བ་ཡིན་པའི་ཕྱིར་དང་། ཕྱི་མ་ཡིད་ཆེས་ཀྱི་་་་
རྟགས་ཡང་དག་ལ་བརྟེན་ནས་རྟོགས་པར་བྱ་བ་ཡིན་པའི་ཕྱིར། ཁོ་ན་རེ། ཐར་པ་མངོན་
སུམ་དུ་རྟོགས་པའི་ཚུར་མཐོང་ཡོད་པར་ཐལ། མི་གནས་པའི་མྱང་འདས་མངོན་སུམ་དུ་་་་
རྟོགས་པའི་བྱང་འཕགས་ཡོད་པའི་ཕྱིར་ཏེ། དེ་རྟག་པར་མངོན་སུམ་དུ་རྟོགས་པའི་བྱང་་་་
འཕགས་ཡོད་པའི་ཕྱིར་ཞེས་ཟེར་ན། མ་ཁྱབ་སྟེ། འོ་ན། རྣམ་མཁྱེན་མངོན་སུམ་དུ་་་་་
རྟོགས་པའི་བྱང་འཕགས་ཡོད་པར་ཐལ། དེ་མི་རྟག་པར་མངོན་སུམ་དུ་རྟོགས་པའི་བྱང་་་་
འཕགས་ཡོད་པའི་ཕྱིར། ཁྱབ་པ་ཁས། འདོད་མི་ནུས་ཏེ། རྣམ་མཁྱེན་སངས་རྒྱས་་་་་
འཕགས་པ་ནང་ཕན་ཚུན་ཁོ་ནའི་མངོན་སུམ་གྱི་སྤྱོད་ཡུལ་ཡིན་པའི་ཕྱིར། དེ་དེ་ཁོ་ནའི་་་་
མངོན་སུམ་གྱི་ཡུལ་དུ་ནི་མི་བྱ་སྟེ། རྣམ་མཁྱེན་མི་རྟག་པར་མངོན་སུམ་དུ་རྟོགས་པའི་བྱང་
• 266 •



འཕགས་ཀྱི་མཁྱེན་པ་དེ་རྣམ་མཁྱེན་ལ་མངོན་སུམ་ཡིན་པའི་ཕྱིར། ཁོ་ན་རེ། འོ་ན། དེ་དེ་
ལ་སྣང་ལ་མ་ངེས་ཡིན་པར་ཐལ། དེ་དེ་ལ་མངོན་སུམ་ཡིན་པ་གང་ཞིག ཚད་མས་མ་་་་་
རྟོགས་པའི་ཕྱིར། འདོད་ན། དེ་སྣང་ལ་མ་ངེས་སུ་ཐལ་ལོ། །ཞེ་ན། མ་ཁྱབ་སྟེ། །
འཕགས་པ་ལ་སྣང་ལ་མ་ངེས་མེད་པའི་ཕྱིར་དང༌། སྒྲའི་སྟེང་གི་མི་རྟོག་པ་ལ་སྣང་ལ་མ་་་
ངེས་ཡིན་ན་སྤྱིར་སྣང་ལ་མ་ངེས་ཡིན་པས་མ་ཁྱབ་པར་བཤད་ཟིན་པའི་ཕྱིར།།
རང་ལུགས་ནི། རྟགས་ཡང་དག་ལ་བརྟེན་ནས་རྟོགས་པར་བྱ་བ། ལྐོག་གྱུར་གྱི་་་་་
མཚན་ཉིད། རྟགས་ཡང་དག་ལ་བརྟེན་ནས་རྟོགས་པར་བྱ་བ་མ་ཡིན་པར་མངོན་སུམ་གྱིས་
རྟོགས་པར་བྱ་བ། མངོན་གྱུར་གྱི་མཚན་ཉིད། ལུང་རྣམ་དག་ལ་བརྟེན་ནས་རྟོགས་པར་བྱ་
བ། ཤིན་ཏུ་ལྐོག་གྱུར་གྱི་མཚན་ཉིད་ཡིན། ལྐོག་གྱུར་དང་བསྒྲུབ་བྱ་ཡང་དག་དོན་གཅིག་པ་
ཉིད་ཀྱིས་ཐར་པ་སོགས་ཆོས་ཅན་ཡན་གར་བ་རྣམས་བསྒྲུབ་བྱ་ཡང་དག་མ་ཡིན་པའི་ལུགས་་
འདི་དོར་བར་བྱའོ།། །
ཤུགས་བསྟན་གཞན་ལུགས་ཀྱི་ཚད་མའི་གྲངས་ངེས་དགག་པ།
༡.
གསུམ་གཅིག་གི་གྲངས་ངེས་སྤྱིར་དགག་པ།
འོ་ན། དངོས་བསྟན་རང་ལུགས་ཀྱི་ཚད་མའི་གྲངས་ངེས་སྒྲུབ་པའི་མདོ་དོན་འཆད་་་
ལུགས་དེ་ལྟར་ཡིན་ན། ཤུགས་བསྟན་གཞན་ལུགས་ཀྱི་ཚད་མའི་གྲངས་ངེས་དགག་པའི་མདོ་
དོན་འཆད་ཚུལ་ཇི་ལྟར་ཡིན་ཞེ་ན། བཤད་དུ་ཡོད་དེ། གསུམ་གཅིག་གི་གྲངས་ངེས་སྤྱིར་་་
དགག་པ་དང་། གཅིག་གི་གྲངས་ངེས་བྱེ་བྲག་ཏུ་དགག་པ་གཉིས་སུ་ཡོད་པའི་ཕྱིར། དང་
པོ་ཡོད་དེ། གཞལ་བྱ་གཉིས་ནི་མཐོང་བའི་ཕྱིར། །གསུམ་གཅིག་གྲོངས་ནི་བསལ་བ་ཡིན། །
ཞེས་འབྱུང་བ་ལས། སྤྱི་མཚན་གཞལ་བྱ་ཡིན་ན་རྗེས་དཔག་ཚད་མ་མིན་དགོས་པའི་གནད་
ཀྱིས་གཞལ་བྱ་གཉིས་སུ་གྲངས་ངེས་པར་བསྟན་པས་ཀྱང་ཚད་མ་གསུམ་གཅིག་གི་གྲངས་ངེས་
བསལ་བ་ཡིན་པའི་ཕྱིར།།
• 267 •



༢.
གཅིག་གི་གྲངས་ངེས་བྱེ་བྲག་ཏུ་དགག་པ།
གཉིས་པ་ཡོད་དེ། མེད་པ་གཞལ་བྱ་མ་ཡིན་ཕྱིར། གཅིག་ཉིད་ཅེ་ན། ཞེས་འབྱུང་
བ་ལས། རྒྱང་འཕེན་གྱིས་ཚད་མ་མངོན་སུམ་གཅིག་བུར་ངེས་ཏེ་གཞལ་བྱ་རང་མཚན་་་་་
གཅིག་པུར་ངེས་པའི་ཕྱིར་ཏེ། སྤྱི་མཚན་གཞལ་བྱ་མ་ཡིན་པའི་ཕྱིར་ཏེ། དེ་དངོས་མེད་ཡིན་
པའི་ཕྱིར། ཞེས་སྨྲ་བ་འགོག་པ་ན་དོན་བྱེད་ནུས་པའི་གཞལ་བྱ་རང་མཚན་གཅིག་པུར་ངེས་
པར་ཐལ་བ་འཕེན་ན་འདོད་ལན་འདེབས་པ་ལ་ཁོ་བོའང་འདོད། ཅེས་དང་། མི་འཕེན་ན་
ཕྱི་མ་ལ་ཁྱབ་མེད་ཀྱི་ལན་གདབ་པ་ལ། མེད་པའང་ངེས་ཕྱིར་གཞལ་བྱ་ནི། །མིན་ལ་མ་ངེས་
པ་ཉིད་དམ། །ཞེས་དང༌། དེ་དེས་ཚད་མ་གཉིས་པ་ཉིད། །ཅེས་པས་སྤྱི་མཚན་དངོས་་་་
མེད་དུ་ངེས་པའི་ཚད་མ་ཡོད་ན་རྗེས་དཔག་ཚད་མ་ཁས་ལེན་དགོས་པར་བསྟན་པའི་ཕྱིར། །
ཁོ་ན་རེ། དེ་མི་དགོས་ཏེ། གཟུགས་མཐོང་བའི་དབང་མངོན་གྱིས་སྤྱི་དང་འཇིག་རྟེན་ཕ་་
རོལ་མེད་པར་ངེས་པའི་ཕྱིར་ཞེ་ན། མི་འཐད་དེ། མེད་ལ་དབང་སྐྱེས་བློ་ཡིན་ཏེ། །དོན་་
གྱི་སྟོབས་ལས་སྐྱེས་པའི་ཕྱིར། །དོན་གྱི་ནུས་ལ་ལྟོས་མེད་ན། །བར་ཆོད་ལ་སོགས་ཡོད་ན་
ཡང་། །དབང་སྐྱེས་བློ་ནི་སྐྱེ་བར་འགྱུར། ཞེས་འབྱུང་བ་ལས། གཟུགས་མཐོང་བའི་་་་་
དབང་མངོན་དེ་རང་གི་གཟུང་དོན་ལ་མི་ལྟོས་ན་རང་ཡུལ་བར་ཆོད་པ་དང་བསྐལ་བ་སོགས་
ཀྱི་ཚེ་ནའང་སྐྱེ་བར་ཐལ་བའི་རིགས་པས་གཟུང་དོན་ལས་སྐྱེ་བར་གྲུབ། དེ་ལྟར་ན་སྤྱི་དང་་
འཇིག་རྟེན་ཕ་རོལ་མེད་པ་ལ་འཇལ་བྱེད་དུ་འཇུག་པ་འགལ་བའི་ཕྱིར། ཡང་ཁོ་ན་རེ། དེ་
དེས་ཚད་མ་གཉིས་པ་ཉིད། །ཅེས་པའི་སྐྱོན་མེད་དེ། གལ་ཏེ་མངོན་སུམ་ཉིད་ལྡོག་ལས། །
མེད་པར་ངེས་པ་ཡིན་ཞེ་ན། ཞེས་འབྱུང་བ་ལས། མངོན་སུམ་ལྡོག་པ་ལས་ཀྱང་སྤྱི་དང་་་་
འཇིག་རྟེན་ཕ་རོལ་མེད་པར་ངེས་པའི་ཕྱིར། ཞེས་སྨྲ་བ་འགོག་པ་ན། འགལ་བའམ་ཞེས་་
གསུངས་པ་ཉིད་ཀྱིས་མངོན་སུམ་འཇིག་རྟེན་ཕ་རོལ་མེད་པར་ངེས་བྱེད་དུ་ཁས་བླངས་པ་དང་
འགལ་བའི་ཕྱིར་དང༌། དེ་ཉིད་ལྡོག་པ་དང་། །རྗེས་འགྲོ་ཅན་གྱི་རྟགས་ཡིན་ནོ། །ཞེས་་་་
པས་མངོན་སུམ་འཇལ་བྱེད་དུ་ལོག་པ་འཇིག་རྟེན་ཕ་རོལ་མེད་པར་སྒྲུབ་པའི་རྟགས་ཡང་དག་
ཏུ་འདོད་ཕྱིན་རྗེས་དཔག་ཚད་མ་ཁས་མི་ལེན་པ་འགལ་བ་ཡིན་པའི་ཕྱིར། གཞན་ཡང་རྗེས་
དཔག་ཚད་མ་ཡོད་དེ། གཞན་སེམས་དག་ནི་རྟོགས་ཕྱིར་ཡང་། །ཚད་མ་གཉིས་ནི་གྲུབ་པ་
• 268 •



ཡིན། །སྨྲ་སོགས་ལ་ནི་འཇུག་པའི་ཕྱིར། །དེ་ཡི་ངོ་བོ་ངེས་པར་གྲུབ། །བསླུ་མེད་ཕྱིར་དེ་་་
ཚད་མ་ཉིད། །ཅེས་འབྱུང་བ་ལས། ཁྱོད་ཀྱིས་ངག་སྨྲ་ངག་སྨྲ་བའི་སྐྱེས་བུ་ཕ་རོལ་པོ་སེམས་
ལྡན་དུ་སྒྲུབ་པའི་རྟགས་ཡང་དག་ཏུ་ཁས་བླངས་པས། ངག་སྨྲ་བའི་རྟགས་ལས་དེ་ལྟར་་་་་
གསར་དུ་རྟོགས་པའི་ཞེན་བློ་ཚད་མར་ཁས་བླངས་པའི་ཕྱིར། ཁོ་ན་རེ། རྟགས་ཡང་དག་ལ་
ཡིད་བརྟན་མེད་དེ། གལ་ཏེ་ལ་ལ་དག་ཏུ་ནི། །འཁྲུལ་ཕྱིར་ཡིད་བརྟན་མེད་ཅེ་ན། །ཞེས་
འབྱུང་བ་ལས། རྟགས་ལོག་འགའ་ཞིག་མཐོང་བའི་ཕྱིར་ཏེ། དཔེར་ན་ཁ་ཕྱིར་ལྟ་བའི་སྐྱེས་
བུ་ཕ་རོལ་པོ་ཆོས་ཅན། སྔོ་སངས་ཡིན་ཏེ། ངག་སྨྲ་བའི་ཕྱིར། ཞེས་པ་ལྟ་བུ་ཡིན་པའི་ཕྱིར།
ཞེས་སྨྲ་བ་འགོག་པ་ན། རྟགས་ལོག་མཐོང་ཕྱིར་དེ་དེ་འདྲ། །ཞེས་གསུངས་པ་ཉིད་ཀྱིས་དེ་
ལྟར་དུ་བདེན་ཞེན་གྱིས་འདོད་ན་འདོད་པ་པོ་རྒོལ་བ་བླུན་པོར་བསྟན་པའི་ཕྱིར། དེས་ན་་་་
རྟགས་ཡང་དག་མེད་པ་མི་འཐད་དེ། འབྲས་རྟགས་ཡང་དག་ཡོད། རང་བཞིན་གྱི་རྟགས་
ཡང་དག་ཡོད། མ་དམིགས་པའི་རྟགས་ཡང་དག་ཀྱང་ཡོད་པའི་ཕྱིར། དང་པོ་གྲུབ་སྟེ།
གང་ལས་འགའ་ཚེ་དངོས་འགའ་ལ། །དེ་ཡི་རྟོགས་པ་གྲུབ་གྱུར་པ། །དེ་ནི་དེ་ལས་སྐྱེས་་་་
པའམ། །ཞེས་འབྱུང་བ་ལས། དུ་བ་དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་
དག་ཏུ་གྲུབ་པའི་ཕྱིར། གཉིས་པ་གྲུབ་སྟེ། དེ་ཡི་ངོ་བོར་གདོན་མི་ཟ། །རང་གི་རྒྱུ་འང་ངོ་
བོ་དག །མེད་པར་དོན་ནི་སྲིད་མིན་པ། །དེ་དག་རང་བཞིན་མཐོང་གང་ཡིན། །དེ་ཉིད་
གཞན་དུའང་མཚན་ཉིད་ཡིན། །ཞེས་འབྱུང་བ་ལས། བྱས་པ་སྒྲ་མི་རྟག་པར་སྒྲུབ་པའི་རང་
བཞིན་གྱི་རྟགས་ཡང་དག་ཏུ་གྲུབ་པའི་ཕྱིར། གསུམ་པ་ཡོད་དེ། ལྟར་རུང་རང་གི་ངོ་བོ་འམ། །
རང་རྒྱུ་མཐོང་བའི་རྒྱུ་གཞན་དག །ཡོད་པར་སྣང་བ་མེད་ན་ནི། །དེ་དང་ལྡན་པའང་ཅི་་་
ལྟར་ཡོད། །ཅེས་འབྱུང་བ་ལས། བུམ་པ་ཚད་མས་མ་དམིགས་པ་དེ། དེའི་ས་ཕྱོགས་སུ་་་
བུམ་པ་མེད་པར་སྒྲུབ་པའི་རང་བཞིན་མ་དམིགས་པའི་རྟགས་ཡང་དག་ཡིན་ཞིང་། ཁྱབ་་་
བྱེད་མ་དམིགས་པའི་རྟགས་ཡང་དག་ལའང་དེ་བཞིན་དུ་སྦྱར་བར་བྱ་བ་ཡིན་པའི་ཕྱིར་དང་།
མེ་མེད་པ་མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་རྒྱུ་མ་དམིགས་པའི་རྟགས་་་་
ཡང་དག་ཏུ་གྲུབ་པའི་ཕྱིར། འདི་ཡན་གྱིས་རྗེས་དཔག་ཚད་མ་ཡོད་པར་བསྟན་ཏེ། ལྷར། །
དེས་ན་རྗེས་སུ་དཔག་པ་མེད་པའི་སྐབས་མེད་པ་ཉིད་དོ། །ཞེས་གསུངས་པས་སོ། །དེ་ལྟར་
རྗེས་དཔག་ཚད་མ་ཡོད་པ་ལ་སྒྲུབ་བྱེད་ཡོད་པར་མ་ཟད་མེད་པ་ལ་གནོད་བྱེད་ཀྱང་ཡོད་དེ།
• 269 •



སྤྱི་ཡི་བློ་ནི་ཚད་མིན་ན། །མེད་པ་ཐོབ་འགྱུར་ཕ་རོལ་གྱི། །དངོས་བཞིན། ཞེས་འབྱུང་བ་
ལས། །མེད་ན་འཇིག་རྟེན་ཕ་རོལ་བཞིན་དུ་ལྐོག་གྱུར་མེད་ངེས་སུ་ཐལ་བའི་ཕྱིར། ཁོ་ན་རེ།
གཞལ་བྱ་ལྐོག་གྱུར་ཡོད་དེ། གལ་ཏེ་དབང་རྣམས་ཀྱིས། །དུས་གཞན་དུ་ནི་རྟོགས་ཞེ་ན། །
ཞེས་འབྱུང་བ་ལས། ཚུར་མཐོང་གི་དབང་མངོན་གྱིས་དུས་གཞན་དུ་རྟོགས་པའི་ཕྱིར།
ཞེས་སྨྲ་བ་འགོག་པ་ནི། དེ་མིན་དབང་དང་ནུས་སོགས་ལ། །དབང་པོའི་བློ་ནི་མི་སྲིད་ཕྱིར། །
མེད་པ་རྟོགས་པ་ཡིན་ན་ནི། །བློ་དང་སྐྱེ་བ་རྒྱུ་མེད་འགྱུར། །ཞེས་གསུངས་པ་ཉིད་ཀྱིས་དེ་
ལྟར་ན་ཚུར་མཐོང་གི་དབང་མངོན་གྱིས་མ་རྟོགས་ན་མེད་དགོས་པས། དབང་པོ་གཟུགས་་
ཅན་པ་དང་རྒྱུས་འབྲས་བུ་བསྐྱེད་པའི་ནུས་པ་མེད་པར་འགྱུར་ལ། དེ་ལ་འདོད་ན། དབང་
བློ་དང་འབྲས་བུ་སྐྱེ་བ་རྒྱུ་མེད་དུ་འགྱུར་བའི་ཕྱིར། སྔར་བཤད་པ་རྣམས་ཀྱིས་རྒྱུ་མཚན་དེས་
ན་རྗེས་དཔག་ཚད་མ་ཡོད་དེ། རྣམ་རྟོག་མེད་པ་ཉིད་ཀྱིས་ན། །རང་གི་མཚན་ཉིད་ལ་་་་་
མངོན་སུམ། །རྣམ་རྟོག་མེད་པར་སྤྱི་འཛིན་མིན། །དེ་ཕྱིར་དེ་ལ་རྗེས་དཔག་ཉིད། །ཅེས་་
འབྱུང་བ་ལས་གྲུབ་ཅིང༌། དོན་ནི། རྗེས་དཔག་ཚད་མ་ཡོད་དེ། སྤྱི་མཚན་ཙམ་སྣང་ཡུལ་
དུ་བྱེད་པའི་ཚད་མ་ཡིན་ན་རྗེས་དཔག་ཡིན་དགོས་པའི་ཕྱིར་ཏེ། རྟོག་པ་མ་ཡིན་ན་སྤྱི་་་་་
མཚན་ཙམ་སྣང་ཡུལ་དུ་བྱེད་པའི་ཚད་མ་མ་ཡིན་དགོས་པའི་ཕྱིར་ཏེ། རང་ཉིད་རྟོག་པ་དང་
བྲལ་ཞིང་མ་འཁྲུལ་བའི་ཤེས་པ་ཡིན་ན་རང་ཉིད་ཀྱི་སྣང་ཡུལ་དུ་གྱུར་པའི་རང་མཚན་ལ་་་་་
མངོན་སུམ་ཡིན་དགོས་ཤིང་། རང་གི་སྣང་ཡུལ་དུ་གྱུར་པའི་སྤྱི་མཚན་མེད་དགོས་པའི་ཕྱིར།
སྤྱིར་མངོན་སུམ་གྱི་ཚད་མ་ཡིན་ན་མངོན་སུམ་ཡིན་པས་ཁྱབ་ཀྱང་གཞི་ལ་བཀར་ན་མ་ཁྱབ་སྟེ།
རྣམ་མཁྱེན་གང་ཟག་གི་བདག་མེད་ལ་མངོན་སུམ་གྱི་ཚད་མ་ཡིན་པ་གང་ཞིག དེ་དེ་ལ་་་་་
མངོན་སུམ་མིན་པའི་ཕྱིར། དང་པོ་དེར་ཐལ། དེ་དེ་ལ་མངོན་སུམ་གྱི་ཚད་མར་སོང་བའི་
ཕྱིར་ཏེ། གང་ཟག་གི་བདག་མེད་རྣམ་མཁྱེན་མངོན་སུམ་གྱི་ཚད་མར་སོང་བའི་གཞལ་བྱ་་་
ཡིན་པའི་ཕྱིར་ཏེ། དེ་དེ་ཚད་མར་སོང་བའི་གཞལ་བྱ་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། དེ་ཡོད་པའི་ཕྱིར། རྩ་རྟགས་གཉིས་པ་དེར་ཐལ། དེ་ལ་གང་ཟག་གི་་
བདག་མེད་མི་སྣང་བའི་ཕྱིར་ཏེ། གང་ཟག་གི་བདག་མེད་རྣམ་མཁྱེན་གྱི་སྣང་ཡུལ་མ་ཡིན་་་་
པའི་ཕྱིར་ཏེ། དེ་དེའི་དངོས་ཡུལ་མ་ཡིན་པའི་ཕྱིར་ཏེ། དེ་དེའི་ཤུགས་ཡུལ་ཡིན་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། སྤྱི་མཚན་ཡིན་པའི་ཕྱིར། དེ་བཞིན་དུ་རྣམ་མཁྱེན་
• 27 () •



གང་ཟག་གི་བདག་མེད་རྟོགས་པའི་མངོན་སུམ་གྱི་ཚད་མ་ཡིན་ཀྱང་དེ་དེ་རྟོགས་པའི་མངོན་་
སུམ་མ་ཡིན་ཏེ། སྔ་མ་དང་རིགས་པ་མཚུངས་པའི་ཕྱིར། ཁོ་ན་རེ། རྣམ་མཁྱེན་ཆོས་ཅན།
གང་ཟག་གི་བདག་མེད་ལ་མངོན་སུམ་དུ་ཐལ། དེ་ལ་རྟོག་པ་བྲལ་ཞིང་མ་འཁྲུལ་བའི་ཤེས་
པ་ཡིན་པའི་ཕྱིར་ཏེ། དེ་ལ་རྟོག་པ་དང་བྲལ་ཞིང་མ་འཁྲུལ་བའི་གསར་དུ་མི་བསླུ་བའི་ཤེས་
པ་ཡིན་པའི་ཕྱིར། ཞེས་དང༌། ཡང་དེ་ཆོས་ཅན། དེ་རྟོགས་པའི་མངོན་སུམ་དུ་ཐལ། །
དེ་རྟོགས་པའི་རྟོག་པ་དང་བྲལ་ཞིང་མ་འཁྲུལ་བའི་ཤེས་པ་ཡིན་པའི་ཕྱིར་ཏེ། དེ་རྟོགས་པའི་
རྟོག་པ་དང་བྲལ་ཞིང་མ་འཁྲུལ་པའི་གསར་དུ་མི་བསླུ་བའི་ཤེས་པ་ཡིན་པའི་ཕྱིར། ཞེས་་་་་
འཕེན་ཏེ། སྔ་ཕྱིའི་ཐལ་བ་ཕྱི་མ་གཉིས་ལ་མ་ཁྱབ་བོ། །ཡང་སྤྱིར་རྗེས་སུ་དཔག་པའི་ཚད་མ་
ཡིན་ན་རྗེས་དཔག་ཡིན་དགོས་ཀྱང་གཞི་ལ་བཀར་ན་མ་ཁྱབ་སྟེ། སྒྲ་རྟག་སྟོང་དུ་རྟོགས་པའི་
རྗེས་དཔག་དེ་སྒྲ་མི་རྟག་པ་ལ་རྗེས་སུ་དཔག་པའི་ཚད་མ་གང་ཞིག དེ་དེ་ལ་རྗེས་དཔག་མ་
ཡིན་པའི་ཕྱིར། དང་པོ་དེར་ཐལ། སྒྲ་མི་རྟག་པ་དེ་རྗེས་དཔག་དེ་རྗེས་སུ་དཔག་པའི་ཚད་
མར་སོང་བའི་གཞལ་བྱ་ཡིན་པའི་ཕྱིར་ཏེ། དེ་དེ་ཚད་མར་སོང་བའི་གཞལ་བྱ་ཡིན་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། དེ་སྒྲ་རྟག་སྟོང་དུ་སྒྲུབ་པའི་བསྒྲུབ་བྱ་ཡང་དག་ཡིན་
པའི་ཕྱིར་ཏེ། དེའི་ཤུགས་ཀྱི་བསྒྲུབ་བྱ་ཡང་དག་ཡིན་པའི་ཕྱིར། རྩ་རྟགས་གཉིས་པ་དེར་་
ཐལ། དེ་དེ་ལ་རྟོག་པ་མ་ཡིན་པའི་ཕྱིར་ཏེ། དེ་ལ་དེའི་སྒྲ་དོན་མི་སྣང་བའི་ཕྱིར་ཏེ། སྒྲ་མི་
རྟག་པ་དེ་རྗེས་དཔག་དེའི་དངོས་ཡུལ་མ་ཡིན་པའི་ཕྱིར་ཏེ། དེ་དེའི་ཤུགས་ཡུལ་ཡིན་པའི་
ཕྱིར། དེ་བཞིན་དུ་རྗེས་དཔག་དེ་སྒྲ་མི་རྟག་པ་རྟོགས་པའི་རྗེས་སུ་དཔག་པའི་ཚད་མ་ཡིན་་
ཀྱང་དེ་དེ་རྟོགས་པའི་རྗེས་དཔག་མ་ཡིན་ཏེ། སྔར་བཤད་པ་དང་རིགས་པ་མཚུངས་པའི་་་་
ཕྱིར། དེ་ལ་ཁོ་ན་རེ། རྗེས་དཔག་ཆོས་ཅན། སྒྲ་མི་རྟག་པ་ལ་སྒྲ་དོན་འདྲེས་རུང་དུ་་་་
འཛིན་པའི་ཞེན་རིག་ཡིན་པར་ཐལ། དེ་ལ་སྒྲ་དོན་འདྲེས་རུང་དུ་འཛིན་པའི་གསར་དུ་མི་སླུ་
བའི་ཞེན་རིག་ཡིན་པའི་ཕྱིར་ན། མ་ཁྱབ། ཡང་ཁ་ཅིག རྗེས་དཔག་དེ་སྒྲ་རྟོག་སྟོང་གི་་
དོན་སྤྱི་ལ་རྗེས་དཔག་ཏུ་འདོད་པ་ཡང་མི་འཐད་དེ། བུམ་འཛིན་རྟོག་པ་བུམ་པའི་དོན་སྤྱི་་
ལ་རྟོག་པ་མ་ཡིན་པའི་ཕྱིར་ཏེ། དེ་ལ་བུམ་པའི་དོན་སྤྱིའི་དོན་སྤྱི་མི་སྣང་བའི་ཕྱིར་ཏེ། དེ་
སྣང་ན་བུམ་པའི་དོན་སྤྱི་འཛིན་པའི་རྟོག་པ་དང་ཁྱད་མེད་དུ་འགྱུར་བའི་ཕྱིར་རོ། །བརྡ་་་་
ཆད་འདི་རྣམས་ལ་རྩིས་པོ་ཆེར་གྱིས་ཤིག།
• 271 •



ཚད་མའི་གྲུངས་ངེས་ཀྱི་རྩོད་སྤང་གི་མདོ་དོན་འཆད་པ།
༡.
རྩོད་པ་འཆད་པ།
འོ་ན་དངོས་བསྟན་རང་ལུགས་ཀྱི་ཚད་མའི་གྲངས་ངེས་སྒྲུབ་པ་དང་། ཤུགས་བསྟན་
གཞན་ལུགས་ཀྱི་ཚད་མའི་གྲངས་ངེས་དགག་པའི་མདོ་དོན་འཆད་ཚུལ་དེ་ལྟར་ཡིན་ན། དེ་
ལ་རྩོད་སྤང་གིས་མདོ་དོན་འཆད་ཚུལ་ཇི་ལྟར་ཡིན་ཞེ་ན། དེ་ཡང་མདོར། དེ་ལ་རབ་སྦྱོར་
ཕྱིར་ཚད་མ། །གཞན་ནི་ཡོད་པ་མ་ཡིན་ནོ། །ཡང་ཡང་ཤེས་པའང་མ་ཡིན་ཏེ། །ཐུག་པ་་་
མེད་འགྱུར་དྲན་སོགས་བཞིན། །ཞེས་དང་། རང་འགྲེལ་ལས། གལ་ཏེ་འདི་ལྟར་མི་རྟག་
ཅེས་བྱ་བ་ལ་སོགས་པའི་རྣམ་པས་ཁ་དོག་ལ་སོགས་པ་དང་ལན་གཅིག་མ་ཡིན་པར་འཛིན་པ་
དེ་ཇི་ལྟར་ཡིན་ཞེ་ན། དེ་ལྟར་འཛིན་པ་ནི་ཡོད་མོད་ཀྱི་འོན་ཀྱང་། དེ་ལ་རབ་སྦྱོར་ཕྱིར།
ཚད་མ་གཞན་ནི་ཡོད་པ་མ་ཡིན་ནོ། །རང་དང་སྤྱིའི་མཚན་ཉིད་དག་ལས་ཐ་སྙད་དུ་བྱས་པ་
མ་ཡིན་པའི་ཁ་དོག་ལ་སོགས་པ་གཟུང་ནས། སྤྱིའི་མཚན་ཉིད་ནི་ཁ་དོག་ལ་སོགས་པ་མི་་་་
རྟག་གོ་ཞེས་མི་རྟག་པ་ལ་སོགས་པར་ཡིད་ཀྱིས་རབ་ཏུ་སྦྱོར་བར་བྱེད་དོ། །དེའི་ཚེ་ཚད་མ་་་
གཞན་མ་ཡིན་ནོ། །ཡང་ཡང་ཤེས་པ་ཡང་མ་ཡིན་ཏེ། གང་ལན་གཅིག་མ་ཡིན་པར་དོན་དེ་
ཉིད་སོ་སོར་ངེས་པ་ཡོད་མོད། དེ་ལྟ་ནའང་ཚད་མ་གཞན་ནི་མ་ཡིན་ནོ། །ཅིའི་ཕྱིར་ཞེ་ན་
ཐུག་པ་མེད་པར་འགྱུར། གལ་ཏེ་ཤེས་པ་ཐམས་ཅད་ཚད་མ་ཉིད་དུ་འདོད་པ་དེ་ལྟར་ན་ནི་
ཚད་མ་ཐུག་པ་མེད་པ་ཉིད་དུ་འགྱུར། དྲན་སོགས་བཞིན་དྲན་པ་ནི་དྲན་པ་ཉིད་དོ། །
དཔེར་ན་དྲན་པ་དང་། འདོད་པ་དང༌། ཞེ་སྡང་ལ་སོགས་པ་རྟོག་པའི་དོན་ལ་ཚད་མ་་་་
གཞན་མ་ཡིན་པ་བཞིན་ནོ། །ཞེས་གསུངས། དོན་བཤད་དུ་ཡོད་དེ། རྩོད་པ་དང༌། དེ་
དགག་པ་གཉིས་ཡོད་པའི་ཕྱིར། དང་པོ་ཡོད་དེ། རང་ལུགས་བཞག་པ་ལ་རྩོད་པ་དང༌།
གཞན་ལུགས་བཀག་པ་ལ་རྩོད་པ་གཉིས་སུ་ཡོད་པའི་ཕྱིར། དང་པོ་ཡོད་དེ། རྟགས་ལ་རྩོད་
དམ་བཅའ་ལ་རྩོད། ཁྱབ་པ་ལ་རྩོད་པ་གསུམ་ཡོད་པའི་ཕྱིར། དང་པོ་ཡོད་དེ། གཞལ་བྱ་
དེས་ན་ཁ་དོག་ནི། །མི་རྟག་ཉིད་དུ་རྟོགས་མི་འགྱུར། །ཞེས་འབྱུང་བ་ལས། གཞལ་བྱ་་་་
• 272 •



གཉིས་ཕྱིར་ཞེས་པ་མི་འཐད་དེ། ཁ་དོག་མི་རྟག་པ་རང་སྤྱི་འདྲེས་པས་གཞལ་བྱ་ཕུང་གསུམ་
པ་ཡིན་པའི་ཕྱིར། ཞེས་རྩོད་པའི་ཕྱིར། གཉིས་པ་ཡོད་དེ། དེ་བློ་ཚད་མ་གཞན་འགྱུར་ཏེ།།
རྟགས་མེད་པར་ནི་ཡོད་ཕྱིར་རོ། །ཁྱད་པར་མཐོང་ལ་རྟགས་དང་ནི། །འབྲེལ་པ་རྟོགས་པ་
མེད་པའི་ཕྱིར། །དེ་ནི་ཚད་མ་གཞན་ཡིན་ནོ། །ཞེས་འབྱུང་བ་ལས། ཚད་མ་གཉིས་ཞེས་་
པ་མི་འཐད་དེ། ཁ་དོག་མི་རྟག་པར་རྟོགས་པའི་བློ་དེ་རང་སྤྱི་འདྲེས་པར་འཛིན་པ་ཡིན་་་་་
པས་མངོན་རྗེས་གང་ཡང་མ་ཡིན་པའི་ཚད་མ་ཡིན་པའི་ཕྱིར། ཞེས་པ་དང་། སྔར་ཁང་་་་
ནང་དུ་ཙན་དན་གྱི་མེ་མཐོང་ནས་ཕྱིས་དུ་བའི་རྟགས་ལས་སྔར་གྱི་མེ་དེ་ཉིད་འདིའོ་སྙམ་པའི་
བློ་དེ་རྟགས་ལ་ལྟོས་ཤིང་། དེའི་རྟེན་གཏན་ཚིགས་ཀྱི་རྟགས་ཆོས་ལ་འབྲེལ་པ་མེད་པས་་་་་
མངོན་རྗེས་གང་ཡང་མ་ཡིན་པའི་ཚད་མ་ཡིན་པའི་ཕྱིར། ཞེས་རྩོད་པའི་ཕྱིར། གསུམ་པ་་
ཡོད་དེ། གཞལ་བྱ་མེད་ཕྱིར་ཚད་མ་རྣམས། །མང་པོ་ཉིད་དམ་གཅིག་ལ་ཡང་། །དུ་མ་་་
ཉིད་ནི་འཇུག་ཕྱིར་ཏེ། །དཔེར་ན་ཁྱད་པར་མཐོང་བ་བཞིན། །ཞེས་འབྱུང་བ་ལས།
གཞལ་བྱ་གཉིས་ཕྱིར་ཚད་མ་གཉིས། །ཞེས་པའི་ཁྱབ་པ་མ་ངེས་ཏེ། །གཞལ་བྱ་གཉིས་ལས་
མང་ན་ཚད་མ་གཉིས་ལས་མང་བས་མ་ཁྱབ་པའི་ཕྱིར་དང་། གཞལ་བྱ་གཅིག་ལ་ཡང་ཚད་་
མ་དུ་མ་འཇལ་བྱེད་དུ་འཇུག་པའི་ཕྱིར། དཔེར་ན་ཁང་ནང་གི་མེ་ལ་སྔར་མངོན་སུམ་དང༌།
ཕྱིས་ཁྱད་པར་ངོ་ཤེས་ཀྱི་བློ་འཇོལ་བྱེད་དུ་འཇུག་པ་བཞིན། ཞེས་རྩོད་པའི་ཕྱིར། །གཉིས་
པ་གཞན་ལུགས་དགག་པ་ལ་རྩོད་པ་ཡོད་དེ། གཅིག་གསུམ་གྲངས་ཀྱང་སེལ་མི་འགྱུར། །
ཡུལ་ངེས་པ་ནི་མེད་ཕྱིར་དང་། །གཞལ་བྱ་གཞན་ནི་ཡོད་ཕྱིར་རོ། །ཞེས་འབྱུང་བ་ལས།
ཚད་མ་གཅིག་གི་གྲངས་ངེས་དང་གསུམ་གྱི་གྲངས་ངེས་སེལ་མི་ནུས་པར་ཐལ། མངོན་སུམ་
ཡུལ་ངེས་པ་མེད་པར་སྤྱི་ལ་འཇུག་པའི་ཕྱིར་དང༌། གཞལ་བྱ་ལ་རང་སྤྱི་གཉིས་ལས་གཞན་་
ཡོད་པའི་ཕྱིར། ཞེས་རྩོད་པའི་ཕྱིར།།
༢.
རྩོད་པ་དགག་པ།
གཉིས་པ་དེ་དགག་པ་ཡོད་དེ། ཁ་དོག་མི་རྟག་པར་རྟོགས་པའི་བློ་ཚད་མ་ཕུང་གསུམ་
པ་ཡིན་པ་དགག་པ་དང༌། ཁྱད་པར་ངོ་ཤེས་ཀྱི་བློ་ཚད་མ་ཕུང་གསུམ་པ་ཡིན་པ་དགག་པ་་་
• 273 •



གཉིས་སུ་ཡོད་པའི་ཕྱིར། དང་པོ་ཡོད་དེ། རང་སྡེ་འདོད་པ་ལྟར་གྱི་ཁ་དོག་མི་རྟག་པར་་་
རྟོགས་པའི་བློ་ཚད་མ་ཕུང་གསུམ་པ་ཡིན་པ་དགག་པ་དང་། རིག་པ་ཅན་པ་འདོད་པ་ལྟར་
གྱི་དེ་དགག་པ་གཉིས་སུ་ཡོད་པའི་ཕྱིར། དང་པོ་ཡོད་དེ། མདོ་སེམས་འདོད་པ་ལྟར་གྱི་དེ་
དགག་པ་དང་། བྱེ་བྲག་སྨྲ་བ་འདོད་པ་ལྟར་གྱི་དེ་དགག་པ་གཉིས་སུ་ཡོད་པའི་ཕྱིར། དང་
པོ་ཡོད་དེ། ཁ་དོག་གི་ཕྲ་བའི་མི་རྟག་པ་རྟོགས་པའི་བློ་ཚད་མ་ཕུང་གསུམ་པ་ཡིན་པ་དགག་
པ་དང་། ཁ་དོག་གི་རགས་པའི་མི་རྟག་པ་རྟོགས་པའི་བློ་ཚད་མ་ཕུང་གསུམ་ཡིན་པ་དགག་
པ་གཉིས་སུ་ཡོད་པའི་ཕྱིར། དང་པོ་ཡོད་དེ། སྐྱོན་འདིར་ཐལ་བར་མི་འགྱུར་ཏེ། །ཁ་དོག་
སྤྱི་ལ་སྦྱོར་ཕྱིར་རོ། །ཞེས་གསུངས་ཤིང༌། དོན་ནི། དེ་དེ་མ་ཡིན་པར་ཐལ། ཚུར་མཐོང་
རྣམས་ཀྱིས་ཁ་དོག་གི་ཕྲ་བའི་མི་རྟག་པ་རྟགས་ལས་རྟོགས་དགོས་པ་གང་ཞིག བྱས་རྟགས་
ལས་ཁ་དོག་མི་རྟག་པར་གསར་དུ་རྟོགས་པའི་ཞེན་བློ་ཚད་མ་ཕུང་གསུམ་པ་མ་ཡིན་པའི་ཕྱིར་
ཏེ། དེ་ཁ་དོག་མི་རྟག་པའི་དོན་སྤྱི་སྣང་ཡུལ་དུ་བྱེད་པའི་ཞེན་ཚད་ཡིན་པའི་ཕྱིར། སྐབས་
འདིར་གཞལ་བྱ་ཕུང་གསུམ་པ་དངོས་སུ་མི་འཇོག་པའི་རྒྱུ་མཚན་ཡོད་དེ། ལྷར། དོན་བྱེད་
ནུས་དང་མི་ནུས་ཕྱིར། ཞེས་པར་གཞལ་བྱ་གཞན་མེད་པར་བསྟན་ཟིན་ཏོ། །ཞེས་གསུངས་
པའི་ཕྱིར། དངོས་མེད་ངོ་བོ་མིན་དེ་ཉིད། །ཅེས་པ་ནས། རྒྱུའམ་རང་བཞིན་སྣང་མེད་་་་
ཉིད། །ཅེས་པའི་བར་གྱིས་ཞར་བྱུང་བཤད་ནས། རྗེས་སུ་དཔག་པས་མི་རྟག་སོགས། །
ཞེས་སོགས་ཀྱིས་དངོས་དོན་ཁྱབ་སྒྲུབ་འཆད་པ་ཡིན་ཏེ། ལྷར། དེ་དེ་ལྟར་ཞར་ལ་འོངས་པ་
བརྗོད་པར་ནས་རྗེས་སུ་དཔག་པ་ཞེས་བྱ་བ་ལ་སོགས་པས་རྣལ་མ་དང་སྦྱོར་བར་བྱེད་དོ།
སྐབས་ཀྱང་གང་ཡིན་ཞེ་ན། ཁ་དོག་སྤྱི་ལ་སྦྱོར་ཕྱིར་རོ། །ཞེས་བྱ་བ་ལ་སོགས་པའོ།།
(བཅུ་པ) ཞར་བྱུང་མི་རྟག་པའི་འཕྲོས་དོན་རྒྱས་པར་བཤད་པ།
ཞར་ལ་འོངས་བའང་གང་ཞེ་ན། དངོས་མེད་ངོ་བོ་མིན་དེ་ཉིད། །ཞེས་བྱ་བ་ལ་་་་་
སོགས་པའོ །ཞེས་གསུངས། ཞར་བྱུང་ཀྱང་ཡོད་དེ། མི་རྟག་པ་དངོས་མེད་དུ་ཐལ་བ་་་
སྲུང་བ་དང་། དེའི་ལན་དགག་པ་གཉིས་སུ་ཡོད་པའི་ཕྱིར། དང་པོ་ཡོད་དེ། ཕ་རོལ་པོས་
མི་རྟག་པ་དངོས་མེད་ཡིན་པར་ཐལ། ཁ་དོག་མི་རྟག་པར་རྟོགས་པའི་རྗེས་དཔག་གིས་ཁ་་
• 27.A •



དོག་མི་རྟག་པའི་དོན་སྤྱི་སྣང་ཡུལ་དུ་བྱེད་པ་གང་ཞིག སྤྱི་དངོས་མེད་ཡིན་པའི་ཕྱིར། ཞེས་
སྨྲ་བ་འགོག་པ་ལ། དངོས་མེད་ངོ་བོ་མིན་དེ་ཉིད། །དེ་ལྟར་གྲུབ་པས་སྒྲུབ་ཕྱིར་རོ། །ཞེས་
གསུངས་པ་ཉིད་ཀྱིས་ཁྱབ་མེད་ཀྱི་ལན་གདབ་པའི་ཕྱིར་ཏེ། རྗེས་དཔག་དེས་ཁ་དོག་མི་རྟག་
པའི་དོན་སྤྱི་སྣང་ཡུལ་དུ་བྱས་པའི་སྒོ་ནས་ཁ་དོག་མི་རྟག་པར་གྲུབ་པའི་ཕྱིར། དེ་ཡང་ཕ་་་
རོལ་པོའི་བསམ་དོན་ནི། རྗེས་དཔག་དེས་རང་མཚན་ཁོ་ན་མི་རྟག་པ་དང་། སྤྱི་མཚན་་་་
དེའི་དོན་སྤྱི་གཉིས་ཀ་སྣང་ཡུལ་དུ་བྱེད་ན་ཚད་མ་ཕུང་གསུམ་པར་འགྱུར་སྙམ་དུ་རྩོད་པ་ལ།
ལན་ནི། དོན་སྤྱི་གཟུང་ཡུལ་ཡིན་ཀྱང་དེ་ལ་ཚད་མར་མ་སོང་། ཁ་དོག་མི་རྟག་པ་ལ་ཚད་
མར་སོང་བ་གཟུང་ཡུལ་དུ་མི་བྱེད་པས་སྐྱོན་མེད་ཅེས་པའོ།། །
གཉིས་པ་དེའི་ལན་དགག་པ་ཡོད་དེ། མདོར་བསྟན་རྒྱས་བཤད་གཉིས་སུ་ཡོད་པའི་་
ཕྱིར། དང་པོ་ཡོད་དེ། གཞན་ལས་གཞན་གྲུབ་མིན་ཞེ་ན། །ཞེས་འབྱུང་བ་ལས། ཕ་་་་
རོལ་པོས་རྗེས་དཔག་དེས་ཁ་དོག་མི་རྟག་པའི་དོན་སྤྱི་སྣང་ཡུལ་དུ་བྱས་པའི་སྒོ་ནས་ཁ་དོག་མི་
རྟག་པར་གྲུབ་པ་རྟགས་མ་གྲུབ་སྟེ། ཁ་དོག་མི་རྟག་པའི་དོན་སྤྱི་ཁ་དོག་མི་རྟག་པ་ལས་་་་་
གཞན་ཡིན་པའི་ཕྱིར། ཞེས་སྨྲ་བ་འགོག་པ་ལ། མིན་ཏེ་དེ་ཉིད་གྲུབ་ཕྱིར་རོ། །ཞེས་པ་་་་
ཉིད་ཀྱིས་མི་འཐད་དེ། དེ་དེ་ལས་གཞན་ཡིན་ཡང་རྗེས་དཔག་དེས་ཁ་དོག་མི་རྟག་པའི་དོན་
སྤྱི་སྣང་ཡུལ་དུ་བྱས་པའི་སྒོ་ནས་ཁ་དོག་མི་རྟག་པར་གྲུབ་པའི་ཕྱིར། མདོར་ན་རྗེས་དཔག་་
དེ་རང་གི་སྣང་ཡུལ་ལ་འཁྲུལ་ཡང་རང་མཚན་ཁ་དོག་མི་རྟག་པ་ལ་མི་བསླུ་ཞིང་། དེ་ཉིད་་་
རྟོག་པ་ཡིན་པར་གཞུང་འདིས་བསྟན་ཏེ། ལྷར། རྣམ་པར་རྟོག་པ་དེ་ལ་འཇུག་པ་ན་ཡང་
རྣམ་པར་རྟོག་པ་མི་བསླུ་བ་ཡིན་ནོ། །ཞེས་གསུངས།།
གཉིས་པ་རྒྱས་བཤད་ཡོད་དེ། །སྒྲུབ་རྟགས་ལ་བརྟེན་པའི་རྗེས་དཔག་རང་མཚན་ལ་
འབྲེལ་ཚུལ་དང༌། དགག་རྟགས་ལ་བརྟེན་པའི་རྗེས་དཔག་རང་མཚན་ལ་འབྲེལ་ཚུལ་གཉིས་
སུ་ཡོད་པའི་ཕྱིར། དང་པོ་ཡོད་དེ། དངོས་གང་ཇི་ལྟ་བུར་གྱུར་པ། །དེ་འདྲ་དེ་ནི་རྟགས་
སེམས་ཀྱི། །རྒྱུ་ཡིན། ཞེས་གསུངས་ཤིང་། དོན་ནི། བྱས་རྟགས་ལས་ཁ་དོག་མི་རྟག་་་་
པར་རྟོགས་པའི་རྗེས་དཔག་དེས་ཁ་དོག་མི་རྟག་པའི་དོན་སྤྱི་སྣང་ཡུལ་དུ་བྱེད་ཀྱང་དེ་མི་རྟག་
པ་ལ་བརྒྱུད་ནས་འབྲེལ་བའི་དབང་གིས་དེ་ལ་མི་སླུ་བ་ཡིན་ཏེ། དེ་བྱས་རྟགས་ཀྱིས་ཁ་དོག་
མི་རྟག་པར་སྒྲུབ་པའི་རྟགས་འཛིན་སེམས་ལ་འབྲེལ། རྟགས་འཛིན་སེམས་དེ་ཁ་དོག་མི་་་་
• 275 •



རྟག་པ་ལ་འབྲེལ་བའི་ཕྱིར། ཕྱི་མ་གྲུབ་སྟེ། ཁ་དོག་མི་རྟག་པ་དེ་བྱས་རྟགས་ཀྱིས་ཁ་དོག་མི་
རྟག་པར་སྒྲུབ་པའི་རྟགས་འཛིན་སེམས་ཀྱི་རྒྱུ་ཡིན་པའི་ཕྱིར་ཏེ། དེ་དེ་ལ་ཕན་འདོགས་བྱེད་
ཡིན་པའི་ཕྱིར། རྟགས་དང་པོ་གྲུབ་སྟེ། དེ་ལས་དེ་ལྟ་ཡི། དངོས་ལ་དེས་བསྐྱེད་རྟགས་་་
ཅན་བློ། །ཞེས་གསུངས་པ་ཉིད་ཀྱིས་བྱས་རྟགས་ཀྱིས་ཁ་དོག་མི་རྟག་པར་སྒྲུབ་པའི་རྟགས་་་
འཛིན་སེམས་དེ་བྱས་རྟགས་ཀྱིས་ཁ་དོག་མི་རྟག་པར་རྟོགས་པའི་རྗེས་དཔག་གི་རྒྱུ་ཡིན་པའི་་
ཕྱིར། ཁ་ཅིག བྱས་པ་ཆོས་ཅན། བྱས་རྟགས་ཀྱིས་ཁ་དོག་མི་རྟག་པར་སྒྲུབ་པའི་རྟགས་་
འཛིན་སེམས་ཀྱི་རྒྱུ་ཡིན་ཏེ། དེ་སྐྱེད་བྱེད་ཡིན་པའི་ཕྱིར། ཞེས་འགོད་པ་མི་འཐད་དེ། དེ་
དེའི་རྒྱུ་མ་ཡིན་པའི་ཕྱིར་ཏེ། དེ་དང་བདག་ཉིད་གཅིག་ཡིན་པའི་ཕྱིར།།
སྐབས་འདིར་མཐའ་ཅུང་ཟད་དཔྱད་ན། ཁ་ཅིག་དེ་སྒྲུབ་ཀྱི་ཚུལ་གསུམ་གང་རུང་་་་་
འཇལ་བའི་བློ་གང་ཞིག དེ་སྒྲུབ་ཀྱི་རྟགས་ཅན་རྗེས་དཔག་གི་རྒྱུར་གྱུར་པ། དེ་སྒྲུབ་ཀྱི་་་་
རྟགས་འཛིན་སེམས་ཀྱི་མཚན་ཉིད། ཞེས་ཟེར། ཁ་ཅིག དེ་གང་ཞིག རང་འབྲས་་་་་
རྟགས་ཅན་རྗེས་དཔག་གི་རྒྱུར་གྱུར་པ་དེ། དེ་སྒྲུབ་ཀྱི་རྟགས་འཛིན་སེམས་ཀྱི་མཚན་ཉིད། །
ཞེས་ཟེར། ཡང་ཁ་ཅིག དེ་གང་ཞིག རང་འབྲས་དེ་སྒྲུབ་ཀྱི་རྟགས་ཅན་རྗེས་དཔག་གི་་་
རྒྱུར་གྱུར་པ་དེ་དེའི་མཚན་ཉིད། ཞེས་ཟེར། ཡང་གཞན་དག་རང་འབྲས་རྟགས་ཅན་རྗེས་
དཔག་གི་རྒྱུར་གྱུར་པའི་རྟགས་ཡང་དག་གི་ཚུར་འཇལ་བའི་བློ་རྟགས་འཛིན་སེམས་ཀྱི་མཚན་
ཉིད། ཞེས་ཟེར། དང་པོ་མི་རིགས་ཏེ། སྔོན་འཛིན་མངོན་སུམ་རྒྱུད་ལྡན་གྱི་བྱས་རྟགས་་
ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གི་རྒྱུད་ཀྱི་སྒྲ་བྱས་པར་འཇལ་བའི་མངོན་སུམ་
དེ་མཚོན་བྱ་དེ་གང་ཞིག མཚན་ཉིད་ཀྱི་ཟུར་ཕྱི་མ་དེ་མ་ཡིན་པའི་ཕྱིར། དང་པོ་དེར་ཐལ།
དེ་སྒྲ་མི་རྟག་པར་སྒྲུབ་པའི་ཕྱོགས་ཆོས་ལ་མི་སླུ་བའི་བློ་དང་། དེ་སྒྲུབ་ཀྱི་ཁྱབ་པའི་ཚུལ་ལ་་
མི་སླུ་བའི་བློ་གང་རུང་གང་ཞིག རང་འབྲས་དེ་སྒྲུབ་ཀྱི་རྟགས་ཅན་རྗེས་དཔག་གི་རྒྱུར་གྱུར་
པ་ཡིན་པའི་ཕྱིར། དང་པོ་དེར་ཐལ། སྒྲ་མི་རྟག་པར་སྒྲུབ་པའི་ཕྱོགས་ཆོས་ལ་མི་སླུ་བའི་བློ་
ཡིན་པའི་ཕྱིར། མ་གྲུབ་ན། དེ་དེར་ཐལ། དེ་ཡོད་པའི་ཕྱིར། རྩ་རྟགས་གཉིས་པ་དེར་
ཐལ། སྒྲ་མི་རྟག་པར་སྒྲུབ་པའི་རྟགས་ཅན་རྗེས་དཔག་ཡོད་ན་དེ་ཡོད་པས་མ་ཁྱབ་པའི་ཕྱིར་
ཏེ། སྔོན་པོ་ཚད་མས་མ་དམིགས་པའི་ས་ཕྱོགས་ཀྱིས་མ་ངེས་པའི་ཕྱིར། མཚན་ཉིད་འཇོག་
ཚུལ་གཉིས་པ་མི་རིགས་ཏེ། ཚད་མ་སྒྲ་མི་རྟག་པར་སྒྲུབ་པའི་མཚན་ཉིད་དེ་གང་ཞིག སྒྲ་
• 276 •



མི་རྟག་པར་སྒྲུབ་པའི་མཚོན་བྱ་དེ་མ་ཡིན་པའི་ཕྱིར། དང་པོ་དེར་ཐལ། སྒྲ་མི་རྟག་པར་
སྒྲུབ་པའི་ཚུལ་གསུམ་གང་རུང་འཇལ་བའི་ཚད་མ་གང་ཞིག དེ་ཚད་མ་མི་རྟག་པར་རྟོགས་
པའི་རྗེས་དཔག་གི་རྒྱུ་ཡིན་པའི་ཕྱིར། འདི་དེར་ཐལ། ཚད་མ་མི་རྟག་པ་དེ་དེའི་རྒྱུ་གང་
ཞིག ཚད་མ་དང་ཚད་མ་མི་རྟག་པ་གཉིས་ཡུལ་དུས་རང་བཞིན་གང་ལ་ལྟོས་ནས་ཀྱང་གྲུབ་
བདེ་རྫས་གཅིག་ཡིན་པའི་ཕྱིར། དང་པོ་དེར་ཐལ། དེ་ཚད་མ་མི་རྟག་པར་སྒྲུབ་པའི་རྟགས་
འཛིན་སེམས་ཀྱི་རྒྱུ་ཡིན་པའི་ཕྱིར་ཏེ། དེ་སྒྲུབ་ཀྱི་རྟགས་འཛིན་སེམས་དེ་དེ་མི་རྟག་པར་་་་་
རྟོགས་པའི་རྗེས་དཔག་གི་རྒྱུ་ཡིན་པའི་ཕྱིར། རྩ་བར་འདོད་མི་རིགས་ཏེ། དེ་རང་འབྲས་སྒྲ་
མི་རྟག་པར་སྒྲུབ་པའི་རྟགས་ཅན་རྗེས་དཔག་གི་རྒྱུ་མ་ཡིན་པའི་ཕྱིར། མཚན་ཉིད་འཇོག་་་
ཚུལ་གསུམ་པ་མི་འཐད་དེ། བྱས་རྟགས་ཀྱིས་སྒྲ་གང་ཟག་བདག་མེད་དུ་སྒྲུབ་པའི་ཕྱི་རྒོལ་་་
རྣམ་དག་གི་རྒྱུད་ཀྱི་སྒྲ་བྱས་པར་རྟོགས་པའི་རྗེས་དཔག་དེ་སྒྲ་གང་ཟག་གི་བདག་མེད་དུ་སྒྲུབ་
པའི་མཚོན་བྱ་དེ་ཡིན། སྒྲ་གང་ཟག་གི་བདག་མེད་དུ་སྒྲུབ་པའི་མཚན་ཉིད་ཀྱི་ཟུར་དང་པོ་་
མ་ཡིན། ཟླ་བ་ཞེས་པའི་སྒྲས་བརྗོད་རུང་གི་རྟགས་ཀྱིས་སྒྲ་གང་ཟག་གི་བདག་མེད་དུ་སྒྲུབ་་
པའི་ཕྱི་རྒོལ་རྣམ་དག་གི་རྒྱུད་ཀྱི་སྒྲ་ཟླ་བ་ཞེས་པའི་སྒྲས་བརྗོད་རུང་དུ་རྟོགས་པའི་རྗེས་དཔག་
དེ་ཡང་སྒྲ་གང་ཟག་གི་བདག་མེད་དུ་སྒྲུབ་པའི་མཚོན་བྱ་དེ་ཡིན། དེ་སྒྲུབ་ཀྱི་མཚན་ཉིད་ཀྱི་
ཟུར་དང་པོ་མ་ཡིན་པའི་ཕྱིར། རྟགས་དང་པོ་དང་གསུམ་པ་དེར་ཐལ། སྒྲ་གང་ཟག་གི་་་་
བདག་མེད་དུ་སྒྲུབ་པའི་རྟགས་འཛིན་སེམས་ཀྱི་མཚན་ཉིད་གཅིག་ཡོད་པ་གང་ཞིག དེ་ཡོད་
ན་དེ་དེ་ཡིན་དགོས་པའི་ཕྱིར། རྟགས་གཞན་གཉིས་ཀ་དེར་ཐལ། སྒྲ་གང་ཟག་གི་བདག་
མེད་དུ་སྒྲུབ་པའི་ཚུལ་གསུམ་གང་རུང་རྗེས་དཔག་གཉིས་པོ་སོ་སོ་ནས་ཚད་མར་སོང་བའི་་་་
གཞལ་བྱ་མ་ཡིན་པའི་ཕྱིར་ཏེ། དེ་སྒྲུབ་ཀྱི་ཚུལ་གསུམ་གང་རུང་དངོས་སྟོབས་རྗེས་དཔག་་་
ཚད་མར་སོང་བའི་གཞལ་བྱ་དང༌། གྲགས་པའི་རྗེས་དཔག་ཚད་མར་སོང་བའི་གཞལ་བྱའི་
གཞི་མཐུན་མ་ཡིན་པའི་ཕྱིར་ཏེ། དངོས་སྟོབས་རྗེས་དཔག་དང་གྲགས་པའི་རྗེས་དཔག་ཚད་
མར་སོང་བའི་གཞལ་བྱ་འགལ་བ་སྤྱི་སྐད་ཡིན་པའི་ཕྱིར། གཞན་ཡང་རྩ་བའི་མཚན་ཉིད་མི་
རིགས་ཏེ། སྔོན་པོ་འཇལ་བའི་བློ་ཡིན་ན་སྔོ་སེར་གང་རུང་འཇལ་བའི་བློ་ཡིན་མི་དགོས།
སེར་པོ་འཇལ་བའི་བློ་ལ་ཡང་དེ་ལྟར་མ་ཁྱབ་པའི་ཕྱིར་ཏེ། དེ་ལྟ་ན་སྔོ་སེར་གང་རུང་ཚུར་་་་
མཐོང་གི་རྒྱུད་ཀྱི་སྔོན་འཛིན་མངོན་སུམ་གྱི་གཞལ་བྱ་དང་། དེའི་རྒྱུད་ཀྱི་སེར་འཛིན་མངོན་
• 277 •



སུམ་གྱི་གཞལ་བྱའི་གཞི་མཐུན་དུ་ཐལ་བའི་སྐྱོན་ཡོད་པའི་ཕྱིར། མཚན་ཉིད་འཇོག་ཚུལ་་་་
བཞི་པ་མི་འཐད་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གི་རྒྱུད་ཀྱི་
སྒྲ་བྱས་པར་འཇལ་བའི་མངོན་སུམ་དེ་རྟགས་ཡང་དག་གི་ཚུལ་འཇལ་བའི་བློ་ཡིན་པར་མ་་་་་
གྲུབ་པའི་ཕྱིར་ཏེ། དེ་ལྟ་ན་དེ་ཤེས་བྱ་འཇལ་བའི་བློར་ཐལ་བའི་སྐྱོན་ཡོད་པའི་ཕྱིར། ཁ་་་
ཅིག བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་འཛིན་སེམས་ཡིན་ན་བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གི་རྒྱུད་ཀྱི་ཤེས་པ་ཡིན་དགོས་ཞེས་ཟེར། དེ་ལ་ཁ་
ཅིག་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་རྣམ་དག་གི་རྒྱུད་ཀྱི་བྱས་་་་་
རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་གི་རྒྱུར་གྱུར་པའི་བྱས་རྟགས་ཀྱིས་སྒྲ་མི་་་་
རྟག་པར་སྒྲུབ་པའི་རྟགས་འཛིན་སེམས་ཆོས་ཅན། དེར་ཐལ། དེའི་ཕྱིར། འདོད་མི་ནུས་
ཏེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་རྣམ་དག་གི་རྒྱུད་ཀྱི་བྱས་རྟགས་ཀྱིས་སྒྲ་
མི་རྟག་པར་རྟོགས་པའི་རྟགས་ཅན་རྗེས་དཔག་གི་རྒྱུ་ཡིན་པའི་ཕྱིར། ཞེས་ཟེར་ན། མ་ཁྱབ་
སྟེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་རྣམ་དག་དང་རྒྱུད་གཅིག་ཏུ་གྱུར་པའི་
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གི་རྒྱུད་ཀྱི་ཚུལ་གསུམ་འཇོལ་བའི་
ཚད་མས་མ་ངེས་པའི་ཕྱིར་ཏེ། དེ་འདྲའི་སྔ་རྒོལ་རྣམ་དག་དང་རྒྱུད་གཅིག་ཏུ་གྱུར་པའི་དེ་
འདྲའི་ཕྱི་རྒོལ་རྣམ་དག་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་རྣམ་དག་གི་རྒྱུ་་་
ཡིན་པའི་ཕྱིར་ཏེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་དེ་རང་དང་རྒྱུད་གཅིག་
པའི་སྦྱོར་བ་སྐོར་གཅིག་པོ་དེའི་སྔ་རྒོལ་རྣམ་དག་གི་རྒྱུ་ཡིན་པའི་ཕྱིར་ཏེ། སྐྱེས་བུ་ལྷས་བྱིན་
དེ་རང་དང་རྒྱུད་གཅིག་པའི་སངས་རྒྱས་འཕགས་པའི་རྒྱུ་ཡིན་པའི་ཕྱིར། ཡང་ཕྱོགས་སྔ་དེ་
ལ་ཁ་ཅིག བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་རྣམ་དག་གི་རྒྱུད་ཀྱི་བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་འཇལ་བའི་ཚད་མ་འཕེན་པ་ཡང་འཐད་པར་མི་་་་
སེམས་ཏེ། ཚད་མ་དེ་བྱས་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་གི་རྒྱུ་མ་ཡིན་་
པའི་ཕྱིར་ཏེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་རྣམ་དག་གི་རྒྱུད་ལ་ཚད་མ་
དེ་དང་རྗེས་དཔག་དེ་གཉིས་དུས་མཉམ་དུ་ཡོད་པའི་ཕྱིར། ཡང་ཁ་ཅིག ཕྱོགས་སྔ་དེ་ལ་་
བྱས་རྟགས་ཀྱིས་དེ་སྒྲུབ་ཀྱི་ཚུལ་གསུམ་འཇལ་བའི་ཚད་མ་དང་། དེ་སྐོར་གྱི་ཕྱོགས་ཆོས་་་་་
འཇལ་བའི་ཚད་མ་དང་། དེ་སྐོར་གྱི་རྗེས་ཁྱབ་འཇལ་བའི་ཚད་མ་འཕེན་ཏེ། རྫས་སྤྱི་མར་
• 278 •



སོང་བ་མ་གཏོགས་གནོད་བྱེད་དུ་རུང་ཙམ་ཡིན་ཀྱང༌། སྒྲ་བྱས་པར་འཇལ་བའི་ཚད་མ་དང་།
བྱས་ན་མི་རྟག་པའི་ཁྱབ་པ་འཇལ་བའི་ཚད་མ་འཕེན་ན་ནི་མི་འོས་ཏེ། སྔ་མས་སྦྱོར་བ་དེ་་་
སྐོར་གྱི་ཕྱོགས་ཆོས་མི་འཇལ། ཕྱི་མས་སྦྱོར་བ་དེ་སྐོར་གྱི་ཁྱབ་པ་མི་འཇལ་བས་རྟགས་མ་་་་
གྲུབ་ཀྱི་ལན་ཐེབས་པའི་ཕྱིར། ཁོ་ན་རེ། དེ་མི་འཐད་དེ། བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་ཕྱི་རྒོལ་རྣམ་དག་གི་རྒྱུད་ཀྱི་སྒྲ་བྱས་པར་འཇལ་བའི་ཚད་མས་བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་ཕྱོགས་ཆོས་འཇལ། དེའི་རྒྱུད་ཀྱི་བྱས་ན་མི་རྟག་པའི་ཁྱབ་པ་འཇལ་བའི་
ཚད་མས་དེ་སྐོར་གྱི་རྗེས་ཁྱབ་འཇལ་བའི་ཕྱིར་ན། མ་ཁྱབ་བོ། །ཁ་ཅིག བྱས་རྟགས་་་
ཀྱིས་སྒྲ་མི་རྟག་པར་རྟོགས་པའི་རྗེས་དཔག་དེ་དེ་སྐོར་གྱི་རྟགས་འཛིན་སེམས་སུ་འདོད་པ་་་་
འཐད་པར་དཀའ་སྟེ། དེས་སྒྲ་བྱས་པར་མ་རྟོགས་པའི་ཕྱིར་ཏེ། བྱས་རྟགས་ཀྱིས་སྒྲ་རྟག་པ་
མ་ཡིན་པར་རྟོགས་པའི་རྗེས་དཔག་དེས་སྒྲ་བྱས་པར་མ་རྟོགས་པའི་ཕྱིར་ཏེ། དེ་རྟོགས་ན་་་
དངོས་རྟོགས་སུ་འགྱུར་བས་རྗེས་དཔག་དེ་སྒྲུབ་རྟག་ཏུ་ཐལ་བའི་སྐྱོན་ཡོད་པའི་ཕྱིར། འོན་
ཀྱང་བྱས་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་དང་དེ་སྐོར་གྱི་རྟགས་འཛིན་་་་་
སེམས་འགལ་བ་མ་ཡིན་ཏེ། སྤྱིར་རྗེས་དཔག་དེ་དེ་གཉིས་ཀ་ཡིན་པའི་ཕྱིར། ཁོ་ན་རེ། འོ་
ན་རྗེས་དཔག་ཆོས་ཅན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་དཔག་ཏུ་ཐལ་ལོ། །
ཞེ་ན་མ་ཁྱབ་སྟེ། འོ་ན་བུ་རོ་ད་ལྟར་བའི་རྟགས་ལས་ཁ་ནང་བུ་རམ་གོང་བུའི་སྟེང་དུ་བུར་
གཟུགས་ད་ལྟར་བ་ཡོད་པར་རྟོགས་པའི་རྗེས་དཔག་ཆོས་ཅན། བུ་རོ་ད་ལྟར་བའི་རྟགས་་་་
ཀྱིས་ཁ་ནང་བུ་རམ་གོང་བུའི་སྟེང་དུ་བུར་གཟུགས་ད་ལྟར་བ་ཡོད་པར་རྟོགས་པའི་རྗེས་་་་་་
དཔག་ཡིན་པར་ཐལ། དེའི་རྟགས་ལས་དེ་ལྟར་རྟོགས་པའི་རྗེས་དཔག་ཡིན་པའི་ཕྱིར།
ཁྱབ་པ་ཁས། འདོད་མི་ནུས་ཏེ། དེའི་རྟགས་ལས་དེ་སྒྲུབ་ཀྱི་རྟགས་ཡང་དག་མེད་པའི་ཕྱིར།
དེ་ལ་ཁོ་ན་རེ། རྗེས་དཔག་ཆོས་ཅན། དངོས་སྟོབས་རྗེས་དཔག་ཏུ་ཐལ། བྱས་རྟགས་་་་
ཀྱིས་སྒྲ་མི་རྟག་པར་རྟོགས་པའི་རྗེས་དཔག་ཡིན་པའི་ཕྱིར། འདོད་ན། དེ་ཆོས་ཅན། །
ཁྱོད་ཡིན་ན་དེ་ཡིན་དགོས་པར་ཐལ། ཁྱོད་དངོས་སྟོབས་རྗེས་དཔག་ཡིན་པའི་ཕྱིར་ན། མ་
ཁྱབ་སྟེ། དེ་ལྟར་ན་སྒྲ་མི་རྟག་པར་རྟོགས་པའི་རྗེས་དཔག་ལའང་མཚུངས་པའི་ཕྱིར། ཁ་་
ཅིག བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་འཛིན་སེམས་ཡིན་ན་རང་འབྲས་བྱས་
རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་གི་དངོས་ཀྱི་ཉེར་ལེན་ཡིན་པས་ཁྱབ།
• 279 •



ཞེས་ཟེར་བ་མི་རིགས་ཏེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གི་་་་
རྒྱུད་ཀྱི་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་འཇལ་བའི་ཚད་མ་དེ་དེ་སྐོར་གྱི་
རྟགས་འཛིན་སེམས་གང་ཞིག དེ་རང་འབྲས་རྗེས་དཔག་དེའི་དངོས་རྒྱུ་མ་ཡིན་པའི་ཕྱིར་ཏེ།
དེ་གཉིས་ཀྱི་བར་དུ་དེ་འདྲའི་ཚུལ་གསུམ་དྲན་པའི་དྲན་ཤེས་ཀྱིས་ཆོད་པའི་ཕྱིར། འདི་དེར་
ཐལ། མདོ་རང་འགྲེལ་ལས། རྟགས་ཤེས་པ་ནི་རྗེས་དཔག་གི་དངོས་ཀྱི་རྒྱུད་མ་ཡིན་ཏེ།
དྲན་པས་བར་དུ་ཆོད་པའི་ཕྱིར། ཞེས་གསུངས་པའི་ཕྱིར་དང་། གང་བྱས་ན་མི་རྟག་པས་
ཁྱབ། དཔེར་ན་བུམ་པ་བཞིན། སྒྲ་ཡང་བྱས་སོ་ཞེས་པའི་ངག་དེ་རང་འབྲས་བྱས་རྟགས་་
ཀྱིས་སྒྲ་མི་རྟག་པར་རྟོགས་པའི་རྗེས་དཔག་གི་དངོས་ཀྱི་ལྷན་ཅིག་བྱེད་རྐྱེན་མ་ཡིན་པའི་ཕྱིར་
ཏེ། དེ་གཉིས་ཀྱི་བར་དུ་ངག་དེ་ཐོས་པའི་ཉན་ཤེས་ཀྱིས་ཆོད་པའི་ཕྱིར།།
རང་གི་ལུགས་ནི། སྒྲ་མི་རྟག་པར་སྒྲུབ་པའི་ཕྱོགས་ཆོས་ལ་མི་སླུ་བའི་བློ་དང༌། སྒྲ་་
མི་རྟག་པར་སྒྲུབ་པའི་ཁྱབ་པའི་ཚུལ་ལ་མི་སླུ་བའི་བློ་གང་རུང་ཡང་ཡིན། རང་འབྲས་སྒྲ་མི་
རྟག་པར་རྟོགས་པའི་རྗེས་དཔག་གི་རྒྱུ་ཡང་ཡིན་པའི་གཞི་མཐུན་དུ་འགྱུར་པའི་རིག་པ་དེ། །
སྒྲ་མི་རྟག་པར་སྒྲུབ་པའི་རྟགས་འཛིན་སེམས་ཀྱི་མཚན་ཉིད་ཡིན། དེ་ལ་དབྱེ་ན་ཚད་མར་་་
གྱུར་པའི་རྟགས་འཛིན་སེམས་དང་། ཚད་མིན་དུ་གྱུར་པའི་རྟགས་འཛིན་སེམས་གཉིས། །
དང་པོ་ལ་མངོན་སུམ་དུ་གྱུར་པའི་དེ་སྒྲུབ་ཀྱི་རྟགས་འཛིན་སེམས་དང༌། རྗེས་དཔག་ཏུ་གྱུར་
པའི་དེ་སྒྲུབ་ཀྱི་རྟགས་འཛིན་སེམས་གཉིས། དང་པོ་ནི་བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་ཕྱི་རྒོལ་རྣམ་དག་གི་རྒྱུད་ཀྱི་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་འཇལ་
བའི་མངོན་སུམ་ལྟ་བུ། གཉིས་པ་ནི་དེའི་རྒྱུད་ཀྱི་དེ་རྟོགས་པའི་རྗེས་དཔག་ལྟ་བུ། རྩ་བའི་
གཉིས་པ་ནི་དེའི་རྒྱུད་ཀྱི་དེ་དྲན་པའི་དྲན་ཤེས་ལྟ་བུ་སྟེ། རྣམ་བཤད་ལས། རྟགས་འཛིན་
ལ་ཚད་མ་མ་ཡིན་པས་ཁྱབ་པ་གཞུང་འགྲེལ་ཁུངས་མ་གང་ན་ཡང་མི་སྣང་བས་ཕྱོགས་ཆོས་་་་
འཇལ་བའི་ཚད་མ་དང་འབྲེལ་བ་འཇལ་བའི་ཚད་མ་རྟགས་འཛིན་སེམས་སུ་བཞག་པ་ལ་་་་༌་
འགལ་བ་མེད་པར་སེམས་སོ། །ཞེས་གསུངས་པའི་དགོངས་པའོ། །དེ་ལྟར་ན་དུ་བའི་རྟགས་
ཀྱིས་དུ་ལྡན་ལ་ལ་མེ་ཡོད་པར་རྟོགས་པའི་རྗེས་དཔག་དེ་སྣང་བ་ལྟར་གྱི་སྟོང་ཡང་བསླུ་བ་མ་་
ཡིན་པར་གྲུབ་སྟེ། དེ་ལྟར་རྟགས་དང་རྟགས་ཅན་བློ། །བརྒྱུད་པ་ཡིས་ནི་དངོས་པོ་ལ།
འབྲེལ་ཕྱིར་དེར་སྣང་བ་ཡིས་ནི། །སྟོང་ཡང་སླུ་བྱེད་ཉིད་མ་ཡིན། །དེ་ཡི་ངོ་བོས་སྟོང་དེ་དག།
• 28) •



དེ་ཡི་ངོ་བོ་ཞེན་པའི་ཕྱིར། །དེ་དངོས་སླུ་བྱེད་ཉིད་མིན་ཡང་། །འཁྲུལ་པར་རྣམ་གཞག་བྱས་
པ་ཡིན། །ཞེས་འབྱུང་བ་ལས། རྗེས་དཔག་དེ་ཉིད་དུ་ལྡན་ལའི་སྟེང་གི་མེ་ལ་བརྒྱུད་ནས་་་
འབྲེལ་བའི་ཚད་མ་ཡིན་པའི་ཕྱིར་དང་། རང་ལ་སྣང་བ་རང་མཚན་དུ་སྣང་བའི་ཞེན་བློ་་་་
ཡིན་པའི་ཕྱིར། དང་པོ་གྲུབ་སྟེ། དེ་དེ་སྐོར་གྱི་རྟགས་འཛིན་སེམས་ལས་དངོས་སུ་སྐྱེས།
རྟགས་འཛིན་སེམས་དུ་ལྡན་ལའི་སྟེང་གི་དུ་བ་ལས་སྐྱེས། དེ་དེའི་སྟེང་གི་མེ་ལས་དངོས་སུ་་
སྐྱེས་པའི་ཕྱིར།།
གཉིས་པ་དགག་པའི་རྗེས་ད༌ ག་རང་མཚན་ལ་འབྲེལ་ཚུལ་ཡོད་དེ། དགག་རྟགས་་་
ཀྱིས་བསྒྲུབ་བྱ་སྒྲུབ་ཚུལ་དང་། དགག་རྟགས་ངོས་བཟུང་བ་གཉིས་སུ་ཡོད་པའི་ཕྱིར། དང་
པོ་ཡོད་དེ། དགག་པ་ཉིད་ནི་ཐམས་ཅད་དུ། །མི་དམིགས་པ་ལས་འགྲུབ་པ་ཡིན། །ཚད་་
མས་གྲུབ་པར་སྨྲ་རྣམས་ཀྱི། །དོན་ཀྱི་བཟློག་པ་ཉིད་ལས་ཡིན། །ཞེས་འབྱུང་བ་ལས། དེ་་
འགྲུབ་པ་རང་གི་དགག་བྱ་ཚད་མས་མ་དམིགས་པ་ལ་ལྟོས་པའི་ཕྱིར་ཏེ། ཚད་མས་གྲུབ་ན་་
ཡོད་དགོས་པའི་ཕྱིར། ཁོ་ན་རེ། དེ་མི་འཐད་དེ། རང་བཞིན་འགལ་དམིགས་དང་། རྒྱུ་
འགལ་དམིགས་གཉིས་རང་གི་དགག་བྱ་དམིགས་བྱེད་ཀྱི་ཚད་མ་བཀག་པ་མ་ཡིན་པའི་ཕྱིར་ཏེ།
དེ་གཉིས་སྒྲུབ་པ་རྟགས་སུ་བཀོད་པ་ཡིན་པའི་ཕྱིར་ཞེ་ན། མི་འཐད་དེ། དགག་ལ་དེའམ་
དེ་རྒྱུ་དང༌། །འགལ་བར་བརྗོད་པ་མཐོང་གང་ཡིན། །དེ་ཡང་དེ་ཡི་ཚད་མ་ཉིད། །མེད་པ་
འཕེན་པར་བྱེད་པ་ཡིན། །གཞན་དུ་དངོས་གཅིག་ཡོད་བརྗོད་པས། །གཞན་མེད་དེ་ནི་གང་
ལས་རྟོགས། །ཞེས་འབྱུང་བ་ལས། རྟགས་ཡང་དག་གཉིས་པོ་དེས་རང་གི་དགག་བྱ་་་་
དམིགས་བྱེད་ཀྱི་ཚད་མ་མེད་པ་འཕེན་པའི་ཕྱིར་ཏེ། དེ་མི་འཕེན་ན་དེ་གཉིས་ཀྱིས་རང་གི་་
དགག་བྱ་མེད་པར་མི་འགྲུབ་དགོས་ནའང་དེ་མེད་པར་འགྲུབ་པའི་ཕྱིར། གཞི་ལ་སྦྱར་ན། །
མེ་ཤུར་ཕྱོགས་ཀྱི་མེ་གྲང་རེག་དང་གནོད་མེད་དུ་ལྷན་ཅིག་ཏུ་མི་གནས་པར་སྒྲུབ་པ་དང་།
ཤར་ཕྱོགས་ཀྱི་མེ་གྲང་འབྲས་སྤུ་ལོང་བྱེད་དང་གནོད་མེད་དུ་ལྷན་ཅིག་མི་གནས་པར་སྒྲུབ་པ་
ལ་སྦྱོར་རོ། །ཁོ་ན་རེ། སྐྱོན་མེད་དེ། འགལ་ཕྱིར་ཞེ་ན། །ཞེས་གསུངས་པ་ལས། ཚ་་་་
གྲང་འགལ་བར་ངེས་པ་ལ་བརྟེན་ནས་མེའི་རྟགས་ཀྱིས་ཤར་ཕྱོགས་ཀྱི་མེ་གྲང་རེག་དང་གནོད་
མེད་དུ་ལྷན་ཅིག་མི་གནས་པར་རྟོགས་ནུས་པའི་ཕྱིར་ཞེ་ན། དེ་ཉིད་ཀྱང་། །ཅིས་འགྲུབ། །
ཞེས་འབྱུང་བ་ལས། ཚ་གྲང་འགལ་བར་ཅིས་འགྲུབ་དྲིས་པས། ཁོ་ན་རེ། དེ་གཉིས་་་་་
• 28 ] •



འགལ་ཏེ། ལྷན་ཅིག་མི་གནས་ཕྱིར། ཞེ་ན། ཞེས་འབྱུང་བ་ལས། དེ་གཉིས་ལྷན་ཅིག་ཏུ་
མི་གནས་པའི་ཕྱིར་ཞེ་ན། དེ་ཡང་གང་ལས་འདོད། ཅེས་འབྱུང་བ་ལས། དེ་གཉིས་ལྷན་
ཅིག་ཏུ་མི་གནས་པ་དེ་ཡང་རྒྱུ་མཚན་གང་ལས་འདོད་ཅེས་དྲིས་པས། སྣང་བ་མཐོང་མེད་་
ཕྱིར་ཞེ་ན། །ཞེས་གསུངས་པ་ལས། དེ་གཉིས་ལྷན་ཅིག་ཏུ་སྣང་རུང་མཐོང་བ་མེད་པའི་་་་
ཕྱིར་ཞེ་ན། དེ་ནི་མི་འཐད་དེ། དེ་ནི་ཚད་མ་ཉིད་མ་ཡིན། །དེ་ཕྱིར་རང་སྒྲས་བརྗོད་ན་་་
ཡང་། །དེ་ཉིད་མེད་པའི་སྒྲུབ་བྱེད་ཡིན། །གང་ལ་དེ་ནི་ཚད་མིན་དེས། །དགག་པ་རྣམ་་་
ཀུན་བརྗོད་བྱ་མིན། །ཞེས་འབྱུང་བ་ལས། ཁྱོད་ཀྱིས་ཇི་སྐད་སྨྲས་པ་རྣམས་ངེད་ཀྱི་སྨྲས་་་
པའི་སྒྲུབ་བྱེད་དུ་སོང་བའི་ཕྱིར་དང་། དེ་སོང་བ་ལས་ན། འགལ་དམིགས་རང་ཉིད་སྒྲས་
ཟིན་པར་བརྗོད་ན་ཡང་དགག་བྱ་དམིགས་བྱེད་ཀྱི་ཚད་མ་བཀག་པ་ཉིད་དགག་བྱ་མེད་པའི་་
སྒྲུབ་བྱེད་དུ་སོང་བའི་ཕྱིར། འགལ་འབྲས་དམིགས་པའི་རྟགས་ཀྱིས་ཀྱང་རང་གི་དགག་བྱ་་
དམིགས་བྱེད་ཀྱི་ཚད་མ་བཀག་སྟེ། དེས་ན་དེ་དང་འགལ་དོན་གྱི། །འབྲས་བུ་བརྗོད་པ་་་
བཤད་པ་ཡིན། །ཀུན་ལ་སྦྱོར་བ་ཐ་དད་ཉིད། །ཡིན་གྱི་དོན་ལ་ཐ་དད་མེད། །ཅེས་འབྱུང་
བ་ལས། དགག་རྟགས་གཉིས་ཀྱི་རང་གི་དགག་བྱ་དམིགས་བྱེད་ཀྱི་ཚད་མ་བཀག་པར་་་་་་
བཤད་པ་དེས་ནའི་ཕྱིར་དང་། དགག་རྟགས་ཀུན་སྦྱོར་བ་འགོད་ཚུལ་ཐ་དད་ཙམ་ཡིན་གྱི་་་
དགག་པ་འགྲུབ་པར་ཁྱད་པར་མེད་པའི་ཕྱིར།།
གཉིས་པ་དགག་རྟགས་ངོས་བཟུང་བ་བཤད་དུ་ཡོད་དེ། གཞན་ལུགས་དགག་པ་དང་།
རང་ལུགས་བཞག་པ་གཉིས་སུ་ཡོད་པའི་ཕྱིར། དང་པོ་ཡོད་དེ། འགལ་དང་དེ་ནི་ཐབས་་
བཅས་པ། །གྲུབ་དང་དགག་པ་མེད་པར་ནི། །དགག་ལ་ཚད་སྨྲ་གང་ཡིན་དེ། །རིགས་་་་
པའི་རྗེས་འབྲང་ཅན་མིན་ཏེ། །སྨྲ་ལ་སོགས་པས་ཀུན་མཁྱེན་དང་། །འཇིག་རྟེན་གཞན་་་
སོགས་མེད་སྒྲུབ་བཞིན། །ཞེས་འབྱུང་བ་ལས་འགལ་དམིགས་དང་འབྲེལ་ཡུལ་མ་དམིགས་་་
པའི་རྟགས་ཡང་དག་གང་རུང་མ་ཡིན་པའི་མ་དམིགས་པའི་རྟགས་ཡང་དག་འདོད་པ་རིགས་
པ་ལས་འདས་པའི་ཕྱིར་ཏེ། དཔེར་ན་ངག་སྨྲ་བའི་སྐྱེས་བུ་ཕ་རོལ་པོ་ཆོས་ཅན། ཀུན་་་་་
མཁྱེན་མ་ཡིན་ཏེ། ངག་སྨྲ་བའི་ཕྱིར། ཞེས་དང་། འཇིག་རྟེན་ཕ་རོལ་མེད་དེ། ངག་སྨྲ་
བའི་ཕྱིར། ཞེས་པ་རྟགས་ཡང་དག་མ་ཡིན་པ་བཞིན། དང་པོ་དེ་འགལ་དམིགས་ཀྱི་རྟགས་
ཡང་དག་མ་ཡིན་པ་དེར་ཐལ། དབང་པོ་ལས་འདས་དོན་རྣམས་དང་། །འགལ་བ་གྲུབ་པ་
282 •



མེད་ཕྱིར་རོ། །གལ་ཏེ་སྨྲ་པོ་རིག་ཡིན་ན། །གནོད་བྱ་གནོད་བྱེད་ངོ་བོ་གང༌། །ཞེས་འབྱུང་
བ་ལས། ངག་སྨྲ་ཀུན་མཁྱེན་དང་མི་འགལ་བའི་ཕྱིར། ཁོ་ན་རེ། ངག་སྨྲ་དང་ཀུན་མཁྱེན་
གྱི་གཞི་མཐུན་ཆོས་ཅན། མེད་དེ། རྒྱང་འཕེན་གྱི་མངོན་སུམ་གྱིས་མ་དམིགས་པའི་ཕྱིར།
ཞེས་ཏེ། དེ་འདྲ་མི་དམིགས་ཕྱིར་ཞེ་ན། ཞེས་འབྱུང་བ་ལས། དེ་མི་འཐད་དེ། དེ་ཉིད་
སྒྲུབ་བྱེད་ཡིན་པར་བརྗོད། །མི་དམིགས་པ་ནི་དེ་ལྟ་བུ། །ངེས་བྱེད་མིན་པར་རབ་ཏུ་བརྗོད། །
ཞེས་འབྱུང་བ་ལས། དེ་ལྟ་ན་རྒྱང་འཕེན་གྱི་མངོན་སུམ་གྱིས་མ་དམིགས་པ་དེ་སྐྱེས་བུ་ཕ་་་་
རོལ་པོ་ཀུན་མཁྱེན་མ་ཡིན་པར་སྒྲུབ་པའི་སྒྲུབ་བྱེད་ཡང་དག་ཏུ་ཐལ་བའི་སྐྱོན་དུ་འགྱུར་ལ།
དེ་འདོད་མི་ནུས་པ་ཡང་སྔར་བརྗོད་ཟིན་པའི་ཕྱིར། དེས་ན་རྒྱང་འཕེན་ཁྱོད་ཀྱིས་ཀུན་་་་་་
མཁྱེན་ཡོད་མེད་གང་དུ་ཡང་མི་འགྲུབ་སྟེ། དེ་ཕྱིར་ཤིན་ཏུ་ལྐོག་གྱུར་ལ། །ཡོད་མེད་ངེས་པ་
ཡོད་མ་ཡིན། །ཞེས་གསུང ས་པ་ཉིད་ཀྱིས་ཁྱོད་ལ་ཀུན་མཁྱེན་ཤིན་ཏུ་ལྐོག་གྱུར་ཡིན་པའི་ཕྱིར།
དེ་ཡང་རྒྱང་འཕེན་གྱིས་ཀུན་མཁྱེན་དངོས་སྟོབས་ཀྱིས་ངེས་མི་ནུས་པས་དེ་ལྟར་བཤད་ཀྱི།
དེ་དེ་ལ་ཤིན་ཏུ་ལྐོག་གྱུར་མ་ཡིན་ཏེ། དེ་སྤྱིར་ཤིན་ཏུ་ལྐོག་གྱུར་མ་ཡིན་པར་སྒྲུབ་ཟིན་པའི་
ཕྱིར། ཡང་ན་དེ་ལ་ཤིན་ལྐོག་ཡིན་ན། སྤྱིར་ཤིན་ལྐོག་ཡིན་པས་མ་ཁྱབ་པར་ཁས་བླངས་སོ།།
གཉིས་པ་རང་ལུགས་ཀྱི་དགག་རྟགས་ངོས་བཟུང་བ་ཡོད་དེ། འགལ་དམིགས་ཀྱི་་་་་
རྟགས་དང་། འབྲེལ་ཡུལ་མ་དམིགས་པའི་རྟོགས་གཉིས་སུ་ཡོད་པའི་ཕྱིར། དང་པོ་ཡོད་དེ།
འགལ་དེ་ཆོས་ནི་ཐ་དད་དམ། །ཐ་དད་མེད་ལ་རབ་སྦྱོར་ཏེ། །ཁ་བ་མེད་པར་སྒྲུབ་པ་ལ། །
མེ་དང་སྐྱེ་ལ་ཡོད་གནོད་བཞིན། །ཞེས་གསུངས་པའི་དོན་ནི། འགལ་དམིགས་ཀྱི་རྟགས་་་
ཡང་དག་ལ་སྦྱོར་བ་འགོད་ཚུལ་གྱི་སྒོ་ནས་དབྱེ་ན་གཉིས་ཡོད་དེ། ལྷན་ཅིག་མི་གནས་འགལ་
ལ་བརྟེན་པའི་འགལ་དམིགས་ཀྱི་རྟགས་ཡང་དག་དང༌། ཕན་ཚུན་སྤངས་འགལ་ལ་བརྟེན་
པའི་འགལ་དམིགས་ཀྱི་རྟགས་ཡང་དག་གཉིས་ཡོད་པའི་ཕྱིར། དང་པོ་ནི། དཔེར་ན་ཤར་
ཕྱོགས་ཀྱི་མེ་ཆོས་ཅན། ཁ་བའི་རེག་པ་དང་གནོད་མེད་དུ་ལྷན་ཅིག་ཏུ་མི་གནས་ཏེ། མེ་་་
ཡིན་པའི་ཕྱིར། ཞེས་བཀོད་པའི་ཚེ་ན་མེ་ལྟ་བུ། གཉིས་པ་ནི། དཔེར་ན་མྱུ་གུ་ཆོས་ཅན།
སླར་ཡང་སྐྱེ་བ་དོན་མེད་དེ། ཡོད་པའི་ཕྱིར། ཞེས་བཀོད་པའི་ཚེ་ན་ཡོད་པ་ལྟ་བུའོ།།
སྐབས་འདིར་མཐའ་ཅུང་ཟད་དཔྱད་ན། གཞན་དག་ན་རེ། དེ་སྒྲུབ་ཀྱི་དགག་བྱའི་་
ཆོས་ཀྱི་འགལ་ཟླ་དམིགས་པ་རྟགས་སུ་སྦྱར་བའི་དགག་པའི་ཚུལ་གསུམ། དེ་སྒྲུབ་ཀྱི་འགལ་
• 353 •



དམིགས་ཀྱི་རྟགས་ཡང་དག་གི་མཚན་ཉིད། ཞེས་ཟེར། ལ་ལ་ན་རེ། དེ་སྒྲུབ་ཀྱི་མ་་་་་
དམིགས་པའི་ཚུལ་གསུམ་གང་ཞིག སྒྲུབ་པ་ཡིན་པ་དེ། དེའི་མཚན་ཉིད། ཞེས་ཟེར།
དང་པོ་མི་རིགས་ཏེ། བུམ་པ་ཚད་མས་མ་དམིགས་པ་དེ་བུམ་པ་ཚད་མས་མ་དམིགས་པའི་་
ས་ཕྱོགས་སུ་བུམ་པ་མེད་པར་སྒྲུབ་པའི་མཚན་ཉིད་དེ་ཡིན་པ་གང་ཞིག དེ་དེ་སྒྲུབ་ཀྱི་མཚོན་
བྱ་དེ་མ་ཡིན་པའི་ཕྱིར། དང་པོ་དེར་ཐལ། དེ་དེ་སྒྲུབ་ཀྱི་མ་དམིགས་པའི་རྟགས་ཡང་གང་
ཞིག དེ་བུམ་པ་ཡོད་པ་དང་འགལ་བ་ཡིན་པའི་ཕྱིར། གཉིས་པ་དེར་ཐལ། དེ་མེད་་་་་
དགག་ཡིན་པའི་ཕྱིར། མཚན་ཉིད་གཉིས་པ་མི་རིགས་ཏེ། བྱས་པ་མ་ཡིན་པ་ལས་ལོག་པ་
དེ་སྒྲ་རྟག་པ་མ་ཡིན་པར་སྒྲུབ་པའི་འགལ་དམིགས་ཀྱི་རྟགས་ཡང་དག་གང་ཞིག་དེ་སྒྲུབ་པ་མ་
ཡིན་པའི་ཕྱིར། དང་པོ་དེར་ཐལ། དེ་དེ་སྒྲུབ་ཀྱི་མ་དམིགས་པའི་རྟགས་ཡང་དག་གང་ཞིག
མ་ཡིན་དགག་ཡིན་པའི་ཕྱིར། ཁ་ཅིན་ན་རེ། དེ་སྒྲུབ་ཀྱི་འགལ་དམིགས་ཀྱི་རྟགས་ཡང་དག་
གང་ཞིག དེ་སྒྲུབ་ཀྱི་དགག་བྱའི་ཆོས་དང་རྫས་ཐ་དད་ཡིན་པ་དེ། དེ་སྒྲུབ་ཀྱི་ལྷན་ཅིག་མི་
གནས་འགལ་ལ་བརྟེན་པའི་འགུལ་དམིགས་ཀྱི་རྟགས་ཡང་དག་གི་མཚན་ཉིད། དེ་གང་ཞིག
དེ་དང་རྫས་ཐ་དད་མ་ཡིན་པ་དེ། དེ་སྒྲུབ་ཀྱི་ཕན་ཚུན་སྤངས་འགལ་ལ་བརྟེན་པའི་འགལ་
དམིགས་ཀྱི་རྟགས་ཡང་དག་གི་མཚན་ཉིད་ཞེས་ཟེར་བ་མི་རིགས་ཏེ། ཤར་ཕྱོགས་ཀྱི་མེ་ཁ་་་
བའི་རེག་པ་དང་ལྷན་ཅིག་ཏུ་མི་གནས་པར་སྒྲུབ་པའི་དགག་བྱའི་ཆོས་དང་རྫས་ཐ་དད་མི་་་་
སྲིད་པའི་ཕྱིར་ཏེ། དེ་རྫས་སུ་མ་གྲུབ་པའི་ཕྱིར་ཏེ། བྱས་རྟགས་ཀྱིས་སྒྲ་མི་རྟག་པར་སྒྲུབ་་་
ངའི་བསྒྲུབ་བྱའི་ཆོས་རྫས་སུ་མ་གྲུབ་པའི་ཕྱིར། ཡང་ཁ་ཅིག་ན་རེ། དེ་སྒྲུབ་ཀྱི་འགལ་་་་་
ང་ མིགས་ཀྱི་རྟགས་ཡང་དག་གང་ཞིག དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དངོས་པོ་
དང་ལྷན་ཅིག་མི་གནས་འགལ་ཡིན་པ་དེ། དེ་སྒྲུབ་ཀྱི་ལྷན་ཅིག་མི་གནས་འགལ་ལ་བརྟེན་་་
པའི འགལ་དམིགས་ཀྱི་རྟགས་ཡང་དག་གི་མཚན་ཉིད། དེ་གང་ཞིག དེ་མ་ཡིན་པ་དེ།
དེ་སྒྲུབ་ཀྱི་ཕན་ཚུན་སྤངས་འགལ་ལ་བརྟེན་པའི་འགལ་དམིགས་ཀྱི་རྟགས་ཡང་དག་གི་མཚན་
ཉིད་ཞེས་ཟེར་བ། མི་འཐད་དེ། རྭ་ཅན་དེ་གོང་བུ་རྭ་ཅན་རྟ་མ་ཡིན་པར་སྒྲུབ་པའི་ལྷན་་
ཅིག་མི་གནས་འགལ་ལ་བརྟེན་པའི་འགལ་དམིགས་ཀྱི་རྟགས་ཡང་དག་ཡིན། དེ་སྒྲུབ་ཀྱི་་་་
མཚན་ཉིད་དེ་མ་ཡིན། རྭ་ཅན་དེ་དེ་སྒྲུབ་ཀྱི་ཕན་ཚུན་སྤངས་འགལ་ལ་བརྟེན་པའི་འགལ་་་
དམིགས་ཀྱི་རྟགས་ཡང་དག་མ་ཡིན། དེ་སྒྲུབ་ཀྱི་མཚན་ཉིད་དེ་ཡིན་པའི་ཕྱིར། དང་པོ་དེར་
• 28:4.



ཐལ། དེ་དེ་སྒྲུབ་ཀྱི་འགལ་དམིགས་ཀྱི་རྟགས་ཡང་དག་གང་ཞིག དེ་རྟ་དང་རྫས་ཐ་དད་
ཡིན་པའི་ཕྱིར། དང་པོ་དེར་ཐལ། རྭ་ཅན་དང་རྟ་ཡོད། དཔེར་ན་གོང་བུ་རྭ་ཅན་འདི། །
རྭ་ཅན་ཉིད་ཕྱིར་རྟ་མིན་བཞིན། །ཞེས་གསུངས་པའི་ཕྱིར། རྩ་རྟགས་གཉིས་པ་དེ་དེར་ཐལ།
དེ་རྟ་དང་ལྷན་ཅིག་མི་གནས་འགལ་མ་ཡིན་པའི་ཕྱིར་ཏེ༔ ཀ་བུམ་གཉིས་ལྷན་ཅིག་མི་གནས་
འགལ་མ་ཡིན་པའི་ཕྱིར། རྩ་རྟགས་གསུམ་པ་དེར་ཐལ། དེ་དེ་སྒྲུབ་ཀྱི་དགག་བྱའི་ཆོས་སུ་
བཏགས་པའི་དངོས་པོ་དང་རྫས་ཐ་དད་ཡིན་པའི་ཕྱིར། རྩ་རྟགས་བཞི་པ་སླ།།
རང་གི་ལུགས་ནི། དེ་སྒྲུབ་ཀྱི་མ་དམིགས་པའི་ཚུལ་གསུམ་དང་མ་ཡིན་དགག་དང་་་
སྒྲུབ་པ་གང་རུང་གི་གཞི་མཐུན་དེ། དེ་སྒྲུབ་ཀྱི་འགལ་དམིགས་ཀྱི་རྟགས་ཡང་དག་གི་མཚན་
ཉིད། དེ་སྒྲུབ་ཀྱི་འགལ་དམིགས་ཀྱི་རྟགས་ཡང་དག་ཀྱང་ཡིན། དེ་སྒྲུབ་ཀྱི་དགག་བྱའི་ཆོས་
སུ་བཏགས་པའི་དངོས་པོ་དང་རྫས་ཐ་དད་མ་ཡིན་པ་ཡང་ཡིན་པའི་གཞི་མཐུན་པ་དེ། དེ་་
སྒྲུབ་ཀྱི་ཕན་ཚུན་སྤངས་འགལ་ལ་བརྟེན་པའི་འགལ་དམིགས་ཀྱི་རྟགས་ཡང་དག་གི་མཚན་་་
ཉིད་ཡིན། ཕྱི་མ་འདི་ལ་འགལ་ཁྱབ་དམིགས་པའི་རྟོགས་ཞེས་འགྲེལ་པ་འཐད་ལྡན་དུ་་་་་
བཤད་ལ། དང་པོ་ལ་དབྱེ་ན། བེམ་པོར་གྱུར་པའི་ལྷན་ཅིག་མི་གནས་འགལ་ལ་བརྟེན་པའི་
འགལ་དམིགས་ཀྱི་རྟགས་ཡང་དག་དང་། ཤེས་པར་གྱུར་པའི་ལྷན་ཅིག་མི་གནས་འགལ་ལ་
བརྟེན་པའི་འགལ་དམིགས་ཀྱི་རྟགས་ཡང་དག་དང་། སྲོག་ཆགས་སུ་གྱུར་པའི་ལྷན་ཅིག་མི་
གནས་འགལ་ལ་བརྟེན་པའི་འགལ་དམིགས་ཀྱི་རྟགས་ཡང་དག་དང་གསུམ་དང་པོ་ལ་རྒྱུ་་་་་
འགལ་དམིགས། ཁྱབ་བྱེད་འགལ་དམིགས་རང་བཞིན་འགལ་དམིགས། འགལ་འབྲས་
དམིགས་པ། འབྲས་བུ་འགལ་དམིགས་ རྒྱུ་དང་འགལ་བའི་འབྲས་བུ་དམིགས་པའི་རྟགས་
ཡང་དག་དང་དྲུག དང་པོ་ནི། དཔེར་ན་ཤར་ཕྱོགས་ཀྱི་མེ་ཆོས་ཅན། གྲང་འབྲས་སྤུ་་་་
ལོང་བྱེད་དང་གནོད་མེད་དུ་ལྷན་ཅིག་མི་གནས་ཏེ། མེ་ཡིན་པའི་ཕྱིར། ཞེས་བཀོད་པའི་ཚེ་
ན་མེ་ལྟ་བུ་སྟེ། དགག་བྱའི་ཆོས་གྲུང་འབྲས་སྤུ་ལོང་བྱེད་ཀྱི་རྒྱུ་གྲང་རེག་བཀག་པའི་མེ་་་་
རྟོགས་སུ་སྦྱར་བའི་ཚུལ་གསུམ་ཡིན་པའི་ཕྱིར། གཉིས་པ་ནི། དེ་ཆོས་ཅན། ཁ་བའི་རེག་
པ་དང་གནོད་མེད་དུ་ལྷན་ཅིག་ཏུ་མི་གནས་ཏེ། མེ་ཡིན་པའི་ཕྱིར། ཞེས་བཀོད་པའི་ཚེ་ན་
མེ་ལྟ་བུ་སྟེ། དགག་བྱའི་ཆོས་ཁ་བའི་རེག་པའི་ཁྱབ་བྱེད་གྲང་རེག་བཀག་པའི་མེ་རྟགས་སུ་་
སྦྱར་བའི་ཚུལ་གསུམ་ཡིན་པའི་ཕྱིར། གསུམ་པ་ནི། དེ་ཆོས་ཅན། གྲང་རེག་དང་གནོད་
• ?85 •



མེད་དུ་ལྷན་ཅིག་ཏུ་མི་གནས་ཏེ། མེ་ཡིན་པའི་ཕྱིར། ཞེས་བཀོད་པའི་ཚེ་ན་མེ་ལྟ་བུ་སྟེ།
དགག་བྱའི་ཆོས་གྲང་རེག་བཀག་པའི་མེ་རྟགས་སུ་སྦྱར་བའི་ཚུལ་གསུམ་ཡིན་པའི་ཕྱིར།
བཞི་པ་ནི། ཤར་ཕྱོགས་ཀྱི་དུ་བ་དྲག་འཕྱུར་བ་ཆོས་ཅན། གྲང་རེག་དང་གནོད་མེད་དུ་་་
ལྷན་ཅིག་ཏུ་མི་གནས་ཏེ། དུ་བ་དྲག་འཕྱུར་བ་ཡིན་པའི་ཕྱིར། ཞེས་བཀོད་པའི་ཚེ་ན་དེ་ལྟ་
བུ་སྟེ། དགག་བྱའི་ཆོས་གྲང་རེག་དང་འགལ་བ་མེའི་འབྲས་བུ་དུ་བ་དྲག་འཕྱུར་རྟགས་སུ་་་
སྦྱར་བའི་ཚུལ་གསུམ་ཡིན་པའི་ཕྱིར། ལྔ་པ་ནི། ཤར་ཕྱོགས་ཀྱི་མེ་ཆོས་ཅན། གྲང་རྒྱུ་ནུས་
པ་ཐོགས་མེད་དང་གནོད་མེད་དུ་ལྷན་ཅིག་ཏུ་མི་གནས་ཏེ། མེ་ཡིན་པའི་ཕྱིར། ཞེས་བཀོད་
པའི་ཚེ་ན་མེ་ལྟ་བུ་སྟེ། དགག་བྱའི་ཆོས་གྲང་རྒྱུ་ནུས་པ་ཐོགས་མེད་ཀྱི་འབྲས་བུ་གྲང་རེག་ཀྱི་
འགལ་ཟླ་མེ་རྟགས་སུ་སྦྱར་བའི་ཚུལ་གསུམ་ཡིན་པའི་ཕྱིར། དྲུག་པ་ནི། ཤར་ཕྱོགས་ཀྱི་དུ་
བ་དྲག་འཕྱུར་བ་ཆོས་ཅན། གྲང་འབྲས་སྤུ་ལོང་བྱེད་དང་གནོད་མེད་དུ་ལྷན་ཅིག་ཏུ་མི་་་་་
གནས་ཏེ། དུ་བ་དྲག་འཕྱུར་བ་ཡིན་པའི་ཕྱིར། ཞེས་བཀོད་པའི་ཚེ་ན་དེ་ལྟ་བུ་སྟེ། དགག་
བྱའི་ཆོས་གྲང་འབྲས་ཀྱི་རྒྱུ་གྲང་རེག་གི་འགལ་ཟླ་མེའི་འབྲས་བུ་དུ་བ་དྲག་འཕྱུར་བ་རྟགས་སུ་
སྦྱར་བའི་ཚུལ་གསུམ་ཡིན་པའི་ཕྱིར། ཁ་ཅིག རང་བཞིན་འགལ་དམིགས་ཀྱི་རྟགས་ཡང་་་
དག་གི་ངོས་འཛིན་ལ། མེ་སྟོབས་ཆེན་པོས་ཁྱབ་པར་ནོན་པའི་ཤར་གྱི་གཞི་ཆོས་ཅན། གྲོང་
རེག་དང་མེད་དེ། མེ་སྟོབས་ཆེན་པོས་ཁྱབ་པར་ནོན་པའི་ཕྱིར། ཞེས་འགོད། དེ་ལ་ཁ་་་
ཅིག གྲང་རེག་དང་རྫས་ཐ་དད་དུ་གྱུར་པའི་མེ་སྟོབས་ཆེན་པོས་ཁྱབ་པར་ནོན་པའི་གཞི་་་་
ཆོས་ཅན། དེར་ཐལ། དེའི་ཕྱིར། དེར་ཐལ། ཁྱོད་ཆོས་ཅན་དེ་དང་གཅིག་ཡིན་པའི་་་
ཕྱིར། མ་གྲུབ་ན། དེ་ཆོས་ཅན། ཁྱོད་ཁྱོད་དང་གཅིག་ཏུ་ཐལ། ཁྱོད་ཡོད་པའི་ཕྱིར།
མ་གྲུབ་ན། ཤེས་བྱ་ཆོས་ཅན། དེ་ཡོད་པར་ཐལ། མེ་གྲང་རེག་དང་རྫས་ཐ་དད་ཡིན་པའི་
ཕྱིར། ཞེས་འཕེན། ལུགས་དང་པོ་ལེའུ་དང་པོར་བཀག་ཟིན། ཕྱི་མའི་བསམ་དོན་ལ་་་་་་
དཔག་ན་གྲང་རེག་དང་རྫས་ཐ་དད་ཀྱང་ཡིན། གྲང་རེག་གི་དགག་གཞི་ཡང་ཡིན་པའི་གཞི་
མཐུན་པར་གྱུར་པའི་ས་ཕྱོགས་ཆོས་ཅན། གྲང་རེག་མེད་པར་ཐལ། གྲང་རེག་གི་དགག་་་
གཞི་ཡིན་པའི་ཕྱིར། ཞེས་འཕངས་ན་ལན་མི་ཐེབས་པར་མངོན་ནོ། །གཉིས་པ་ཤེས་པར་་
གྱུར་པའི་ལྷན་ཅིག་མི་གནས་འགལ་ལ་བརྟེན་པའི་འགལ་དམིགས་ཀྱི་རྟགས་ཡང་དག་ནི།
དཔེར་ན། གང་ཟག་གི་བདག་འཛིན་གྱི་དངོས་གཉེན་དུ་གྱུར་པའི་ཉན་ཐོས་ཀྱི་སྒོམ་ལམ་་་་
• 286 •



བར་ཆད་མེད་ལམ་ཆོས་ཅན། གང་ཟག་གི་བདག་འཛིན་དང་གནོད་མེད་དུ་ལྷན་ཅིག་ཏུ་མི་
གནས་ཏེ། གང་ཟག་གི་བདག་འཛིན་གྱི་དངོས་གཉེན་ཡིན་པའི་ཕྱིར། ཞེས་བཀོད་པའི་ཚེ་
ན་དེ་ལྟ་བུ། གསུམ་པ་སྲོག་ཆགས་སུ་གྱུར་པའི་ལྷན་ཅིག་མི་གནས་འགལ་ལ་བརྟེན་པའི་་་་་
འགལ་དམིག་ཀྱི་རྟགས་ཡང་དག་ནི། དཔེར་ན། ཤར་ཕྱོགས་ཀྱི་བྱ་རོག་ཆོས་ཅན། འུག་་་
པ་དང་གནོད་མེད་དུ་ལྷན་ཅིག་ཏུ་མི་གནས་ཏེ། བྱ་རོག་ཡིན་པའི་ཕྱིར། ཞེས་བཀོད་པའི་
ཚེ་ན་དེ་ལྟ་བུའོ། །འགལ་དམིགས་གཉིས་པའི་མཚན་གཞི་སྔར་བཤད་པ་ལྟར་རོ།།
གཉིས་པ་འབྲེལ་ཡུལ་མ་དམིགས་པའི་རྟགས་ཡང་དག་ངོས་བཟུང་བ་ཡོད་དེ། ཇི་་་་
ལྟར་དངོས་ཉིད་སྒྲུབ་པ་ལ། །ཞེས་སོགས་ཀྱིས་འཆད་པའི་ཕྱིར། གོང་གི་ཁ་དོག་སྤྱི་ལ་སྦྱོར་
ཕྱིར་རོ། །ཞེས་པར་བཀོད་པའི་རྟགས་ཀྱི་ཁྱབ་པ་གྲུབ་སྟེ། རྗེས་སུ་དཔག་པས་མི་རྟག་སོགས། །
འཛིན་པ་ལ་ནི་ཚུར་འདིས་འདོད། །ཞེས་འབྱུང་བ་ལས། ཁ་དོག་མི་རྟག་པའི་དོན་སྤྱི་སྣང་
ཡུལ་དུ་བྱེད་པའི་ཞེན་ཚད་དང་ཚད་མ་ཕུང་གསུམ་པའི་གཞི་མཐུན་མེད་པའི་ཕྱིར་ཏེ། དེ་་་
འདྲའི་ཞེན་ཚད་ཡིན་ན་རྗེས་དཔག་ཡིན་དགོས་པའི་ཕྱིར།།
རྟགས་གཉིས་པ་ཁ་དོག་གི་རགས་པའི་མི་རྟག་པ་རྟོགས་པའི་བློ་ཚད་མ་ཕུང་གསུམ་པ་
ཡིན་པ་དགག་པ་ཡོད་དེ། གཞན་དུ་གཟུང་བ་འཛིན་པའི་ཕྱིར། །ཚད་མ་ཉིད་དུ་འདོད་མ་
ཡིན། །ཞེས་འབྱུང་བ་ལས། ཁ་དོག་གི་སྐད་ཅིག་ཐ་མ་འཇལ་བའི་མངོན་སུམ། ཚད་མ་་་
ཕུང་གསུམ་པ་མ་ཡིན་པའི་ཕྱིར།།
གཉིས་པ་བྱེ་བྲག་སྨྲ་བ་འདོད་པ་ལྟར་གྱི་ཁ་དོག་མི་རྟག་པར་རྟོགས་པའི་བློ་ཚད་མ་་་་་
ཕུང་གསུམ་པ་ཡིན་པ་འགོག་པ་ཡོད་དེ། ཡོད་མེད་འདི་ནི་མི་དམིགས་པའི། །རྟགས་ལས་
འཇིག་པ་གྲུབ་པ་ཡིན། །སྔར་བྱུང་དངོས་པོ་མེད་གྱུར་པ། །མི་རྟག་ཅེས་ནི་བརྗོད་པ་ཡིན། །
ཞེས་འབྱུང་བ་ལས། བྱེ་བྲག་སྨྲ་བ་ལྟར་ན་ཁ་དོག་སྔར་ཡོད་ཕྱིས་མ་དམིགས་པའི་རྟགས་ལས་
ཁ་དོག་གི་འཇིག་པ་གྲུབ་པའི་ཕྱིར་ཏེ། བྱེ་བྲག་སྨྲ་བས་ཁ་དོག་སྔར་ཡོད་ཕྱིས་མེད་པ་དེ། ཁ་
དོག་གི་མི་རྟག་པར་བརྗོད་པའི་ཕྱིར།།
གཉིས་པ་རིག་པ་ཅན་པ་འདོད་པ་ལྟར་གྱི་ཁ་དོག་མི་རྟག་པར་རྟོགས་པའི་བློ་ཚད་མ་་
ཕུང་གསུམ་པ་ཡིན་པ་དགག་པ་ཡོད་དེ། གང་གི་མཐའ་གཉིས་ཆོད་པའམ། འབྲེལ་པ་་་་
བརྗོད་པའི་ངང་ཚུལ་ཅན། །མི་རྟག་ཉིད་ཀྱི་སྒྲ་ཡིན་པ། །ཞེས་འབྱུང་བ་ལས། ཕ་རོལ་་་་
• 287 •



པོས་ཁ་དོག་གི་མཐའ་གཉིས་ཀྱིས་ཆོད་པའི་དབུས་ཀྱི་ཡོད་པའམ། དབུས་ཀྱི་ཡོད་པ་ཉིད་་་་
དང་འཕྲོད་འདུ་འབྲེལ་བའི་འབྲེལ་པ་ཁ་དོག་དེ་མི་རྟག་པ་ཡིན་ནོ། །ཞེས་སྨྲ་བ་འགོག་པ་ན།
དེ་མཐའ་དེ་དག་གང་ལ་བརྗོད། །ཅེས་སོགས་གསུངས་པའི་ཕྱིར། །
གཉིས་པ་ཁྱད་པར་ངོ་ཤེས་ཀྱི་བློ་ཚད་མ་ཕུང་གསུམ་པ་ཡིན་པ་འགོག་པ་ཡོད་དེ།
སྐད་ཅིག་སོ་སོ་ཐ་དད་ཕྱིར། །ཁྱད་པར་ངོ་ཤེས་མ་ཡིན་ནོ། །ཞེས་པ་ནས། དྲན་མིན་མ་་་
ཡིན་འཁྲུལ་ཕྱིར་རོ། །ཞེས་པའི་བར་གྱིས་བསྟན་པའི་ཕྱིར།།
(བཅུ་གཅིག) མངོན་སུམ་ཚད་མའི་ངོ་བོ་ལ་ལོག་
རྟོག་འགོག་ཚུལ་བསྟན་པ།
འོ་ན། ཚད་མའི་གྲངས་ངེས་ལ་ལོག་རྟོག་སེལ་ཚུལ་དེ་ལྟར་ཡིན་ན། མངོན་སུམ་་་་
ཚད་མའི་ངོ་བོ་དང་སྤྱོད་ཡུལ་ལ་ལོག་རྟོག་དང་དེ་འགོག་ཚུལ་ཇི་ལྟར་ཡིན་ཞེ་ན། ངོ་བོ་ལ་་་
ལོག་རྟོག་ནི་རིགས་ཐིགས་ཀྱི་ཕྱོགས་སྔ་མདོར་བསྡུས་ལས། དེ་ལ་རང་གི་ངོ་བོ་ལ་སོགས་པར་
རྟོག་པ་ནི་འདི་ལྟ་སྟེ། རིག་པ་ཅན་པ་རྣམས་ནི་མངོན་སུམ་ཐམས་ཅད་ངེས་པའི་བདག་ཉིད་
ཡིན་པའི་ཕྱིར་རྣམ་པར་རྟོགས་པ་ཁོ་ནའོ་ཞེས་ཟེར་རོ། །རྒྱལ་དཔོག་པ་རྣམས་ནི་གཏོད་པར་
བྱེད་པའི་ཤེས་པ་སྐད་ཅིག་དང་པོ་ཁོ་ན་རྣམ་པར་རྟོག་པ་མེད་པར་སྐྱེ་ལ། དེའི་འོག་རོལ་གྱི་
མངོན་སུམ་ཐམས་ཅད་ནི་རྟོག་པ་དང་བཅས་པ་ཉིད། ཞེས་ཟེར་རོ། །དེ་བཞིན་དུ་གཞན་
དག་དུང་དཀར་ལ་སེར་པོར་ཤེས་པ་ལ་སོགས་པ་འཁྲུལ་པ་ཡང་ཚད་མ་ཡིན་པར་འདོད་དོ། །
དེ་བཞིན་དུ་བྱེ་བྲག་པ་ལ་སོགས་པ་རྣམས་ནི་རྣམ་པར་ཤེས་པའི་ངོ་བོ་མ་ཡིན་པ་དབང་པོ་་་་
དང་འབྲེལ་བ་ཡིན་པར་བརྗོད་དེ། ཁ་ཅིག་ནི། བདག་དང་ཡིད་འབྲེལ་བའི་ངོ་བོ་ཡིན་པར་
བརྗོད་དོ། །གཞན་དག་ནི་རྣ་བ་ལ་སོགས་པའི་དབང་པོའི་འཇུག་པའི་ངོ་བོ་ཡིན་པར་བརྗོད་
དོ། །དེ་བཞིན་དུ་རྣལ་མ་ཕུག་པ་ལ་སོགས་པ་ནི་ཡིད་ཀྱི་ཞེས་བྱ་བའི་མངོན་སུམ་ཚད་མར་་་
རིགས་པ་མ་ཡིན་ཏེ། སྔར་མངོན་སུམ་གྱིས་གཟུང་བ་ལས་ཡུལ་གཞན་མ་ཡིན་པའི་ཕྱིར་རོ། །
དེ་གཟུང་ཟིན་པ་འཛིན་པའི་ཕྱིར་ཚད་མ་མིན་པ་ཁོ་ནའོ། །ཡུལ་དོན་གཞན་ཡིན་ན་ནི་་་་་
， 288 •



འདིར་རང་དབང་དུ་འཇུག་པའི་ཕྱིར་དང་། དོན་ཐམས་ཅད་ཡུལ་ཡིན་པའི་ཕྱིར་འགའ་་་་
ཡང་ལོང་བ་ལ་སོགས་པའི་དངོས་པོར་མི་འགྱུར་རོ། །ཞེས་ཟེར་རོ། །བྱེ་བྲག་ཏུ་སྨྲ་བ་ལ་་་་
སོགས་པ་ནི་རང་རིག་པའི་མངོན་སུམ་ཡང་རིགས་པ་མ་ཡིན་ཏེ། བདག་ཉིད་ལ་བྱེད་པ་་་་་
འགལ་བའི་ཕྱིར་ཞེས་ཟེར་རོ། རྒྱལ་དཔོག་པ་རྣམས་ན་རེ། སྐྱེས་བུ་ཐམས་ཅད་ནི་འདོད་
ཆགས་ལ་སོགས་པ་དང་མ་རིག་པས་འཁྲུལ་བ་ཡིན་ཏེ། འགྲོ་བ་འདི་ལྟ་བུ་མིན་པ་ནི་འགའ་
ཡང་མེད་དོ། །ཐམས་ཅད་ལ་དབང་པོས་མི་ཕོད་པའི་དོན་མཐོང་བའི་ཐབས་མེད་པའི་ཕྱིར་
ལ། མངོན་སུམ་ལ་སོགས་པའི་ཚད་མས་གྲུབ་པའི་རྣལ་འབྱོར་པ་དག་ཀྱང་མེད་དེ། དེའི་
དབང་པོས་མི་ཕོད་པའི་དོན་མཐོང་བ་མི་སྲིད་པས་རྣལ་འབྱོར་པའི་ཤེས་པ་མེད་པ་ཁོ་ནའོ། །
ཞེས་ཟེར་རོ། །ཞེས་འབྱུང་བ་ལས། མངོན་སུམ་ཐམས་ཅད་རྟོག་པར་འདོད་པ་དང་། དེ་
སྐད་ཅིག་གཉིས་པ་རྟོག་པར་འདོད་པ་དང་། དུང་དཀར་སེར་འཛིན་གྱི་མིག་ཤེས་མངོན་་་་
སུམ་དུ་འདོད་པ་དང་། དབང་དོན་འབྲེལ་པ་ཚད་མར་འདོད་པ་དང༌། བདག་ཡིད་འབྲེལ་
བ་ཚད་མར་འདོད་པ་དང༌། རྣ་བའི་དབང་པོ་སོགས་ཚད་མར་འདོད་པ་སྟེ་སྒྲོ་འདོགས་ཀྱི་་
ལོག་རྟོག་དང༌། མངོན་སུམ་ཕྱི་མ་གསུམ་མེད་པར་འདོད་པ་སྟེ་སྐུར་འདེབས་ཀྱི་ལོག་རྟོག་་་
རྣམས་སོ།།
(བཅུ་གཉིས) མངོན་སུམ་ཚད་མའི་སྤྱོད་ཡུལ་ལ་ལོག་རྟོག་འགོག་ཚུལ།
མངོན་སུམ་ལ་རིགས་བཞིར་ཕྱེ་སྟེ་མཚན་ཉིད་རྟོག་བྲལ་དུ་སྒྲུབ་པ།
༡.
དབང་པོའི་མངོན་སུམ་བཤད་པ།
སྤྱོད་ཡུལ་ལ་ལོག་རྟོག་ནི། ལུང་སྔ་མའི་འཕྲོ་ལས། དེ་ལ་ཡུལ་ལ་ལོག་པར་རྟོག་པ་ནི་
འདི་ལྟ་སྟེ། རིག་པ་ཅན་ལ་སོགས་པ་ན་རེ། སྤྱིར་དངོས་པོར་གྱུར་པ་ཡང་ཡོད་པར་ཐལ། །
དེ་ཡང་མངོན་སུམ་གྱིས་ཡོངས་སུ་དཔྱད་པར་བྱ་བ་ཡིན་པའི་ཕྱིར་ཏེ། དེ་ཕྱིར་མངོན་སུམ་ནི་
སྤྱིའི་མཚན་ཉིད་ཀྱི་ཡུལ་ཅན་ཡང་ཡིན་ནོ། །དེ་བཞིན་དུ་བདག་ལ་སོགས་པ་རང་གི་མཚན་་་
• 239 •



ཉིད་ཀྱི་ངོ་བོ་ཡང་རྗེས་སུ་དཔག་པའི་ཚད་མས་ཡོངས་སུ་དཔྱད་པར་བྱ་བ་ཉིད་ཡིན་པའི་ཕྱིར།
རྗེས་སུ་དཔག་པར་བྱ་བ་ཡང་དེའི་ཡུལ་ཅན་གྱི་ཚད་མ་ཡིན་པར་རིགས་སོ། །ཞེས་ཟེར་རོ། །
ཞེས་འབྱུང་བ་ལྟར། མངོན་སུམ་སྤྱི་མཚན་དང་། སྤྱི་དངོས་པོ་པའི་སྣང་ཡུལ་ཅན་དང་།
རྗེས་དཔག་རང་མཚན་དང་ཁྱད་པར་བདག་རང་མཚན་གྱི་སྣང་ཡུལ་ཅན་དུ་འདོད་པ་རྣམས་
སོ། །དེ་རྣམས་འགོག་པ་ལ་གཉིས་ཡོད་དེ། མངོན་སུམ་ལ་རིགས་བཞིར་ཕྱེ་སྟེ་མཚན་ཉིད་
རྟོག་བྲལ་དུ་སྒྲུབ་པ་དང༌། མངོན་སུམ་ལྟར་སྣང་རིགས་གཉིས་སུ་ཕྱེ་སྟེ་མཚན་ཉིད་མ་འཁྲུལ་
བར་སྒྲུབ་པ་གཉིས་སུ་ཡོད་པའི་ཕྱིར། དང་པོ་ལ་བཞི་ལས། དང་པོ་དབང་མངོན་འཆད་པ་
ལ་མདོར། མིང་དང་རིགས་སོགས་སྦྱོར་བ་ཡི། །རྟོག་པ་དང་བྲལ་མངོན་སུམ་མོ། །ཞེས་་་
དང༌། རང་འགྲེལ་ལས། དེ་ལ་མངོན་སུམ་རྟོག་པ་དང་བྲལ་བ་ཤེས་པ་གང་ལ་རྟོག་པ་མེད་
པ་དེ་ནི་མངོན་སུམ་མོ། །རྟོག་པ་ཞེས་བྱ་བ་ནི་ཇི་ལྟ་བུ་ཞིག་ཞེ་ན། མིང་དང་རིགས་སོགས་
བསྲེས་པའོ། །འདོད་རྒྱལ་བའི་སྒྲ་རྣམས་ལ་མིང་གི་ཁྱད་པར་དུ་བྱས་ནས་དོན་བརྗོད་པར་་་
བྱེད་དེ། ལྷས་བྱིན་ཞེས་བྱ་བ་དང་། རིགས་ཀྱི་སྒྲ་རྣམས་ལ་རིགས་ཀྱིས་ཏེ་བ་ལང་ཞེས་བྱ་བ་
དང་། ཡོན་ཏན་གྱི་སྒྲ་རྣམས་ལ་ཡོན་ཏན་གྱིས་ཏེ་དཀར་པོ་ཞེས་བྱ་བ་དང༌། བྱ་བའི་སྒྲ་་་་
རྣམས་ལ་བྱ་བའི་སྒོ་ནས་ཏེ་མཆོད་པར་བྱེད་པ་དང་། རྫས་ཀྱི་སྒྲ་རྣམས་ལ་རྫས་ཀྱི་སྒོ་ནས་ཏེ་
དབྱུག་པ་ཅན་རྭ་ཅན་ཞེས་བྱ་བ་ལྟ་བུའོ། །འདི་ལ་ཁ་ཅིག་འབྲེལ་པས་ཁྱད་པར་དུ་བྱས་པའི་
སྒྲ་ཡིན་ནོ་ཞེས་ཟེར་རོ། །གཞན་དག་ནི་དོན་གྱིས་སྟོང་པའི་སྒྲ་འབའ་ཞིག་གིས་དོན་རྣམས་་་
ཁྱད་པར་དུ་བྱས་ཤིང་བརྗོད་དོ་ཞེས་འདོད་དོ། །གང་ལ་རྟོག་པ་དེ་དག་མེད་པ་དེ་མངོན་་་་
སུམ་མོ། །ཞེས་གསུངས་། དེ་ཡང་མིང་དང་ཞེས་པ་རྩ་འགྲེལ་གྱིས་མིང་སྦྱོར་རྟོག་པ་དང༌།
རང་ལུགས་ཀྱི་རྟོག་པའི་མཚན་ཉིད་དང་། རིགས་སོགས་ཞེས་པ་རྩ་འགྲེལ་གྱིས་དོན་སྦྱོར་་་
རྟོག་པ་དང༌། གཞན་གྱིས་བརྟགས་པའི་རྟོག་པ་དང་། དེའི་མཚན་ཉིད་ངོས་བཟུང་ནས་་
རྐང་པ་ཕྱི་མ་རྩ་འགྲེལ་གྱིས་མངོན་སུམ་རྟོག་པ་དེ་རྣམས་དང་བྲལ་བར་བསྟན། མདོ་རྩ་་་་་
འགྲེལ་དེ་དག་གི་དགོངས་པ་བཀྲལ་བའི་སྒོ་ནས་ངོ་བོ་ལ་ལོག་རྟོག་སེལ་བ་ལ། མངོན་སུམ་་
རྟོག་དང་བྲལ་བར་ནི། །ཞེས་སོགས་གསུངས་པ་ཡིན་ཏེ། ལྷར། ད་ནི་ངོ་བོ་ལ་ལོག་པར་་
རྟོག་པ་བསལ་བར་བཞེད་ནས། མངོན་སུམ་རྟོག་དང་བྲལ་བར་ན། །ཞེས་བྱ་བ་ལ་སོགས་
པ་སྨོས་ཏེ། ཞེས་གསུངས་པའི་ཕྱིར། སྤྱོད་ཡུལ་ལ་ལོག་རྟོག་བསལ་བ་ལ། མདོར། དུ་་་
• 29) •



མའི་ངོ་བོའི་ཆོས་ཅན་ནི། །དབང་པོ་ལས་རྟོགས་སྲིད་མ་ཡིན། །རང་རང་རིག་བྱ་ཐ་སྙད་་་
ཀྱིས། །བསྟན་མིན་ངོ་བོ་དབང་པོའི་ཡུལ། །ཞེས་གསུངས་པ་ཡིན་ཏེ། འགྲེལ་བཤད་རྒྱལ་་་
དབང་བློར། ད་ནི་སྤྱོད་ཡུལ་ལ་ལོག་པར་རྟོག་པ་བསལ་བའི་ཕྱིར། དུ་མའི་ངོ་བོ་ཆོས་ཅན་
ནི། ཞེས་བྱ་བ་ལ་སོགས་པ་སྨོས་སོ། །ཞེས་གསུངས། རྣམ་འགྲེལ་འདིར་ནི། གཅིག་ཏུ་
མཐོང་བའི་ཁྱད་པར་ནི། །ཞེས་པ་ནས། རང་ཉིད་ཤེས་པར་ཐལ་ཕྱིར་རོ། །ཞེས་པའི་བར་
དང་། ཆོས་ཅན་ཐམས་ཅད་ལས་ལྡོག་པ། །ཞེས་པ་ནས། བྱེད་པ་ཡིན་ཞེས་བརྗོད་ཟིན་ཏོ། །
ཞེས་པའི་བར་གསུངས་པ་རྣམས་ཀྱིས་སྤྱོད་ཡུལ་ལ་ལོག་རྟོག་སེལ་བའི་མདོ་དོན་འཆད་པ་ཡིན་
ཏེ། ལྷར། དུ་མའི་ངོ་བོའི་ཆོས་ཅན་ནི། ཞེས་བྱ་བ་ནི། ཆོས་ཅན་ཐམས་ཅད་ལས་་་་་
བཟློག་པ། ཞེས་བྱ་བ་ལ་སོགས་པས་འཆད་པར་བྱེད་དོ། །ཞེས་གསུངས་པ་དང་། རྣམ་་་
ངེས་སུ་དབང་པོའི་བྱ་བ་ཞེས་པའི་རྗེས་སུ་གཅིག་ཏུ་འཐོང་བའི་ཁྱད་པར་ནི། ཞེས་སོགས་་་
འབྱུང་བ་ལས། ཡ་མཐའ་དབང་པོའི་བྱ་བ་ཞེས་སོགས་ཀྱིས་སྤྱོད་ཡུལ་ལ་ལོག་རྟོག་སེལ་བར་
གསུངས་པའི་ཕྱིར་ཏེ། ཆོས་མཆོག་གིས། ད་ནི་སྤྱོད་ཡུལ་ལ་ལོག་པར་རྟོག་པ་སེལ་བའི་ཕྱིར།
དབང་པོའི་བྱ་བ་མེད་པ་ལ། ཞེས་བྱ་བ་ལ་སོགས་པ་སྨོས་སོ། །ཞེས་དང༌། ཡང་དེ་ཉིད་་་་
ལས་མངོན་སུམ་རྣམ་པ་བཞི་ཡང་མ་བསྟན་པར་དབང་པོའི་མངོན་སུམ་ཉིད་ཀྱི་དབང་དུ་བྱས་
ནས སྤྱོད་ཡུལ་ལ་ལོག་པར་རྟོག་པ་སེལ་བ་ཅི་ཡིན་ཞེ་ན། དབང་པོའི་རྣམ་པར་ཤེས་པ་་་
རྟོག་པ་དང་བྲལ་བར་སྒྲུབ་པའི་རིགས་པ་བསགས་པ་ཉིད་ཀྱི་ཕྱིར་རམ། མདོ་མཛད་པའི་གོ་
རིམ་རྗེས་སུ་བརྐྱང་པའི་ཕྱིར། ཞེས་གསུངས་ལ། དོན་ནི། དབང་མངོན་གྱིས་སྤྱི་དངོས་པོ་
བ་སྣང་ཡུལ་དུ་བྱེད་དམ་སྙམ་པའི་གཞན་སྡེའི་ལོག་རྟོག་ཤས་ཆེ་བས། མདོར་དབང་མངོན་
གྱི་སྐབས་སུ་སྤྱོད་ཡུལ་ལ་ལོག་རྟོག་སེལ་བར་མཛད་པ་དང་། རིགས་བསགས་ཞེས་པ་ཡང་་་
འདིར། དེ་ཕྱིར་དབང་པོ་ལས་སྐྱེས་བློ། །ཐམས་ཅད་ཁྱད་པར་ཡུལ་ཅན་ཡིན། །ཞེས་པར།
དབང་མངོན་ཆོས་ཅན། རྟོག་བྲལ་ཡིན་ཏེ། རང་མཚན་སྣང་ཡུལ་དུ་བྱེད་པའི་ཤེས་པ་ཡིན་
པའི་ཕྱིར་ཏེ། ཞེས་བསྟན་པ་ལྟ་བུ་ཡིན་པའི་ཕྱིར། རིགས་ཐིགས་སུ་ནི་རྣལ་འབྱོར་མངོན་་
སུམ་གྱི་རྗེས་སུ་སྤྱོད་ཡུལ་ལ་ལོག་རྟོག་སེལ་བར་མཛད་པ་ཡིན་ཏེ། དེ་ཉིད་ལས་དེའི་ཡུལ་ནི་
རང་གི་མཚན་ཉིད་ཁོ་ན་སྟེ་ཞེས་གསུངས་ཤིང་། དེའི་ཐད་ཀྱི་འཐད་ལྡན་ལས། ད་ནི་སྤྱོད་
ཡུལ་ལ་ལོག་པར་རྟོག་པ་བསལ་བའི་ཕྱིར་དེའི་ཡུལ་ནི་རང་གི་མཚན་ཉིད་ཁོ་ན་སྟེ། ཞེས་བྱ་
• 29 | •



བ་ལ་སོགས་པ་སྨོས་སོ། །ཞེས་གསུངས་པའི་ཕྱིར། འོ་ན་རྣམ་བཤད་ལས། ལོག་རྟོག་་་་་
དགག་པའི་དོན་ཚན་གསུམ་དུ་བསྡུས་ནས་སྤྱོད་ཡུལ་ལ་ལོག་རྟོག་འགོག་པ་ཟུར་དུ་མ་མཛད་་
ནའང༌། ས་བཅད་ཆེན་མོར། ཚད་མའི་གྲངས་དང་སྤྱོད་ཡུལ་ལ་ལོག་པར་རྟོག་པ་དགག
ཅེས་གསུངས་པ་གཉིས་ཀས་གྲངས་ལ་ལོག་རྟོག་བསལ་བའི་སྐབས་སུ་སྤྱོད་ཡུལ་ལ་ལོག་རྟོག་
བསལ་བའི་དབང་དུ་མཛད་པ་དང་མི་མཐུན་ནོ་ཞེ་ན། སྐྱོན་མེད་དེ། དེ་རྣམས་འགལ་མེད་
དུ་ཁས་བླངས་པས་ཆོག་པའི་ཕྱིར་ཏེ། མངོན་རྗེས་སོ་སོར་རང་མཚན་དང་སྤྱི་མཚན་གྱི་སྣང་
ཡུལ་ཅན་དུ་བཤད་པས་སྤྱོད་ཡུལ་ལ་ལོག་རྟོག་བསལ་ནུས་པ་ལ་དགོངས་ནས། རྣམ་བཤད་
བསྡུས་དོན་གཉིས་སུ་དེ་ལྟར་གསུངས་པའི་ཕྱིར།།
འོ་ན་མངོན་སུམ་རྟོག་དང་བྲལ་བར་ནི། །ཞེས་སོགས་ཀྱིས་སྔར་དྲངས་པའི་མདོ་དོན་
འཆད་ཚུལ་ཇི་ལྟར་ཡིན་ཞེ་ན། བཤད་དུ་ཡོད་དེ། དབང་ཤེས་རྟོག་བྲལ་དུ་སྒྲུབ་པ་དང་།
རྟོག་པ་ཡིན་པ་ལ་གནོད་བྱེད་བསྟན་པ་གཉིས་སུ་ཡོད་པའི་ཕྱིར། དང་པོ་ཡོད་དེ། རང་་་
ལུགས་ཀྱི་སྒྲུབ་བྱེད་འགོད་པ་དང་། ཞར་བྱུང་གཞན་གྱི་སྒྲུབ་བྱེད་དགག་པ་དང་། རང་་་་
ལུགས་ཀྱི་སྒྲུབ་བྱེད་གཞན་བསྟན་པ་དང་གསུམ་ཡོད་པའི་ཕྱིར། དང་པོ་ཡོད་དེ། དབང་
ཤེས་རྟོག་པར་འདོད་པའི་གྲུབ་མཐས་རྒྱུད་མ་བསླད་པའི་མཁས་པའི་ངོར་དབང་ཤེས་རྟོག་་་་
བྲལ་དུ་མངོན་སུམ་གྱིས་གྲུབ་པའི་ཚུལ་དང་། དབང་ཤེས་རྟོག་པར་སྒྲོ་འདོགས་པའི་གྲུབ་་་་
མཐས་རྒྱུད་བསླད་པའི་རྒོལ་བའི་ངོར་དབང་ཤེས་རྟོག་བྲལ་དུ་རྟགས་ཀྱིས་སྒྲུབ་ཚུལ་གཉིས་སུ་
ཡོད་པའི་ཕྱིར། དང་པོ་ཡོད་དེ། མངོན་སུམ་རྟོག་དང་བྲལ་བར་ནི། །མངོན་སུམ་ཉིད་
ཀྱིས་འགྲུབ་པར་འགྱུར། །ཞེས་འབྱུང་བ་ལས། དཔལ་ལྡན་ཆོས་གྲགས་ཆོས་ཅན། ཁྱོད་ཀྱི་
ངོར་རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་མིག་དབང་ལས་སྐྱེས་པའི་གཟུགས་
གསལ་སྣང་ཅན་གྱི་ཤེས་པ་རྟོག་བྲལ་དུ་རྟོགས་ཡང་དག་གིས་སྒྲུབ་མི་དགོས་ཏེ། ཁྱོད་ཀྱིས་དེ་
རྟོག་བྲལ་དུ་མངོན་སུམ་གྱིས་གྲུབ་པའི་ཕྱིར། ཞེས་པར་འགྱུར་བའི་ཕྱིར། མངོན་སུམ་གྱིས་
གྲུབ་པའི་རྟགས་དེར་ཐལ། ཀུན་གྱི་རྣམ་རྟོག་མིང་བརྟེན་ཅན། །སོ་སོ་རང་གི་རིག་བྱ་ཡིན། །
ཞེས་འབྱུང་བ་ལས། ཁྱོད་ཀྱིས་དེ་མིང་སྦྱོར་རྟོག་པ་དང་དོན་སྦྱོར་རྟོག་པ་གང་རུང་དང་བྲལ་
བར་རང་རིགས་མངོན་སུམ་གྱིས་གྲུབ་པའི་ཕྱིར་དང་། ཐམས་ཅད་ལས་ནི་སེམས་བསྡུས་ནས། །
ནང་གི་བདག་ཉིད་གཡོ་མེད་པར། །གནས་ནའང་མིག་གིས་གཟུགས་དག་ནི། །མཐོང་བའི་
• 292 •



བློ་དེ་དབང་སྐྱེས་ཡིན། །ཞེས་འབྱུང་བ་ཉིད་ཀྱིས་རྟོག་པ་ཕྱིར་མི་འཕྲོ་བར་སེམས་ནང་དུ་་་་
བསྡུས་པའི་ཚེ་ནའང་གཟུགས་འཛིན་དབང་ཤེས་སྐྱེ་བས་གཟུགས་འཛིན་དབང་ཤེས་རྟོག་བྲལ་
དུ་གྲུབ། ཅེས་པར་འགྱུར་བའི་ཕྱིར། གནས་སྐབས་དེའི་ཚེ་ཡང་གཟུགས་འཛིན་མིག་བློ་་་་
རྟོག་པར་ཡོད་དེ་ཞེ་ན། དེ་མི་འཐད་དེ། སླར་ཡང་ཅུང་ཟད་རྣམ་རྟོག་ན། །ཁོ་བོའི་རྣམ་
རྟོག་འདི་འདྲར་འགྱུར། །ཞེས་རིག་སྔར་བཤད་གནས་སྐབས་ཀྱི། །དབང་པོའི་རྟོགས་པོ་ལ་
མེད་དོ། །ཞེས་འབྱུང་བ་ལས། དེའི་ཚེ་གཟུགས་འཛིན་མིག་བློ་རྟོག་པ་དྲན་པའི་དྲན་ཤེས་
མེད་པའི་ཕྱིར། ཁ་ཅིག རྐང་པ་སྔ་མ་གཉིས་ཀྱི་དོན་ལ། དཔལ་ལྡན་ཆོས་གྲགས་ཆོས་ཅན།
ཁྱོད་ཀྱི་ངོར་གཟུགས་འཛིན་དབང་མངོན་རྟོག་བྲལ་དུ་རྟགས་ཡང་དག་གི་སྒྲུབ་མི་དགོས་ཏེ།
ཁྱོད་ཀྱིས་དེ་རྟོག་བྲལ་དུ་མངོན་སུམ་གྱིས་གྲུབ་པའི་ཕྱིར། ཞེས་འགོད་པ་མི་འཐད་དེ། རིག་
པ་ཅན་པས་གཟུགས་འཛིན་དབང་ཤེས་ཁས་མི་ལེན་པའི་ཕྱིར་ཏེ། དེས་དབང་ཤེས་ཀྱི་ཐ་་་་
སྙད་ཁས་མི་ལེན་པའི་ཕྱིར་ཏེ། གོ་བར་བྱེད་པ་ཉིད་མཐོང་ནས། །ཞེས་སོགས་ཀྱི་སྐབས་སུ་
འཆད་པར་འགྱུར་བའི་ཕྱིར། ཡང་ཁ་ཅིག དཔལ་ལྡན་ཆོས་གྲགས་ཆོས་ཅན། ཁྱོད་ཀྱི་་་་
ངོར་མངོན་སུམ་རྟོག་བྲལ་དུ་རྟགས་ཡང་དག་གིས་སྒྲུབ་མི་དགོས་ཏེ། ཞེས་དང༌། མངོན་་
སུམ་ཆོས་ཅན། རྟོག་བྲལ་ཡིན་ཏེ། ཞེས་འགོད་པ་ཡང་རྩིང་པ་ཡིན་ཏེ། མངོན་སུམ་རྟོག་
བྲལ་དུ་སྒྲུབ་པའི་རྟགས་ཡང་དག་མེད་པའི་ཕྱིར་རོ། །
སྐབས་འདིར་མཐའ་ཅུང་ཟད་དཔྱད་ན་མཚན་ཉིད་བཤད་པ་དང་། མཚན་ཉིད་ཀྱི་་་
དོན་བཤད་པ་གཉིས་ཡོད། དང་པོ་ནི། རྟོག་པ་དང་བྲལ་ཞིང་མ་འཁྲུལ་བའི་ཤེས་པ་མངོན་
སུམ་གྱི་མཚན་ཉིད་དུ་མདོ་དང་བསྟན་བཅོས་འདིར་གསུངས་པ་ཡིན་ཏེ། མདོའི་མངོན་སུམ་
མོ། །ཞེས་པས་མཚོན་བྱ། རྟོག་པ་དང་བྲལ། ཞེས་པས་མཚན་ཉིད་ཀྱི་ཟུར་གྱི་རྟོག་བྲལ། །
མངོན་སུམ་ལྟར་སྣང་རབ་རིབ་བཅས། །ཞེས་པས་མ་འཁྲུལ་བ། རང་འགྲེལ་གྱི་ཤེས་པ་གང་
ལ། ཞེས་པས་ཤེས་པ་དངོས་སུ་བསྟན་པའི་ཕྱིར་དང་། འདིར་ཡང་། མངོན་སུམ་རྟོག་་་་
དང་བྲལ་བར། ཞེས་པ་སྔར་བཞིན་དང༌། འདིར་ནི་བཞི་པ་དམིགས་བསལ་ཞེས་པས་མ་
འཁྲུལ་བ་བསྟན་པའི་ཕྱིར་ཏེ། ལྷར། དབང་པོ་ལ་བརྟེན་པས་ན་མངོན་སུམ་ཞེས་བྱ་་་་་་
འདིས་ནི་མཚན་ཉིད་ཀྱི་གཞི་བསྟན་ནོ། །རྟོག་པ་དང་བྲལ་ཅན་ཞེས་བྱ་བ་ནི་མཚན་ཉིད་་་་་
ཡིན་ཏེ། ཞེས་དང་། འདིར་བཞི་པ་ནི། མངོན་སུམ་ལྟར་སྣང་རྣམ་པ་བཞི། །འདི་ལ་་་་
• 293，



མངོན་སུམ་ལྟར་སྣང་བ་བཞི་པ། མངོན་སུམ་ལྟར་སྣང་རབ་རིབ་བཅས། །ཞེས་བྱ་བ་་་་
གསུངས་པ་གང་ཡིན་པ་དེ་དམིགས་ཀྱིས་བཀར་བ་ཡིན་པར་རིགས་པར་བྱ་བའམ། མཚན་་
ཉིད་ལྷག་མ་རིགས་པར་བྱ་ཡི། ཞེས་གསུངས་པའི་ཕྱིར། དེར་མ་ཟད་ལུས་ཀྱི་བསྟན་བཅོས་
ཕྱི་མ་གཉིས་ལས་ཀྱང་གསུངས་ཏེ། རྣམ་ངེས་ལས། མངོན་སུམ་རྟོག་བྲལ་མ་འཁྲུལ་བ། །
ཞེས་དང་། རིགས་ཐིགས་ལས། དེ་ལ་མངོན་སུམ་ནི་རྟོག་པ་དང་བྲལ་ཞིང་མ་འཁྲུལ་བའོ།
ཞེས་གསུངས་པའི་ཕྱིར། དེ་ཡང་མངོན་སུམ་རྟོག་བྲལ་མ་འཁྲུལ་བ་ཞེས་པ་མཚོན་བྱ་རྗེས་་་་
བརྗོད་དང་། མཚན་ཉིད་སྒྲུབ་པའི་སྒྲས་བསྟན་ཏེ། ཀུན་ལ་གྲགས་ཤིང་གྲུབ་པའི་མངོན་་
སུམ་དང་པོར་བརྗོད་ནས། དེ་རྟོག་བྲལ་མ་འཁྲུལ་བར་སྒྲུབ་པར་བྱེད་པའི་ཕྱིར། དཔེར་ན་
ཀུན་ཏུ་རྒྱུའི་རྟགས་ནི་གཙུག་ཕུད་ཅན་ཡིན་ནོ། །ཞེས་པའི་སྒྲས་གྲུབ་ཟིན་ཀུན་ཏུ་རྒྱུ་དང་་་་་
པོར་བརྗོད་ནས། དེའི་རྗེས་སུ་གཙུག་ཕུད་ཅན་སྒྲུབ་པ་བཞིན་ནོ། །ཞེས་འཐད་ལྡན་ལས་་
གསུངས་ཏེ། གང་མངོན་སུམ་ཞེས་བྱ་བ་ནི་མཚན་གཞི་རྗེས་སུ་བརྗོད་པ་སྟེ། གང་མངོན་
སུམ་གྱིས་བརྗོད་པར་བྱ་བར་མངོན་སུམ་དུ་བྱེད་པའི་ཤེས་པ་རབ་ཏུ་གྲགས་པ་དེ་ནི་རྟོག་པ་་་
དང་བྲལ་ཞིང་མ་འཁྲུལ་བའོ། །ཞེས་དེ་ལྟར་མངོན་སུམ་རྗེས་སུ་བརྗོད་ནས་རྟོག་པ་དང་བྲལ་
བ་ཉིད་ལ་སོགས་པའི་མཚན་ཉིད་སྒྲུབ་པར་བྱེད་པ་ཡིན་ནོ། །ཞེས་གསུངས་པའི་ཕྱིར། །
མངོན་སུམ་ལྟར་སྣང་བཞི་བཤད་པས་མངོན་སུམ་གྱི་མཚན་ཉིད་ཀྱི་ཟུར་གྱི་མ་འཁྲུལ་བ་བཤད་
པའང་ཡིན་ཏེ། རྟོག་མེད་མངོན་སུམ་ལྟར་སྣང་བཤད་པས་ལེགས་པར་གྲུབ་པའི་ཕྱིར།།
གཉིས་པ་མཚན་ཉིད་ཀྱི་དོན་བཤད་པ་ལ་གཉིས། དང་པོ་རྟོག་བྲལ་གྱི་དོན་ལ། ཁ་
ཅིག་ན་རེ། རྟོག་པ་མིན་པ་དེ་དེའི་དོན་ཡིན། ཞེས་པ་དང་། ལ་ལ། རྟོག་པའི་རྫས་དང་
བྲལ་བ། ཞེས་པ་དང་། གཞན་དག རྟོག་པའི་རང་ལྡོག་དང་བྲལ་བ། ཞེས་པ་དང་།
ཡང་རྟོག་པའི་མཚན་ཉིད་དང་བྲལ་བ། ཞེས་ཟེར། དང་པོ་མི་འཐད་དེ། ཚུར་མཐོང་་་་
ལྷས་བྱིན་རྟོག་བྲལ་མ་ཡིན་པའི་ཕྱིར་དང་། དགེ་སློང་ལྷས་བྱིན་དགེ་སློང་གི་སྡོམ་པ་དང་་་་
བྲལ་བ་མ་ཡིན་པའི་ཕྱིར། གཉིས་ཀ་དེར་ཐལ། རིམ་པ་བཞིན་རྟོག་བཅས་དང་དགེ་སློང་གི་
སྡོམ་ལྡན་ཡིན་པའི་ཕྱིར། གཉིས་པ་མི་འཐད་དེ། རྟོག་མྱོང་རང་རིག་མངོན་སུམ་རྟོག་པའི་
རྫས་དང་བྲལ་བ་མ་ཡིན་པའི་ཕྱིར་ཏེ། དེ་རྟོག་པ་དང་གྲུབ་བདེ་རྫས་གཅིག་ཡིན་པའི་ཕྱིར། །
མ་གྲུབ་ན། རྟོག་པ་ཆོས་ཅན། ཁྱོད་མྱོང་རང་རིག་མངོན་སུམ་ཁྱོད་དང་གྲུབ་བདེ་རྫས་་་་་
• 294 •



གཅིག་ཡིན་པར་ཐལ། ཁྱོད་ཤེས་པ་ཡིན་པའི་ཕྱིར། གསུམ་པ་མི་འཐད་དེ། རྟོག་པའི་
བྱེ་བྲག་ཡིན་ན་རྟོག་པའི་རང་ལྡོག་དང་བྲལ་བས་ཁྱབ་པའི་ཕྱིར། བཞི་པ་ལ་ཁ་ཅིག་བུམ་་
འཛིན་རྟོག་པ་འཕེན་ནའང་རྟོག་པ་ཡིན་ན་རྟོག་པའི་མཚན་ཉིད་ཚང་དགོས་སམ་སྙམ་པས་་་
དཔྱད་གཞིའོ། །
རང་གི་ལུགས་ནི། རིགས་ཐིགས་ལས། རྟོག་པ་ནི་ཤེས་པ་ལ་བརྗོད་པ་དང་འདྲེས་་་
རུང་བར་སྣང་བ་སྟེ། དེ་དང་བྲལ་བའོ། །ཞེས་གསུངས་པ་ལས། སྒྲ་དོན་འདྲེས་རུང་དུ་
འཛིན་པའི་ཞེན་རིག་དང་བྲལ་བ་དེ་རྟོག་བྲལ་གྱི་དོན་ནམ་མཚན་ཉིད་ཡིན་ནོ། །སྤྱིར་ནི་་་་
རྟོག་པ་དང་བྲལ་བ་དང༌། རྟོག་པ་དང་མི་ལྡན་པ་དང་། རྟོག་པ་ལས་བྱེ་བ་དང་། རྟོག་
པ་ལས་གྲོལ་བ་རྣམས་རྣམ་གྲངས་སུ་བཤད་དེ། ཤཱཀྱ་བློར། འདི་ལ་རྟོག་པ་དང་བྲལ་བ་་་་
ཅན་ཞེས་བྱ་བ་ནི་འབྲས་བུ་མང་བའོ། །ཞེས་གསུངས་པའི་ཕྱིར། གཉིས་པ་མ་འཁྲུལ་བའི་
དོན་ལ་ཁ་ཅིག རང་གི་འཇུག་ཡུལ་ལ་མ་འཁྲུལ་བ་དེ་དེའི་དོན་ཡིན། ཞེས་ཟེར། གཞན་
དག་རང་གི་གཞལ་བྱ་ལ་མ་འཁྲུལ་བ། ཞེས་ཟེར། ལ་ལ་འཕྲལ་གྱི་འཁྲུལ་རྒྱུ་བཞིས་འཁྲུལ་
པར་མ་སྐྱེད་པ། ཞེས་ཟེར། ཡང་ལ་ལ་འཕྲལ་གྱི་འཁྲུལ་རྒྱུ་བཞིས་འཁྲུལ་པར་མ་སྐྱེད་པའི་
ཤེས་པ་དེ་མ་འཁྲུལ་བའི་ཤེས་པའི་དོན། ཞེས་ཟེར། དང་པོ་མི་འཐད་དེ། སྒྲ་མི་རྟག་པར་
རྟོགས་པའི་རྗེས་དཔག་དེ་སྤྱིར་འཁྲུལ་ཀྱང་རང་གི་འཇུག་ཡུལ་ལ་མ་འཁྲུལ་བའི་ཕྱིར་ཏེ།
འཇུག་ཡུལ་ལ་ཚད་མ་ཡིན་པའི་ཕྱིར། གཉིས་པ་མི་འཐད་དེ། སྐྱོན་སྔ་མ་འཇུག་པ་དང་།
ཚུར་མཐོང་གི་རྒྱུད་ཀྱི་གཟུགས་འཛིན་ཡིད་མངོན་ལྟ་བུའི་གཞལ་བྱ་གཞི་མ་གྲུབ་པའི་ཕྱིར།
འདི་དེར་ཐལ། སྣང་ལ་མ་ངེས་ཡིན་པའི་ཕྱིར། གསུམ་པ་མི་འཐད་དེ། རྟགས་ལ་ལྟོས་ན་
དྲོན་ཤེས་མ་ཡིན་པས་ཁྱབ་པ་མཚན་ཉིད་དེ་ཡིན་པ་གང་ཞིག མཚོན་བྱ་དེ་མ་ཡིན་པའི་ཕྱིར་
ཏེ། གལ་ཏེ་དེ་རྟགས་ལ་ལྟོས་ཕྱིར། །དྲན་མིན་མ་ཡིན་འཁྲུལ་ཕྱིར་རོ། །ཞེས་གསུངས་པའི་
ཕྱིར། བཞི་པ་ཡང་མི་འཐད་དེ། གང་ཟག་གི་བདག་འཛིན་གྱིས་མ་ངེས་པའི་ཕྱིར།།
རང་གི་ལུགས་ནི། རང་གི་སྣང་ཡུལ་ལ་མ་འཁྲུལ་པའི་རིག་པ་དེ་མ་འཁྲུལ་བའི་ཤེས་་
པའི་དོན་ཡིན་ནོ། །ཁོ་ན་རེ ཁྱོད་ཀྱི་མངོན་སུམ་གྱི་མཚན་ཉིད་ཡོངས་རྫོགས་དེ་ལྟར་ཡིན་
ན་རྟོག་མེད་ཀྱི་ཤེས་པ་ཡང་མངོན་སུམ་དུ་ཐལ་ཏེ། མཚན་ཉིད་དེའི་ཕྱིར། མ་འཁྲུལ་བ་་་
དེར་ཐལ། རང་གི་སྣང་ཡུལ་ལ་མ་འཁྲུལ་བའི་ཕྱིར་ཏེ། དེ་རང་གི་སྣང་ཡུལ་རྟོགས་པའི་་་
• 295 •



ཤེས་པ་ཡིན་པའི་ཕྱིར་ཏེ། དེའི་སྣང་ཡུལ་དེ་དེའི་གཞལ་བྱ་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། གཞི་གྲུབ་པའི་ཕྱིར་ཞེས་ཟེར། ཁ་ཅིག རྩ་བ་ལ་འདོད་ལན་བྱེད་
ནའང་རང་ལུགས་ཆོས་ཅན་རྫས་སྤྱི་མར་མངོན་ཏེ། དེ་ལྟ་ན་དེ་མངོན་སུམ་གྱི་ཚད་མ་་་་་
འགྱུར་ལ། འདོད་ན་རྗེས་དཔག་མ་ཡིན་པའི་ཤེས་པ་ཡང་དེར་འགྱུར་ཞིང་། དེ་འདོད་མི་
ནུས་པ་ནི། དེ་མ་ཡིན་པའི་ཚུར་མཐོང་གི་ཤེས་པ་མངོན་སུམ་གྱི་ཚད་མ་མ་ཡིན་པས་ཤེས་སོ། །
འོ་ན། སྔར་བཤད་པའི་མངོན་སུམ་གྱི་མཚན་ཉིད་དེ་མདོ་སེམས་ཐུན་མོང་དུ་ཁས་ལེན་ནམ་
མདོ་སྡེ་པའི་ཐུན་མོང་མ་ཡིན་པའི་ལུགས་སུ་བྱེད་པ་གང་ཡིན་ཞེ་ན། ཕྱི་མ་ལྟར་ཡིན་ཏེ། །
སེམས་ཙམ་པས་མངོན་སུམ་འཁྲུལ་ཤེས་སུ་ཁས་ལེན་པའི་ཕྱིར་ཏེ། རྟགས་ཀྱི་དགག་བྱ་སྣང་
བའི་མངོན་སུམ་ཁས་ལེན་པའི་ཕྱིར་དང་། དེའི་ལུགས་ལ་རྟོག་པ་དང་བྲལ་ཞིང་བག་ཆགས་
བརྟན་བྱུང་གི་ཤེས་པ་དེ། དེའི་མཚན་ཉིད་ཡིན་པའི་ཕྱིར་ཏེ། ཆོས་མཆོག་གིས། དེའི་་་
ཕྱིར་རྣམ་པར་རིག་པ་ཙམ་དུ་སྨྲ་བ་ལ་སློབ་དཔོན་བག་ཆགས་བརྟན་པ་དང་མི་བརྟན་པ་དག་
གིས་རྣམ་པར་གཞག་པ་མཐོང་ལ། ཞེས་གསུངས་པའི་ཕྱིར། འོ་ན མངོན་སུམ་རྟོག་དང་
བྲལ་བར་ནི། །ཞེས་སོགས་ཀྱི་གཞུང་མདོ་སྡེ་པའི་ཐུན་མོང་མ་ཡིན་པའི་རང་གཞུང་དུ་ཐལ།
ཁྱོད་ཀྱི་ཁས་ལེན་དེའི་ཕྱིར་ཞེ་ན། ཤིན་ཏུ་འདོད་དེ། འཐད་ལྡན་ལས། གལ་ཏེ་རྣལ་་་་་་
འབྱོར་སྤྱོད་པའི་གཞུང་ཡང་ཐམས་ཅད་རྗེས་སུ་དཔག་པར་བྱེད་པ་ཡིན་ན་སློབ་དཔོན་གྱིས་་་
རྗེས་སུ་དཔག་པ་ཉིད་བཟུང་བ་ལས་ཕྱིན་ཅི་ལོག་པ་ཉིད་ཡིན་ནོ། །ཞེས་བྱ་བ་དང་དོན་གྱི་་་
མཐུའི་སྟོབས་ཀྱིས་སྐྱེ་བས་རྟོག་པ་མེད་པ་ཉིད་དུ་གསུངས་པར་ཅིའི་ཕྱིར་རྗེས་སུ་བསྙེགས་པར་
མི་བྱེད་ཅེས་དང་། འདིར་ནི་དོན་མེད་ན་ནི་མི་འབྱུང་བ་ལས་ཞེས་དེ་ལྟ་བུ་ལ་སོགས་པ་་་་
གསུངས་པ་ན། ཕྱི་རོལ་གྱི་དོན་གྱི་ཚུལ་ཉིད་བཞེད་པ་ཡིན་ནོ། །ཞེས་གསུངས་ཤིང་། དེ་་
ཉིད་མདོ་སེམས་ཐུན་མོང་བའི་གཞུང་ཡིན་ན་དེས་མངོན་སུམ་རྟོག་བྲལ་དུ་བསྟན་ཅིང་། དེ་
ལྟར་མདོ་སེམས་ཐུན་མོང་དུ་ཁས་ལེན་པའི་ཆ་ནས་དེ་དེ་ཡིན་དགོས་ལ། དེ་ལྟ་ན་གཞན་་་་
ལའང་མཚུངས་པས་བསྟན་བཅོས་འདིའི་གཞུང་གང་ཡིན་དེར་ཐལ་བའི་སྐྱོན་ཡོད་པའི་ཕྱིར།།
གཉིས་པ་དབང་ཤེས་རྟོག་པར་སྒྲོ་འདོགས་པའི་གྲུབ་མཐས་རྒྱུད་བསླད་པའི་རྒོལ་བའི་
ངོར་དབང་ཤེས་རྟོག་བྲལ་དུ་རྟགས་ཀྱིས་སྒྲུབ་པ་ཡོད་དེ། དངོས་དང་། མཐོང་རྟོག་གཅིག་
ཏུ་འདོད་པ་དགག་པ་གཉིས་སུ་ཡོད་པའི་ཕྱིར། དང་པོ་ཡོད་དེ། མདོར་བསྟན་རྒྱས་བཤད་
• 296 •



སུ་བསལ་
གཉིས་སུ་ཡོད་པའི་ཕྱིར། དང་པོ་ཡོད་དེ། གཅིག་ཏུ་མཐོང་བའི་ཁྱད་པར་ནི། །གཞན་་་་
འགའ་ཞིག་ཏུ་མཐོང་མི་འགྱུར། །དེ་ལས་སྤྱི་གཞན་ཐ་དད་པ། །ཡོད་མིན་ཐ་དད་བློ་མེད་
ཕྱིར། །དེ་ཕྱིར་དབང་པོ་ལས་སྐྱེས་བློ། །ཐམས་ཅད་ཁྱད་པར་ཡུལ་ཅན་ཡིན། །ཞེས་འབྱུང་
བ་ལས། བརྡ་དུས་ཀྱི་རང་མཚན་ཐ་སྙད་ཀྱི་དུས་སུ་མེད་ཅིང་། སྤྱི་དོན་གཞན་བློ་མ་འཁྲུལ་
བ་ལ་མི་སྣང་བའི་རྒྱུ་མཚན་གྱིས་རྟོག་པས་གསལ་བ་རང་མཚན་དང་སྤྱི་དོན་གཞན་སྣང་ཡུལ
དུ་མི་བྱེད་པ་དང་། དེ་ཉིད་ཀྱི་ཕྱིར་ན་རང་མཚན་སྣང་ཡུལ་དུ་བྱེད་པའི་ཤེས་པ་ཡིན་ན།
རྟོག་བྲལ་ཡིན་པས་ཁྱབ་པར་གྲུབ་པའི་ཕྱིར།།
གཉིས་པ་རྒྱས་བཤད་ཡོད་དེ། ཁྱད་པར་རྣམས་ལ་སྒྲ་དག་ནི། །འཇུག་པ་སྲིད་པ་་་་
ཡོད་མིན་ཏེ། །ཁྱད་པར་རྗེས་འགྲོ་མེད་པས་ན། །བརྡ་འཇུག་པ་ནི་མེད་ཕྱིར་རོ། །སྒྲ་་་་
རྣམས་ཡུལ་ཡང་གང་དེ་ཉིད། །དེ་རྣམས་ཉིད་ནི་སྦྱོར་བར་བྱེད། །ཞེས་སོགས་འབྱུང་བ་ལས།
རང་མཚན་ལ་དོན་དམ་པར་སྒྲ་མི་འཇུག་པའི་ཕྱིར་ཏེ། དེ་ལ་དོན་དམ་པར་བརྡ་མི་འཇུག་་
པའི་ཕྱིར་ཏེ། བརྡ་དུས་ཀྱི་རང་མཚན་ཐ་སྙད་ཀྱི་དུས་སུ་རྗེས་འགྲོ་མི་བྱེད་པའི་ཕྱིར་དང་།
རྩ་བའི་ཁྱབ་པ་ནི་སྒྲའི་ཡུལ་ལ་བརྡ་སྦྱོར་བར་བྱེད་པས་གྲུབ་པའི་ཕྱིར། ཁོ་ན་རེ། དབང་
ཤེས་རྟོག་པ་ཡིན་ཏེ། བུམ་འཛིན་མིག་ཤེས་ཀྱི་དུས་ཀྱི་ལྟོ་ལྡིར་བ་བུམ་པའོ་སྙམ་པའི་རྟོག་པ་
ལ་བུམ་པ་གསལ་བར་སྣང་བའི་ཕྱིར་ཞེ་ན། མ་གྲུབ་སྟེ། མིག་ལ་དོན་སྣང་བ་ན་ཡང་། །
འདི་ཞེས་གཞན་གྱིས་བསྟན་པ་གང་། །དེ་ཉིད་སྒྲ་ཡི་སྦྱོར་བྱེད་ཀྱི། །དབང་པོའི་སྤྱོད་ཡུལ་མ་
ཡིན་ནོ། །དབང་པོའི་བྱ་བ་མེད་པ་ལ། །གཞན་དག་ཙམ་གྱིས་སྣང་མེད་ཕྱིར། །འབྲེལ་བ་
མ་བྱས་ཅན་མིན་ཏེ། །རང་ཉིད་ཤེས་པར་ཐལ་ཕྱིར་རོ། །ཞེས་འབྱུང་བ་ལས། དེས་བུམ་་
པ་སྣང་ཡུལ་དུ་མི་བྱེད་པའི་ཕྱིར་ཏེ། དབང་པོའི་བྱ་བ་མེད་པར་བུམ་པ་ཞེས་པའི་ངག་ཙམ་
ལས་བུམ་པ་སྣང་ཡུལ་དུ་བྱེད་མི་ནུས་པའི་ཕྱིར་དང་། བུམ་འཛིན་རྟོག་པ་དང་དེ་འཛིན་་་་་
མངོན་སུམ་གྱི་གཞི་མཐུན་ཡོད་ན་ལྟོ་ལྡིར་བ་ལ་བུམ་བརྡ་སྦྱོར་དགོས་ཀྱི་གང་ཟག་གི་རྒྱུད་ཀྱི་ལྟོ་
ལྡིར་བ་འཛིན་པའི་དབང་མངོན་གྱིས་བུམ་པའི་མིང་དོན་གྱི་འབྲེལ་པ་ཤེས་པར་ཐལ་བའི་སྐྱོན་
ཡོད་པའི་ཕྱིར།།
གཉིས་པ་མཐོང་རྟོག་གཅིག་ཏུ་འདོད་པ་དགག་པ་ཡོད་དེ། མཐོང་རྟོག་གཅིག་ཏུ་་་་
ཞེན་པའི་རྒྱུ་མཚན་དང༌། དེ་ལ་རྩོད་པ་སྤང་བ་གཉིས་སུ་ཡོད་པའི་ཕྱིར། དང་པོ་ཡོད་དེ།
• 297 •



རྟོག་བཅས་རྟོག་པ་མེད་པའི་ཡིད། །ཅིག་ཆར་དུ་ནི་འཇུག་ཕྱིར་རམ། །འཇུག་པ་མྱུར་ཕྱིར་
བླུན་པོ་དག །དེ་དག་ལ་ནི་གཅིག་ཏུ་ཞེན། །ཞེས་གསུངས་པ་ལས། བླུན་པོ་དག་བུམ་་་་་
འཛིན་མངོན་སུམ་དང་དེ་དང་དུས་མཉམ་པའི་བུམ་འཛིན་རྟོག་པ་གཅིག་ཏུ་ཞེན་པའི་རྒྱུ་་་་་
མཚན་ཡོད་དེ། དེ་གཉིས་ཡུལ་ཅིག་ཆར་དུ་འཇུག་པའི་ཕྱིར་རམ། འཇུག་པ་མྱུར་བས་ཅིག་
ཆོར་དུ་ཞེན་པའི་ཕྱིར། །
གཉིས་པ་རྩོད་སྤང་ཡོད་དེ། དབང་ཤེས་ཡུལ་ལ་ཆད་ཅིང་འཇུག་པར་ཐལ་བ་སྤང་པ་
དང་། དེའི་ལན་དགག་པ་གཉིས་སུ་ཡོད་པའི་ཕྱིར། དང་པོ་ཡོད་དེ། གལ་ཏེ་རྣམ་རྟོག་་་་
གིས་བཅད་པས། །མཐོང་བ་རྒྱུན་ཆད་འགྱུར་ཞེ་ན། །ཞེས་འབྱུང་བ་ལས། བྱེ་བྲག་པས་་་
བུམ་འཛིན་མངོན་སུམ་དང་བུམ་འཛིན་རྟོག་པ་རྒྱུན་ལྡན་དུ་སྐྱེ་བའི་ཚེ་བུམ་འཛིན་མངོན་སུམ་
སྐད་ཅིག་སྔ་ཕྱི་བར་མ་ཆད་དུ་མི་སྣང་བར་ཐལ། དེའི་ཚེ་སྐད་ཅིག་སྔ་ཕྱིའི་བར་དུ་བུམ་་་་་
འཛིན་རྟོག་པས་ཆོད་པའི་ཕྱིར་ཏེ། དེའི་ཚེ་བུམ་འཛིན་རྟོག་པ་རྒྱུན་ལྡན་དུ་སྐྱེ། དེ་འཛིན་
མངོན་སུམ་དང་དེ་འཛིན་རྟོག་པ་གཉིས་འགལ། ཤེས་པ་དུ་མ་གཅིག་ཅར་སྐྱེ་མི་སྲིད་པའི་་་
ཕྱིར། ཞེས་སྨྲ་བ་འགོག་པ་ན། གཞན་གྱིའང་རིགས་ནི་ཐ་དད་པའི། །རྣམ་པར་རྟོག་ཚེ་ཇི་
ལྟར་མིན། །ཞེས་འབྱུང་བ་ལས། བུམ་འཛིན་མངོན་གསུམ་དང་སྒྲ་འཛིན་རྟོག་པ་རྒྱུན་ལྡན་
དུ་སྐྱེ་བའི་ཚེ་བུམ་འཛིན་མངོན་སུམ་སྐད་ཅིག་བར་མ་ཆད་དུ་མི་སྣང་བར་ཐལ་ལོ། །དེའི་ཚེ་
སྐད་ཅིག་སྔ་ཕྱིའི་བར་དུ་སྒྲ་འཛིན་རྟོག་པས་ཆོད་པའི་ཕྱིར་ཏེ། དེའི་ཚེ་སྒྲ་འཛིན་རྟོག་པ་་་་
རྒྱུན་ལྡན་དུ་སྐྱེ། དེ་གཉིས་འགལ། ཤེས་པ་དུ་མ་ཅིག་ཆར་མི་སྐྱེ་བའི་ཕྱིར། ཞེས་འགོད་་་་
པའི་ཕྱིར།།
གཉིས་པ་དེའི་ལན་དགག་པ་ཡོད་དེ། དོན་དགག་པ་དང༌། དཔེ་དགག་པ་གཉིས་་
སུ་ཡོད་པའི་ཕྱིར། དང་པོ་ཡོད་དེ། གལ་ཏེ་མགལ་མེ་མཐོང་བ་བཞིན། །དངོས་ཕྱོགས་་་་
སྟོབས་དང་ལྡན་འདོད་ན། །ཞེས་འབྱུང་བ་ལས། ཕ་རོལ་པོས་དེ་སྔ་ཕྱིའི་བར་དུ་སྒྲ་འཛིན་
རྟོག་པས་ཆོད་ཀྱང་བུམ་འཛིན་མངོན་སུམ་སྐད་ཅིག་སྔ་ཕྱི་སྟོབས་དང་ལྡན་ཞིང་འཇུག་པ་མྱུར་
བས་བར་མ་ཆད་དུ་སྣང་བ་ཡིན་ཏེ། དཔེར་ན་མགལ་མེ་སྔ་ཕྱི་འཇུག་པར་མྱུར་བས་ཅིག་་་་་
ཆར་སྣང་བ་བཞིན། ཞེས་སྨྲ་བ་འགོག་པ་ན། དེ་ནི་གཞན་ལའང་མཚུངས་པ་ཡིན། ཞེས་
འབྱུང་བ་ལས། དེ་ནི་བུམ་འཛིན་མངོན་སུམ་དང་བུམ་འཛིན་རྟོག་པ་རྒྱུན་ལྡན་དུ་སྐྱེ་བ་་་་་
• 298 •



ལའང་མཚུངས་པའི་ཕྱིར་དང་། ཡི་གེ་འང་ཅིག་ཆར་ཐོས་པར་འགྱུར། །འདིར་དོན་ཀུན་
དང་ཅིག་ཆར་དུ། །འདུས་ཅན་དབང་རྣམས་ཡོད་པ་ན། །ལྔ་པོ་རྣམས་ཀྱིས་ཆོད་ན་ཡང་། །
ཆོད་མེད་བཞིན་དུ་སྣང་བའི་བློ། །གང་དེ་མིང་གི་མཐར་ཐུག་པའི། །ཤེས་པ་སྐད་ཅིག་དང་
འབྲེལ་ཕྱིར། །ཆོད་པར་སྣང་བ་དེ་ངོ་མཚར། །དེ་ཕྱིར་བློ་ནི་ཅིག་ཆར་འགྱུར། །ཞེས་་་་་
འབྱུང་བ་ལས། ཡི་གེ་ས་རར་སཞེས་བརྗོད་པའི་ཚེ་ས་གཉིས་འཇུག་པ་མྱུར་བས་དེ་གཉིས་
བར་མ་ཆད་དུ་སྣང་བར་ཐལ་ཞིང་། འདོད་ན་ས་གཉིས་ཅིག་ཆར་ཐོས་པའི་བར་གྱི་ར་་་་་
གཉིས་མི་ཐོས་པ་གང་རུང་དུ་ཐལ་བས། རོ་མཚོ་སོ་སོར་མི་གོ་བར་འགྱུར་ལ། གལ་ཏེ་དེ་་
གཉིས་ཀྱི་བར་དུ་ར་གཉིས་ཀྱིས་ཆོད་པས་ཅིག་ཆར་མི་ཐོས་སོ་ཞེས་སྨྲ་བ་ན་ཡང་འཇུག་ཤེས་་་
དྲུག་ཀ་ཡུལ་ལ་འཇུག་པའི་ཚེ་མིག་ཤེས་སྐད་ཅིག་སྔ་ཕྱིའི་བར་དུ་འཇུག་ཤེས་གཞན་ལྔས་ཆོད་
ཀྱང་མིག་ཤེས་སྐད་ཅིག་སྔ་ཕྱི་བར་མ་ཆད་དུ་སྣང་བར་ཁས་བླངས་པས་གནོད་པའི་ཕྱིར་དང་།
རྒྱུ་མཚན་དེ་རྣམས་ཀྱི་ཕྱིར་ན་འཇུག་ཤེས་དྲུག་ཅིག་ཆར་དུ་སྐྱེ་བ་སྒྲུབ་པའི་ཕྱིར། དེ་ལ་ཁོ་ན་
རེ། ཡིད་གཟུགས་མཛེས་ལ་ལྷག་པར་ཆགས་བཞིན་པའི་རྒྱུད་ལ་སྒྲ་འཛིན་ཚད་མ་སྐྱེ་བར་་་་
ཐལ། ཤེས་པ་དུ་མ་ཅིག་ཆར་སྐྱེ་སྲིད་པའི་ཕྱིར། རྟགས་ཁས་ཞེ་ན། མ་ཁྱབ་སྟེ། ལ་ལར་
ཀུན་དུ་ཆགས་སེམས་ཅན། དོན་ཉེ་བ་ལ་འཛིན་མེད་གང་། །ཆགས་པས་གཞན་སྐྱེད་ནུས་
ཉམས་ཕྱིར། །གཉིས་ཀ་ལ་ཡང་རྩོད་འདི་ཡོད། །ཅེས་འབྱུང་བ་ལས། དེའི་ཚེ་དེ་སྐྱེ་བའི་
དེ་མ་ཐག་རྐྱེན་གྱི་ནུས་པ་ཉམས་པའི་ཕྱིར་དང་། རྩོད་པ་འདིར་རང་དང་རིག་པ་ཅན་པ་་་
གཉིས་ཀས་སྤང་དགོས་ཤིང་། ཕྱི་མས་སྤང་མི་ནུས་པ་ཡིན་པའི་ཕྱིར།། །
གཉིས་པ་དཔེ་དགག་པ་ཡོད་དེ། མགལ་མེ་ལ་སོགས་མྱུར་འཇུག་པའི། །རྗེས་སུ་་་་
འགྲོ་བས་གནོད་པ་ཅན། །མིག་ལས་འཁོར་ལོར་འཁྲུལ་སྐྱེ་ཡི། །དེ་མཐོང་མཚམས་སྦྱོར་ལས་
མ་ཡིན། །ཞེས་འབྱུང་བ་ལས། མགལ་མེའི་འཁོར་ལོར་སྣང་བའི་དབང་ཤེས་དེ་མགལ་མེ་སྔ་
ཕྱི་ཀུན་མཚམས་སྦྱོར་བའི་དབང་གིས་སྐྱེ་བ་མ་ཡིན་པའི་ཕྱིར་ཏེ། མགལ་མེ་མྱུར་དུ་སྐོར་བས་
བདག་རྐྱེན་མིག་དབང་བསླད་པའི་དབང་གིས་སྐྱེ་བའི་ཕྱིར། འོ་ན་འཇུག་པ་མྱུར་བ་ཅིག་་་་
ཆར་འཁྲུལ་བའི་རྒྱུར་མདོ་སེམས་ཀྱིས་ཁས་ལེན་པར་འགྱུར་ལ། དེ་ལྟ་ན་འཇུག་ཊིཀྐ་ཆེན་་་་
མོར། མདོ་སེམས་གཉིས་ཀྱིས་འཇུག་པ་མྱུར་བ་ཅིག་ཆར་དུ་འཁྲུལ་བའི་རྒྱུ་ཡིན་པ་བཀག
ཅེས་གསུངས་པ་དང་འགལ་ལོ་ཞེ་ན། འདིའི་ལན་ལ་སྔ་མ་ཁ་ཅིག་དེའི་ཤེས་བྱེད་ཀྱི་རྒྱུ་ཡིན་
• 299 •



ས།
པ་བཀག་པ་སྐྱོན་མེད་པར་འཆད་ནའང་ད་དུང་དཔྱད་དགོས་ཏེ། འཇུག་འགྲེལ་ལས། །
ཨུཏྤ་ལའི་འདབ་མ་བརྒྱ་འབིག་པ་ལྟར་རྣམ་པར་ཤེས་པ་རིམ་གྱིས་འབྱུང་བ་རྣམས་འཇུག་པ་་
མྱུར་བས་ཅིག་ཆར་དུ་འབྱུང་བ་ལྟ་བུར་མངོན་པ་ཡིན་ནོ། །ཞེས་འབྱུང་བ་རྒྱ་དཔེ་མ་དག་པ་
འདྲ་ཞེས་ཊིཀ་ཆེན་ལས་གསུངས་པས་སོ།། །
གཉིས་པ་ཞར་བྱུང་གཞན་གྱི་སྒྲུབ་བྱེད་དགག་པ་ཡོད་དེ། ལ་ལར་དབང་སྐྱེས་ལ་་་་
སོགས་ཕྱིར། །བྱིས་པའི་བློ་བཞིན་རྟོག་མེད་དང་། །བྱིས་པའི་རྟོག་མེད་ཉིད་ཀྱི་རྒྱུ། །བརྡ་
ཉམས་པ་ཉིད་ཡིན་སྨྲ་བ། །ཞེས་འབྱུང་བ་ལས། སྲིད་པའི་བདག་པོ་ན་རེ། རྒན་པོའི་་་་་
དབང་ཤེས་ཆོས་ཅན། རྟོག་མེད་ཡིན་ཏེ། དབང་པོ་ལས་སྐྱེ་བའི་ཕྱིར་དང་། མྱོང་བ་་་
རྣམ་པས་འཇུག་པའི་ཕྱིར་དང་། ཡིད་ལས་བྱུང་བ་མ་ཡིན་པའི་ཕྱིར། དཔེར་ན་བྱིས་པའི་
བློས་བརྡ་འཛིན་པའི་ནུས་པ་ཉམས་པས་རྟོག་མེད་ཡིན་པ་བཞིན། ཞེས་སྨྲ་བ་འགོག་པ་ན།
དེ་དག་གི་ནི་རྟོག་མེད་ཕྱིར། །བྱིས་པའི་མངོན་སུམ་ཉིད་དུ་འགྱུར། །བརྡ་ཡི་རྒྱུ་དང་བྲལ་་
བའི་ཕྱིར། །དེ་ནི་ཕྱིས་ཀྱང་མི་འགྱུར་རོ། །ཞེས་འབྱུང་བ་ལས། དཔེ་མི་འཐད་པའི་ཕྱིར་ཏེ་
བྱིས་པ་སྐྱེས་མ་ཐག་པའི་བློས་བརྡ་འཛིན་པའི་ནུས་པ་ཉམས་པས་ཕྱིས་བྱིས་པའི་བློ་ཡིན་ན།
རྟོག་མེད་ཡིན་པས་ཁྱབ་པ་དེ་མི་འཐད་པའི་ཕྱིར་ཏེ། བྱིས་པ་ཆུང་ངུའི་རྒྱུད་ལ་བཟའ་བཏུང་
ཡིད་བྱེད་ཀྱི་དྲན་པ་ཡོད་པའི་ཕྱིར་དང༌། བྱིས་པས་ཕྱིས་ཀྱང་བརྡ་མི་འཛིན་པར་ཐལ་བའི་
སྐྱོན་ཡོད་པའི་ཕྱིར། དོན་ཀྱང་མི་འཐད་དེ། འདི་འདྲ་འདི་ཡང་ལྷག་ལྡན་ཡིན། །བྱིས་ལ་
སྒྲུབ་པར་བྱེད་གང་ཡིན། །དེ་ཉིད་འདིར་ཡང་བརྗོད་བྱ་སྟེ། །དབང་པོའི་བློ་ནི་མཚུངས་་་
ཕྱིར་རོ། །ཞེས་འབྱུང་བ་ལས། དབང་པོ་ལས་སྐྱེས་པ་རྒན་པོའི་དབང་ཤེས་རྟོག་བྲལ་དུ་་་
སྒྲུབ་པའི་ལྷག་ལྡན་གྱི་གཏན་ཚིགས་ཡིན་པས། དེ་སྒྲུབ་ཀྱི་རྟགས་ཡང་དག་ཏུ་མི་རུང་བ་དང་།
སྔ་ཕྱི་གཅིག་འཛིན་གྱི་ནུས་པས་སྟོང་པ་དེ་བྱིས་པའི་དབང་ཤེས་རྟོག་བྲལ་དུ་སྒྲུབ་པའི་རྟགས་
ཡང་དག་ཡིན་ན་རྒན་པོའི་དབང་ཤེས་ལའང་དེ་ལྟར་འགྱུར་དགོས་པའི་ཕྱིར་ཏེ། དེའི་་་་་
རྟགས་ཀྱིས་དེ་གཉིས་སུ་སྒྲུབ་ནུས་མི་ནུས་མཚུངས་པའི་ཕྱིར། ཇི་སྐད་བཤད་པ་འདིས་་་་
རིགས་པ་གཞན་ཡང་བཤད་པ་ཡོད་དེ། འདིས་ནི་མྱོང་སོགས་བཤད་པ་ཡིན། །ཞེས་འབྱུང་
བ་ལས། མྱོང་བའི་རྣམ་པས་འཇུག་པ་དང་། ཡིད་ལས་བྱུང་བ་མ་ཡིན་པ་ཡང་རྒན་པོའི་་་
དབང་ཤེས་དེ་ལྟར་སྒྲུབ་པའི་ལྷག་ལྡན་གྱི་གཏན་ཚིགས་སུ་བསྟན་པའི་ཕྱིར།།
• 300 •



གསུམ་པ་རང་ལུགས་ཀྱི་སྒྲུབ་བྱེད་གཞན་བསྟན་པ་ཡོད་དེ། དབང་ཤེས་དོན་སྦྱོར་་་་་
རྟོག་པ་ཡིན་པ་དགག་པ་དང་། སྒྲ་སྦྱོར་རྟོག་པ་ཡིན་པ་དགག་པ་གཉིས་སུ་ཡོད་པའི་ཕྱིར། །
དང་པོ་ཡོད་དེ། ཁྱད་པར་དང་ནི་ཁྱད་པར་བཞི། །འབྲེལ་དང་འཇིག་རྟེན་གཞུང་ལུགས་ནི། །
བཟུང་ནས་དེ་དག་སྡོམ་བྱས་ཏེ། །དེ་ལྟར་རྟོགས་ཀྱི་གཞན་དུ་མིན། །དཔེར་དབྱུག་ཅན་་་་
བཞིན་རིགས་སོགས་ཀྱི། །བྱེ་བྲག་རྟོགས་པ་མེད་པའི་ཕྱིར། །དེ་ལྡན་སྦྱོར་བ་ཡོད་མིན་པ། །
དེས་ན་འདི་ལ་རྟོག་པའང་མེད། །ཅེས་འབྱུང་བ་ལས། །ཁྱད་གཞི་ཁྱད་ཆོས་སྡོམས་ནས་་་
འཛིན་པ་ལ་དེ་གཉིས་སོ་སོར་འཛིན་དགོས་པ་དང་། དཀར་ཟལ་འདི་བ་ལང་ངོ་སྙམ་དུ་་་་
འཛིན་པའི་དབང་མངོན་རིགས་སོགས་རྫས་གཞན་སྦྱར་ནས་འཛིན་པའི་རྟོག་པ་མ་ཡིན་པའི་
ཕྱིར་དང་། སྔ་མ་ནི་དཔེར་ན་སྐྱེས་བུ་དབྱུག་པ་ཅན་འཛིན་པ་ལ་དེ་གཉིས་སོ་སོར་འཛིན་་་་
དགོས་པ་བཞིན་ཡིན་པའི་ཕྱིར། དེ་དག་གིས་ཕྱོགས་ཆོས་གྲུབ་སྟེ། རིགས་སོགས་རྫས་་་་་
གཞན་གྱི་སྒྲུབ་བྱེད་སྤྱི་དོན་གཞན་མེད། དེ་མེད་ཀྱང་སྤྱི་སྒྲ་འཐད་པའི་ཕྱིར། དང་པོ་གྲུབ་སྟེ།
དེ་མངོན་སུམ་གྱིས་མི་འགྲུབ། རྗེས་དཔག་གིས་ཀྱང་མི་འགྲུབ་པའི་ཕྱིར། དང་པོ་གྲུབ་སྟེ། །
རྗེས་འགྲོ་ཅན་གྱི་རྣམ་ཤེས་གང་། །དེ་ཡང་སྒྲ་དང་གསལ་བར་སྣང་། །ཁ་དོག་དབྱིབས་ཡིག་
རྣམ་པ་ཡིས། །སྟོང་པ་བ་ལང་ཉིད་དུ་བརྗོད། །ཅེས་འབྱུང་བ་ལས། བ་ལང་འཛིན་པའི་་
རྟོག་པ་ལ་བ་ལང་གི་སྒྲ་སྤྱི་དང་དོན་སྤྱི་སྣང་བ་ལང་འཛིན་པའི་མངོན་སུམ་ལ་དེའི་ཁ་དོག་་་་
དང་དབྱིབས་སོགས་སྣང་བའི་ཕྱིར་དང༌། ཁྱབ་པ་ནི་སྤྱི་དོན་གཞན་ཁ་དོག་དབྱིབས་སོགས་
ཀྱི་སྟོང་པས་གྲུབ་པའི་ཕྱིར། གཉིས་པ་རྗེས་དཔག་གིས་མི་འགྲུབ་སྟེ། རིགས་སོགས་རྫས་་་
གཞན་འཇལ་བྱེད་ཀྱི་རྗེས་དཔག་མེད། དེའི་སྒྲུབ་བྱེད་ཀྱང་མི་འཐད་པའི་ཕྱིར་ཏེ། དངོས་
པོ་ལས་ནི་ཐ་དད་ཅན། །རིགས་སོགས་ལ་ནི་རྗེས་དཔག་མེད། །དབྱུག་པ་ཅན་སོགས་་་་་
ཐམས་ཅད་ལའང་། །ཀུན་རྫོབ་པ་ལས་ཐ་སྙད་འདོགས། །ཞེས་འབྱུང་བ་ལས། རིགས་་་
སོགས་རྫས་གཞན་སྒྲུབ་བྱེད་ཀྱི་དཔེ་རྟགས་ཡང་དག་མེད་པའི་ཕྱིར་ཏེ། སྐྱེས་བུ་དབྱུག་པ་་་་
ཅན་ཞེས་པའི་སྒྲ་དེ་དབྱུག་པ་འབའ་ཞིག་རྒྱུ་མཚན་དུ་བྱས་ནས་འཇུག་པ་མིན། དངོས་པོ་་་
ཁང་བཟང་འཕྲེང་སོགས་ཀྱི། །སྒྲ་ཡང་གཞན་ལ་ལྟོས་པ་མིན། །ཞེས་གསུངས་པ་ཉིད་ཀྱིས་
ཚིག་དོན་དྲུག་ལས་དོན་གཞན་པའི་དངོས་པོ་མེད་པས་ཚིག་དོན་དྲུག་དངོས་པོ་ཞེས་པའི་སྒྲ་་
དེས་ཁྱད་ཆོས་དོན་གཞན་རྒྱུ་མཚན་དུ་བྱས་ནས་མི་འཇུག་པར་གྲུབ་པའི་ཕྱིར་དང་། དེ་་་་
• 3| •



བཞིན་དུ་ཁོང་བཟང་གི་ཕྲེང་བ་ཞེས་པའི་སྒྲ་དེ་ཡང་ཁྱད་ཆོས་དོན་གཞན་གྱི་དབང་གིས་མི་་་་
འཇུག་པར་གྲུབ་པའི་ཕྱིར། ཁང་བཟང་ལ་འཕྲེང་བ་དོན་གཞན་མི་བརྟེན་པའི་ཕྱིར་ཏེ།
ཁང་བཟང་རྫས་མ་ཡིན་པའི་ཕྱིར་ཏེ། རྡུལ་རིགས་མི་མཐུན་གྱིས་ཡན་ལག་ཅན་གྱི་རྫས་མི་་་
རྩོམ་པའི་ཕྱིར།།
གཉིས་པ་དབང་ཤེས་སྒྲ་སྦྱོར་རྟོག་པ་ཡིན་པ་དགག་པ་ཡོད་དེ། བརྡ་དྲན་པ་ཡི་རྒྱུ་་་
ཅན་གྱི། །མཐོང་བ་བསྲེ་བྱེད་བདག་ཉིད་ཅན། །སྔ་ཕྱི་འཛིན་པས་སྟོང་པ་ཡི། །མིག་ཤེས་
ལ་ནི་དེ་ཇི་ལྟར། །ཞེས་གསུངས་ཤིང༌། དོན་ནི། གཟུགས་འཛིན་མིག་ཤེས་ཆོས་ཅན།
མིང་སྦྱོར་རྟོག་པ་མ་ཡིན་ཏེ། སྔ་ཕྱི་གཅིག་སྣང་གི་ནུས་པས་སྟོང་པའི་ཕྱིར། ཁྱབ་སྟེ། མིང་
སྦྱོར་རྟོག་པ་ལ་བརྡ་དུས་ཀྱི་མིང་དང་ཐ་སྙད་ཀྱི་དུས་ཀྱི་མིང་གཉིས་འདྲེས་ནས་སྣང་བའི་ཕྱིར།།
གཉིས་པ་དབང་ཤེས་རྟོག་པ་ཡིན་པ་ལ་གནོད་བྱེད་བསྟན་པ་ཡོད་དེ། རྒྱས་བཤད་་་་
དང་། དོན་བསྡུ་གཉིས་སུ་ཡོད་པའི་ཕྱིར། དང་པོ་ཡོད་དེ། གཟུང་འཛིན་མྱོང་བྱེད་མེད་
པར་ཐལ་བ། འདས་པ་དྲན་པ་མི་སྲིད་པར་ཐལ་བ། རང་མཚན་མཐོང་བའི་བློ་མི་སྲིད་་་་
པར་ཐལ་བ་རྣམས་སུ་ཡོད་པའི་ཕྱིར། དང་པོ་ཡོད་དེ། གཟུགས་ལ་གཟུགས་ཞེས་མཐོང་བ་
ན། །དེ་བློ་ཞེས་ནི་ཇི་ལྟར་མཐོང་། །དེ་ཡི་ཉམས་སུ་མྱོང་བའང་ཡོད། །དེ་ནི་རྟོག་མེད་ཇི་
ལྟར་ཡིན། །ཞེས་འབྱུང་བ་ལས། མངོན་སུམ་ཐམས་ཅད་རྟོག་པ་ཡིན་ཕྱིན་གང་ཟག་གཅིག་
གི་རྒྱུད་ལ་འདི་གཟུགས་སོ་སྙམ་པའི་རྟོག་པ་དང་། འདི་གཟུགས་འཛིན་ནོ་སྙམ་པའི་རྟོག་པ་
གཉིས་ཅིག་ཆར་སྐྱེ་མི་སྲིད་པས་གཟུགས་འཛིན་མངོན་སུམ་རང་དུས་ན་མྱོང་བྱེད་མེད་པར་་་
ཐལ་ཞིང་། འདོད་མི་ནུས་པ་ནི། གཟུགས་འཛིན་མངོན་སུམ་དྲན་པའི་དྲན་ཤེས་ཡོད་པས་
གྲུབ་པའི་ཕྱིར། ཁོ་ན་རེ། སྐྱོན་མེད་དེ། དེ་ཉིད་ཀྱི་མྱོང་ཡིན་ན་ནི། །ཞེས་འབྱུང་བ་ཉིད་
ཀྱིས་གཟུགས་འཛིན་མངོན་སུམ་དེས་རང་ཉིད་མྱོང་བའི་ཕྱིར། ཞེས་ཟེར། མི་འཐད་དེ།
རྟོག་གཉིས་ཅིག་ཆར་མཐོང་བ་མེད། །ཅེས་གང་ཟག་གཅིག་གི་རྒྱུད་ལ་རྟོག་པ་རྫས་ཐ་དད་་
པ་གཉིས་ཅིག་ཆར་སྐྱེ་བ་མི་སྲིད་པར་གསུངས་ཤིང༌། ཁྱོད་ཀྱིས་མངོན་སུམ་ཐམས་ཅད་རྟོག་
པར་ཁས་བླངས་པའི་ཕྱིར་དང་། དེས་ནི་དུས་མཚུངས་རྣམ་པར་ཤེས། །གཞན་གྱི་མྱོང་བ་
བསྟན་པ་ཡིན། །ཞེས་འབྱུང་བ་ལས། རིགས་པ་སྔ་མ་དེས་གཟུགས་འཛིན་མངོན་སུམ་དེ་
རང་དང་དུས་མཉམ་པའི་མྱོང་བྱེད་རྫས་གཞན་གྱིས་མྱོང་བའང་ཁེགས་པའི་ཕྱིར།།
• 302 •



གཉིས་པ་འདས་པ་དྲན་པ་མི་སྲིད་པར་ཐལ་བ་ཡོད་དེ། དོན་རིགས་འདས་པ་དཔེ་་་
དག་དང་། །བྲལ་ཞིང་རྟགས་ནི་ཡོད་མིན་ཏེ། །ཞེས་གྲུབ་གང་ཕྱིར་དེ་ལ་ནི། །མངོན་སུམ་
མ་ཡིན་རྟགས་ཅན་མིན། །ཞེས་འབྱུང་བ་ལས། ལྷས་བྱིན་ལྟ་བུ་ཆོས་ཅན། རང་རྒྱུད་ལ་་་
རང་དུས་སུ་འདས་པའི་དོན་རིག་མངོན་སུམ་ཚད་མ་མ་གྲུབ་པར་ཐལ། དེ་མངོན་སུམ་གྱིས་
ཀྱང་མ་གྲུབ། རྗེས་དཔག་གིས་ཀྱང་མ་གྲུབ་པའི་ཕྱིར། རྟགས་གཉིས་གྲུབ་སྟེ། དེ་མྱོང་་་
བྱེད་ཀྱི་རང་རིག་མེད་པ་དང༌། རང་རྒྱུད་ལ་དོན་རིག་མངོན་སུམ་སྒྲུབ་བྱེད་ཀྱི་དཔེ་རྟགས་་
ཡང་དག་མེད་པ་གཉིས་ཁྱོད་ཀྱིས་ཁས་བླངས་པས་གྲུབ་པའི་ཕྱིར། སྐབས་འདིའི་དོན་རིག་
འདས་པ་ཞེས་པ་རང་དུས་ན་འདས་པ་ཙམ་གྱིས་མི་ཆོག་གི། རང་གི་དངོས་རྒྱུའི་དུས་སུ་་་་
འདས་པ་དགོས་ལ། ལྷ་དབང་བློས་མངོན་སུམ་ད་ལྟར་བའི་ཡུལ་ཅན་དུ་བཤད་པ་ཡང་་་་
དབང་པོའི་མངོན་སུམ་ལྟ་བུ་རང་གི་སྐད་ཅིག་སྔ་ལོགས་ཚུན་ཆད་ཀྱི་རྣམ་པ་ཤར་བ་དགོས་་་་
པའི་དོན་ནོ།།
གསུམ་པ་རང་མཚན་མཐོང་བའི་བློ་མི་སྲིད་པར་ཐལ་བ་ཡོད་དེ། ཐལ་བ་འགོད་པ་་་
དང༌། དབང་ཤེས་དང་རྟོག་པ་ཐ་དད་དུ་གྲུབ་པ་དང་། དེའི་ལན་དགག་པ་རྣམས་སུ་ཡོད་
པའི་ཕྱིར། དང་པོ་ཡོད་དེ། སྤྱི་བརྗོད་དང་ཚུལ་ཅན་སྒྲ་དང༌། །རྟོག་པའང་དེ་དང་དོན་་
གཅིག་ན། །རྟོག་པ་མེད་པ་མེད་ན་ནི། ཁྱད་པར་གང་གིས་རྟོགས་པར་འགྱུར། །ཞེས་་་་་
འབྱུང་བ་ལས། རྟོག་མེད་ཀྱི་ཤེས་པ་མེད་ཅིང་རྗོད་བྱེད་ཀྱི་སྒྲ་རྟོག་རང་ཡུལ་ལ་སྤྱིའི་ཚུལ་་་་
གྱིས་འཇུག་པའི་ཕྱིར་ན་རང་མཚན་སྣང་ཡུལ་དུ་བྱས་ནས་འཇལ་བྱེད་ཀྱི་བློ་ཁས་ལེན་ཐབས་
མེད་པའི་ཕྱིར། གཉིས་པ་དབང་ཤེས་དང་རྟོག་པ་ཐ་དད་དུ་གྲུབ་པ་ཡོད་དེ། ཕྱི་རོལ་དོན་
ལ་ལྟོས་མེད་པར། །བརྡ་དྲན་པ་ལས་སྦྱོར་བ་ཡིན། །དེ་བཞིན་བརྡ་ལ་ལྟོས་མེད་པར།
དངོས་ནུས་ཉིད་ལས་མིག་བློར་འགྱུར། །ཞེས་འབྱུང་བ་ལས། མིང་སྦྱོར་རྟོག་པ་གང་ཡིན་ཕྱི་
དོན་ལ་ལྟོས་མེད་དུ་བརྡ་དྲོན་ལས་སྐྱེ་ཞིང་། གཟུགས་འཛིན་མིག་བློ་བརྡ་དྲན་ལ་ལྟོས་མེད་་
དུ་རང་གི་གཟུང་དོན་ལས་སྐྱེ་བས་མིག་བློ་དེ་ཉིད་མིང་སྦྱོར་རྟོག་པ་མ་ཡིན་པར་གྲུབ་པའི་ཕྱིར།
གསུམ་པ་དེའི་ལན་དགག་པ་ཡོད་དེ། གལ་ཏེ་གཟུགས་ནི་བརྡ་དྲན་ལ། །ལྟོས་ནས་དབང་
པོའི་བློ་དག་ལ། །ནུས་འགྱུར་ལྟོས་མེད་མ་ཡིན་ན། །ཞེས་འབྱུང་བ་ལས། རིག་པ་ཅན་པ་
དང་བྱེ་བྲག་པས་གཟུགས་ངེས་གཟུགས་ཀྱི་བརྡ་དྲན་ལ་ལྟོས་ནས་གཟུགས་འཛིན་མིག་བློ་སྐྱེད་
• 303 •



པས་སྐྱོན་མེད་ཅེས་སྨྲ་བ་འགོག་པ་ན། རྟོགས་བཞིན་དྲན་པ་ཉིད་ལ་འགྱུར། །དེ་ནི་དེ་་་་་
འབྲེལ་སྐྱེས་པའི་ཕྱིར། །དྲན་ལས་དབང་བློ་འགྱུར་བའམ་མིན། །དེ་ལས་དུས་གཞན་དུའང་
འགྱུར། །ལ་ལར་རྣམ་གཡེང་སྲིད་ཕྱིར་རོ། །ཞེས་གསུངས་ཤིང༌། དོན་ནི། གཟུགས་ཆོས་
ཅན། གཟུགས་ཀྱི་བརྡ་དྲན་ལ་ཕན་དངོས་སུ་འདོགས་པར་ཐལ། ཁྱོད་ཀྱིས་གཟུགས་ཀྱི་་་་
བརྡ་དྲན་སྐྱེད་པ་ལ་ལྟོས་ནས་གཟུགས་འཛིན་དབང་ཤེས་སྐྱེ་དགོས་པའི་ཕྱིར། དཔེར་ན་རི་
སུལ་གསུམ་གྱི་དབུས་མ་ན་ཆོས་ཅན། རྨ་བྱ་ཡོད་དེ། རྨ་བྱའི་སྒྲ་གྲགས་པའི་ཕྱིར། ཞེས་་་
པའི་རྟགས་ལས་རྨ་བྱའི་བརྡ་དྲན་གྱི་བློ་སྐྱེ་བ་བཞིན། འདོད་ན། གཟུགས་འཛིན་དབང་་་་
མངོན་དེ་གཟུགས་ཀྱི་བརྡ་དྲན་ལས་དངོས་སུ་སྐྱེའམ་དེ་དུས་འགའ་ཞིག་གི་ཚེ་མི་སྐྱེ་བ་གང་་་་
རུང་དུ་འགྱུར་ལ། དེ་འདོད་ན། དེ་རང་གི་རྐྱེན་གསུམ་དང་འབྲེལ་མེད་དུ་སྐྱེ་བར་འགྱུར་
ཞིང༌། གཟུགས་འཛིན་དབང་ཤེས་ཀྱི་རྐྱེན་གསུམ་ཚོགས་པའི་ཚེ་ཡང་ཡིད་གཟུགས་ལས་་་་་
གཞན་ན་གཡེང་བ་སྲིད་པས་གཟུགས་ཀྱི་བརྡ་མ་དྲན་པ་སྲིད་ལ། དེ་ལྟ་ན་དེའི་ཚེ་དེ་སྐྱེ་ངེས་
མ་ཡིན་པར་ཐལ་བའི་སྐྱོན་ཡོད་པའི་ཕྱིར། ཁོ་ན་རེ། སྐྱོན་མེད་དེ། གལ་ཏེ་རིམ་གྱིས་་་་་
གཉིས་རྒྱུ་ཡིན། ཞེས་འབྱུང་བ་ལས། གཟུགས་ཀྱིས་དང་པོར་གཟུགས་ཀྱི་བརྡ་དྲན་བསྐྱེད།
དེ་ནས་གཟུགས་འཛིན་མིག་ཤེས་སྐྱེད་པའི་ཕྱིར་ཞེ་ན། མི་འཐད་དེ། ཐ་དད་མེད་ཕྱིར་སྔར་
ཉིད་འགྱུར། །ཞེས་འབྱུང་བ་ལས། གཟུགས་ཆོས་ཅན། ཁྱོད་ཀྱིས་བརྡ་དྲན་སྐྱེད་པའི་དུས་
ཉིད་ནས་གཟུགས་འཛིན་དབང་ཤེས་སྐྱེད་པར་ཐལ། དེ་གཉིས་ཀ་སྐྱེད་པ་གང་ཞིག དེ་་་་
གཉིས་སྔ་ཕྱི་ཐ་དད་མེད་པའི་དྲན་པ་ཡིན་པའི་ཕྱིར། ཁོ་ན་རེ། སྐྱོན་མེད་དེ། དབང་པོའི་
བློ་རྒྱུ་གཞན་ཡིན་ན། །ཞེས་འབྱུང་བ་ལས། གཟུགས་སྐད་ཅིག་སྔ་མ་གཟུགས་ཀྱི་བརྡ་དྲན་
གྱི་རྒྱུ་དང་། ཕྱི་མ་གཟུགས་འཛིན་དབང་ཤེས་ཀྱི་རྒྱུ་ཡིན་པས་སོ། །ཞེ་ན་མི་འཐད་དེ། དེ་
ལ་དྲན་པ་དོན་མེད་འགྱུར། །བརྡ་དྲན་ཇི་ལྟར་བརྡ་བཏགས་པ། །གྲུབ་པའི་དོན་དུ་འདོད་
པ་དང་། །ཁྱད་པར་བརྡ་བཏགས་མེད་འཛིན་ན། །དེ་ལ་དྲན་པ་དོན་ཅི་ཡོད། །ཅེས་་་་་
འབྱུང་བ་ལས། གཟུགས་འཛིན་དབང་ཤེས་ཆོས་ཅན། ཁྱོད་ཀྱི་རྒྱུར་གཟུགས་ཀྱི་བརྡ་དྲན་་
དོན་མེད་པར་ཐལ། བརྡ་ལ་ལྟོས་མེད་དུ་རང་གི་གཟུང་དོན་དུ་གྱུར་པའི་གཟུགས་སྐད་ཅིག་
གཉིས་པ་ལས་སྐྱེས་པའི་ཕྱིར། ཁྱབ་སྟེ། རིག་པ་ཅན་པས་བརྡ་དྲན་དབང་ཤེས་ཀྱི་རྒྱུར་་་་
བཏགས་པའི་དགོས་པ་དབང་ཤེས་མིང་སྦྱོར་རྟོག་པར་གྲུབ་པའི་དོན་དུ་འདོད་པའི་ཕྱིར།
• 34 •



ཁོ་ན་རེ། གཟུགས་འཛིན་དབང་མངོན་དེས་སྤྱི་ཡན་གར་བ་གཟུང་དོན་དུ་བྱས་ནས་འཛིན་
པ་ཡིན་ནོ་ཞེ་ན། དེ་མི་འཐད་དེ། སྤྱི་ཙམ་འཛིན་པ་ཡིན་ན་ནི། །ཁྱད་པར་ལ་ལྟོས་མི་རུང་
ངོ༌། །ཞེས་འབྱུང་བ་ལས། དེ་ཡིན་ན་དེ་རང་གི་གཟུང་དོན་དུ་གྱུར་པའི་གཟུགས་ལ་མི་ལྟོས་
དགོས་པའི་ཕྱིར།།
གཉིས་པ་དོན་བསྡུ་བ་ཡོད་དེ། དེ་ཕྱིར་མིག་དང་གཟུགས་དག་ལ། །བརྟེན་ནས་་་
མིག་བློ་སྐྱེ་བར་འགྱུར། །ཞེས་གསུངས་ཤིང་། དོན་ནི། གཟུགས་འཛིན་དབང་མངོན་རང་
གི་རྐྱེན་གསུམ་ལས་སྐྱེ་བ་ཡིན་གྱི་གཟུགས་ཀྱི་བརྡ་དྲན་ལས་དངོས་སུ་མི་སྐྱེ་སྟེ། དེ་ལས་་་་་
དངོས་སུ་མི་སྐྱེད་པར་བཤད་ཟིན་པ་དེའི་ཕྱིར། དེ་ལྟར་ཡང་། ལྷར། མིག་བློ་སྐྱེ་བར་་་་་་
འགྱུར། །ཞེས་བྱ་བ་ནི་མཇུག་བསྡུ་བའོ། །མངོན་སུམ་རྟོག་དང་བྲལ་བ་ཅན། །ཞེས་བྱ་བ་
སྐབས་སུ་བཤད་ནས། །གང་ལ་རྟོག་པ་དེ་དག་མེད། །ཅེས་བྱ་བའི་བར་དོན་གྱིས་བཤད་པ་
ཡིན་ནོ། །ཞེས་གསུངས་པ་འདི་ཡན་གྱིས་དབང་མངོན་བསྟན་པ་ནི་ས་བཅད་ཆེན་མོ་དང་།
མཚམས་འདི་ནས་དབང་མངོན་སྟོན་བྱེད་ལ་སྦྱར་བ་ནི་རྣམ་བཤད་དོ།།
མཐའ་ཅུང་ཟད་དཔྱད་ན། ཁ་ཅིག གཟུགས་འཛིན་དབང་མངོན་གཟུགས་ཀྱི་རྣམ་
ལྡན་དུ་གཙོ་བོར་དངོས་སུ་སྐྱེད་བྱེད་དེ། གཟུགས་འཛིན་དབང་མངོན་གྱི་དམིགས་རྐྱེན་གྱི་་
མཚན་ཉིད། གཟུགས་འཛིན་དབང་མངོན་གཟུགས་འཛིན་ནུས་སུ་གཙོ་བོར་དངོས་སུ་སྐྱེད་
བྱེད་དེ། དེའི་བདག་རྐྱེན་གྱི་མཚན་ཉིད། གཟུགས་འཛིན་དབང་མངོན་མྱོང་བ་གསལ་རིག་
གི་ངོ་བོར་གཙོ་བོར་དངོས་སུ་སྐྱེད་བྱེད་དེ། དེའི་དེ་མ་ཐག་རྐྱེན་གྱི་མཚན་ཉིད། ཅེས་ཟེར་
བ་མི་འཐད་དེ། གཟུགས་འཛིན་དབང་མངོན་གྱི་དམིགས་རྐྱེན་དེ་མཚན་ཉིད་གསུམ་ཀ་ཡིན།
དེའི་བདག་རྐྱེན་ཀྱང་དེ་གསུམ་ཀ་ཡིན། དེའི་དེ་མ་ཐག་རྐྱེན་ཀྱང་དེ་གསུམ་ཀ་ཡིན་པའི་ཕྱིར།
རྟགས་དང་པོ་མ་གྲུབ་ན། དེ་མཚན་ཉིད་གཉིས་པ་དེར་ཐལ། དེ་གཟུགས་འཛིན་དབང་་་
མངོན་གཟུགས་དངོས་སུ་རྟོགས་པའི་ཚད་མ་དངོས་སུ་སྐྱེད་བྱེད་ཡིན་པའི་ཕྱིར་ཏེ། དེ་་་་་
གཟུགས་ཀྱི་རྣམ་པ་ཤར་ནས་གཟུགས་ལ་གསར་དུ་མི་སླུ་བའི་ཤེས་པར་དངོས་སུ་སྐྱེད་བྱེད་་་་
ཡིན་པའི་ཕྱིར་ཏེ། དེ་དེ་གཟུགས་ཀྱི་རྣམ་ལྡན་དུ་གཙོ་བོར་དངོས་སུ་སྐྱེད་བྱེད་ཡིན་པའི་ཕྱིར།
རྟགས་ཁས་བླངས་ཤིང་དོན་ལའང་གྲུབ་བོ། །མཚན་ཉིད་གསུམ་པ་དེ་དེ་མྱོང་བ་གསལ་རིག་
གི་དངོས་སུ་སྐྱེད་བྱེད་ཡིན་པར་ཐལ། དེ་དེ་རང་མྱོང་རང་རིག་མངོན་སུམ་གྱི་མྱོང་བར་་་་་
• 30) •



དངོས་སུ་སྐྱེད་བྱེད་ཡིན་པའི་ཕྱིར་ཏེ། དེ་དེ་ཤེས་པར་དངོས་སུ་སྐྱེད་བྱེད་ཡིན་པའི་ཕྱིར་ཏེ།
དེ་དེའི་དངོས་རྒྱུ་ཡིན་པ་གང་ཞིག དེ་དང་ཤེས་པ་ཡིན་པ་གཉིས་གྲུབ་བདེ་རྫས་གཅིག་ཡིན་
པའི་ཕྱིར། རྩ་བའི་རྟགས་ཕྱི་མ་གཉིས་སྒྲུབ་བྱེད་འདིས་འགྲེ། ཁ་ཅིག གཟུགས་འཛིན་་་་་
དབང་མངོན་གྱི་རྒྱུ་ཆོས་ཅན་དུ་བཟུང་ནས་མཚོན་བྱ་གསུམ་སོ་སོར་ཐལ་བ་འཕེན་བཞིན་དུ་།
རང་ལུགས་ཀྱི་མཚན་ཉིད་འཇོག་པ་ན། གཟུགས་འཛིན་དབང་མངོན་གྱི་རྒྱུའི་བྱེ་བྲག་གང་
ཞིག ཅེས་སོ་སོར་སྦྱོར་བ་ནི་གཟུགས་འཛིན་དབང་མངོན་གྱི་དངོས་རྒྱུས་མ་ངེས་པས་རྩིང་་
པ་ཡིན་ལ། གཟུགས་འཛིན་དབང་མངོན་གྱི་དངོས་རྒྱུའི་བྱེ་བྲག་གང་ཞིག ཅེས་གསུམ་པོ་་
སོ་སོར་སྦྱོར་ན་ཡང་སྐྱོན་སྔར་བཞིན་དང༌། དེའི་རྐྱེན་གསུམ་གང་རུང་གང་ཞིག ཅེས་སྦྱོར་
ན་ཡང་སྔར་བཞིན་ནོ། །ཁ་ཅིག སྐྱོན་དེ་རྣམས་མི་འཇུག་སྟེ། གཟུགས་འཛིན་དབང་་་་་་
མངོན་གྱི་རྐྱེན་གསུམ་གྱི་གཞི་མཐུན་ཡོད་པའི་ཕྱིར་ཞེ་ན། རྟགས་སུས་ཀྱང་མི་འགྲུབ་བོ། །
ཡང་ཁ་ཅིག དེའི་རྐྱེན་གསུམ་གང་རུང་གང་ཞིག དེ་གཟུགས་ཀྱི་རྣམ་ལྡན་དུ་གཙོ་བོར་་་་་
དངོས་སུ་སྐྱེད་བྱེད་ཀྱི་ཕྱིའི་སྐྱེད་མཆེད་དེའི་དམིགས་རྐྱེན་གྱི་མཚན་ཉིད་ཞེས་ཟེར། ཡང་དེ་
གང་ཞིག དེ་ལྟར་དངོས་སུ་སྐྱེད་བྱེད་ཀྱི་ཕྱི་དོན་དེ་དེའི་མཚན་ཉིད། ཞེས་ཟེར་བའི་དང་པོ་
མི་འཐད་དེ། གཟུགས་འཛིན་དབང་མངོན་གཟུགས་ཀྱི་རྣམ་ལྡན་དུ་དངོས་སུ་སྐྱེད་བྱེད་ཀྱི་་
ཚོར་བ་དེ་མཚན་ཉིད་དེ་གང་ཞིག མཚོན་བྱ་དེ་མ་ཡིན་པའི་ཕྱིར། ཕྱི་མ་དེར་ཐལ། ཤེས་
པ་ཡིན་པའི་ཕྱིར། མཚན་ཉིད་གཉིས་པ་མི་འཐད་དེ། གཟུགས་ཀྱི་མི་རྟག་པ་དེ་དེའི་་་་
དམིགས་རྐྱེན་གང་ཞིག ཕྱི་དོན་མ་ཡིན་པའི་ཕྱིར། དང་པོ་དེར་ཐལ། དེའི་གཟུགས་དོན་
ཡིན་པའི་ཕྱིར། མ་གྲུབ་ན། དེར་ཐལ། སྒྲ་མི་རྟག་པ་སྒྲ་འཛིན་དབང་མངོན་གྱི་གཟུང་
དོན་ཡིན་པའི་ཕྱིར་ཏེ། རྣམ་ངེས་ཊིཀྐ་ཆེན་ལས། སྒྲ་འཛིན་མངོན་སུམ་ཚད་མ་སྒྲ་མི་རྟག་
པ་གཟུང་དོན་དུ་བྱས་པ་ལས་སྐྱེ་ཞིང༌། དེ་ལ་བརྟེན་ནས་སྒྲ་བྱས་པར་རྟོགས་པའི་ཕྱོགས་་་་
ཆོས་འཇལ་བའི་ཚད་མ་སྐྱེ་ལ། ཞེས་གསུངས་པའི་ཕྱིར། རྩ་རྟགས་ཕྱི་མ་དེར་ཐལ། ལྡན་
མིན་འདུ་བྱེད་ཡིན་པའི་ཕྱིར། །
རང་གི་ལུགས་ནི། གཟུགས་འཛིན་དབང་མངོན་གྱི་རྐྱེན་གསུམ་གང་རུང་ཡང་ཡིན།
རང་ཡིན་པའམ་རང་གི་ནང་ཚན་དུ་གྱུར་པའི་གཟུགས་འཛིན་དབང་མངོན་གྱི་བདག་རྐྱེན་་་་
དང་དེ་མ་ཐག་རྐྱེན་གང་རུང་མེད་པ་ཡང་ཡིན་ཕྱིའི་སྐྱེད་མཆེད་ཀྱང་ཡིན་པའི་གཞི་མཐུན་་་་་
• 306 •



པར་གྱུར་པའི་གཟུགས་འཛིན་དབང་མངོན་གཟུགས་ཀྱི་རྣམ་ལྡན་དུ་གཙོ་བོར་དངོས་སུ་སྐྱེད་
བྱེད་དེ། དེའི་དམིགས་རྐྱེན་གྱི་མཚན་ཉིད། དཔེར་ན་གཟུགས་ལྟ་བུ། 》དེའི་རྐྱེན་གསུམ་་་
གོང་རུང་ཡང་ཡིན་གཟུགས་འཛིན་དབང་མངོན་གཟུགས་འཛིན་ནུས་སུ་གཙོ་བོར་དངོས་སུ་་
སྐྱེད་བྱེད་ཀྱང་ཡིན་པའི་གཞི་མཐུན་དུ་གྱུར་པའི་ནང་གི་གཟུགས་ཅན་དང་བར་དམིགས་པ་དེ།
དེའི་ཐུན་མོང་མ་ཡིན་པའི་བདག་རྐྱེན་གྱི་མཚན་ཉིད། དཔེར་ན་གཟུགས་འཛིན་དབང་་་་་་
མངོན་གྱི་བདག་རྐྱེན་དུ་གྱུར་པའི་མིག་དབང་ལྟ་བུ། གཟུགས་འཛིན་དབང་མངོན་མྱོང་བ་་
གསལ་རིག་གི་ངོ་བོར་གཙོ་བོར་དངོས་སུ་སྐྱེད་བྱེད་ཀྱི་རིག་པ་དེ། དེའི་དེ་མ་ཐག་རྐྱེན་གྱི་་་༌་
མཚན་ཉིད། དཔེར་ན་གཟུགས་འཛིན་དབང་མངོན་གྱི་སྔ་ལོགས་དེ་མ་ཐག་ཏུ་བྱུང་བའི་་་་
གཟུགས་ཡིད་བྱེད་ཀྱི་ཤེས་པ་ལྟ་བུ། གཟུགས་འཛིན་དབང་མངོན་གྱི་དམིགས་རྐྱེན་དང་དེའི་
དེ་མ་ཐག་འགལ་ཡང༌། དེ་མ་ཐག་རྐྱེན་དང་དེའི་བདག་རྐྱེན་མི་འགལ་ཏེ། དེ་དང་དེའི་་་
ཐུན་མོང་བའི་བདག་རྐྱེན་དོན་གཅིག་པའི་ཕྱིར། ཤེས་པ་གང་རྐྱེན་གསུམ་དུ་ལྡན་ཡང་་་་་་
བཤད་དུ་ཡོད་དེ། ཤེས་པ་ཐམས་ཅད་དེ་མ་ཐག་རྐྱེན་དང་ཐུན་མོང་བའི་བདག་རྐྱེན་དང་་་
ལྡན། དམིགས་རྐྱེན་ཅན་གྱི་ཤེས་པ་ཡིན་ན་རྟོག་མེད་ཀྱི་ཤེས་པ་ཡིན་དགོས་པའི་ཕྱིར།།
དེ་ལྟར་མངོན་སུམ་སྤྱིའི་མཚན་ཉིད་དམ་དབང་མངོན་གྱི་ངོ་བོ་བཤད་ནས་ཞར་བྱུང་།
རྩོད་སྤང་གི་དབང་དུ་བྱས་ན། གཉིས་ཡོད་དེ། དབང་ཤེས་ཀྱི་ཐ་སྙད་མི་འཐད་པ་སྤང་བ་
དང་། རྟོག་བྲལ་ལ་ལུང་འགལ་སྤང་བ་གཉིས་སུ་ཡོད་པའི་ཕྱིར། དང་པོ་ཡོད་དེ། ཕྱོགས་
སྔ་དང༌། དེ་དགག་པ་གཉིས་སུ་ཡོད་པའི་ཕྱིར་། དང་པོ་ཡོད་དེ། གལ་ཏེ་མངོན་སུམ་་་་
ཤེས་བསྐྱེད་ལ། དབང་པོ་བཞིན་དུ་ཡུལ་ནུས་ཡིན། །འོ་ན་ཅི་ཕྱིར་གཉིས་རག་ལས། །སྐྱེ་
བ་དེ་ནི་དེས་མི་བརྗོད། །ཅེས་འབྱུང་བ་ལས། ཕ་རོལ་པོས། རང་གི་ཐུན་མོང་མ་ཡིན་་་་་
པའི་བདག་རྐྱེན་དུ་གྱུར་པའི་མིག་དབང་ལས་སྐྱེས་པའི་གཟུགས་གསལ་སྣང་ཅན་གྱི་ཤེས་པ་ལ་
མིག་གི་ཤེས་པ་ཞེས་བརྗོད་ལ། གཟུགས་ཀྱི་ཤེས་པ་ཞེས་མི་བརྗོད་པའི་ཁྱད་པར་མི་འཐད་་་་
པར་ཐལ། དེ་མིག་དབང་དང་གཟུགས་གཉིས་ཀ་ལ་བརྟེན་ནས་སྐྱེས་པའི་ཕྱིར། ཞེས་སྨྲ་སྟེ།
མདོ་རང་འགྲེལ་ལས། ཅི་སྟེ་གང་གི་ཕྱིར་གཉིས་ལ་བརྟེན་ནས་སྐྱེས་པའི་རྣམ་པར་ཤེས་པ་ལ་
དབང་པོ་ལ་བརྟེན་པ་ཞེས་བརྗོད་ཀྱི་ཡུལ་ལ་བརྟེན་པ་ཞེས་ཅི་ནས་མ་ཡིན་ཞེ་ན། ཞེས་་་་་
གསུངས་པ་ལྟར་རོ།།
• 307 •



གཉིས་པ་དེ་དགག་པ་ཡོད་དེ། མདོར། ཐུན་མོང་མ་ཡིན་རྒྱུ་ཡི་ཕྱིར། །དེ་ཡི་ཐ་་་
སྙད་དབང་པོས་བྱས། །ཞེས་དང་འདིར། གོ་བར་བྱེད་པ་ཉིད་མཐོང་ནས། །ཐ་སྙད་ངེས་
པར་སྦྱར་བ་ཡིན། །ཞེས་གསུངས་ཤིང་། དོན་ནི། དེ་ཆོས་ཅན། མིག་ཤེས་ཞེས་པའི་ཐ་
སྙད་སྦྱོར་འོས་པ་ཡིན་ཏེ། མིག་ཤེས་ཞེས་པའི་སྒྲ་ལས་ཐུན་མོང་མ་ཡིན་པར་གོ་ནུས་པའི་ཕྱིར།
རྟགས་གྲུབ་སྟེ། དབང་པོའི་ཐ་སྙད་ལ་དེ་ཡོད། །སྦྱར་བར་བྱ་བའང་དེ་ཆོས་ཡིན། །ཞེས་་
འབྱུང་བ་ལས། དེ་རང་གི་ཐུན་མོང་མ་ཡིན་པའི་བདག་རྐྱེན་མིག་དབང་ལས་སྐྱེས་པའི་ཕྱིར།
རྟགས་སྔ་མ་རང་བཞིན་གྱི་རྟགས་ཡང་དག་དང་། མིག་ཤེས་ཞེས་པའི་སྒྲ་ལས་ཐུན་མོང་མ་་
ཡིན་པར་གོ་ནུས་དང་། མིག་ཤེས་ཞེས་པའི་ཐ་སྙད་སྦྱོར་འོས་གཉིས་ཁྱབ་བྱ་ཁྱབ་བྱེད་ཀྱི་་་་
ཆོས་ཡིན་ཏེ། དེ་ཕྱིར་ཐ་སྙད་འདི་ལ་ནི། །སྦྱར་བྱ་རང་བཞིན་རྟགས་ཡིན་ཏེ། །ཁྱབ་པར་
བྱེད་པའི་རང་བཞིན་ནི། །ལོག་པའི་ཕྱིར་ནི་ལྡོག་པར་འགྱུར། །ཞེས་འབྱུང་བ་ལས། དེ་དེ་
སྒྲུབ་ཀྱི་སྒྲུབ་རྟགས་ཡང་དག་དང་། དབང་ཤེས་ཀྱི་ཐ་སྙད་སྦྱར་འོས་དང་ངོ་བོ་གཅིག་ཡིན་་
པའི་ཕྱིར་དང༌། མིག་ཤེས་ཞེས་པའི་སྒྲ་ལས་ཐུན་མོང་མ་ཡིན་པར་གོ་ནུས་ལོག་ན་མི་ཤེས་་་་
ཞེས་པའི་ཐ་སྙད་སྦྱར་འོས་ལྡོག་པའི་ཕྱིར་ཏེ། སྔར་བཤད་པའི་གཟུགས་གསལ་སྣང་ཅན་གྱི་
ཤེས་པ་དེ་གཟུགས་ཤེས་ཞེས་པའི་སྒྲ་ལས་ཐུན་མོང་མ་ཡིན་པར་གོ་ནུས་པ་ལོག་པས་གཟུགས་
ཤེས་ཞེས་པའི་ཐ་སྙད་སྦྱར་འོས་ལྡོག་པའི་ཕྱིར། སྔར་བཤད་པའི་རང་བཞིན་གྱི་རྟགས་ཡང་
དག་དེའི་དཔེ་ཡང་ཡོད་དེ། མདོ་རང་འགྲེལ་ལས། དཔེར་ན་རྔའི་སྒྲ་དང་ནས་ཀྱི་མྱུ་གུ་་་་
ཞེས་པ་བཞིན་ནོ། །ཞེས་གསུངས་པ་ལྟར་ཡིན་པའི་ཕྱིར། ཁ་ཅིག གཞུང་འདི་རྣམས་ཀྱི་་
སྐབས་སུ་མིག་ཤེས་མིག་ཤེས་ཞེས་པའི་ཐ་སྙད་སྦྱར་འོས་སུ་སྒྲུབ་པ་ནི་རྣམ་གཞག་མ་ཆགས་པ་
ཡིན་ཏེ། ཕྱོགས་སྔ་སྨྲ་བ་པོ་རིག་པ་ཅན་པས་མིག་ཤེས་ཀྱི་ཐ་སྙད་ཁས་མི་ལེན་པའི་ཕྱིར་ཏེ།
སྔར་བཤད་པའི་གཟུགས་གསལ་སྣང་ཅན་གྱི་ཤེས་པ་དེ་མིག་ཤེས་སུ་ཁས་མི་ལེན་པའི་ཕྱིར། །
འོ་ན་དབང་མངོན་རང་གི་ངོ་བོ་གང་ཞེ་ན། ཁ་ཅིག་རང་གི་བདག་རྐྱེན་དབང་པོ་གཟུགས་་
ཅན་པ་ལས་སྐྱེས་པའི་རྟོག་བྲལ་མ་འཁྲུལ་བའི་ཤེས་པ་ཞེས་ཟེར་བ་མི་རིགས་ཏེ། ལྷའི་མིག་
གི་མངོན་ཤེས་ཀྱིས་མ་ངེས་པའི་ཕྱིར་ཏེ། དེ་རང་གི་བདག་རྐྱེན་ལྷའི་མིག་ལས་སྐྱེས་པའི་ཕྱིར།
འདོད་མི་ནུས་ཏེ། ཡིད་ཤེས་ཡིན་པའི་ཕྱིར། དེ་རང་གི་ཐུན་མོང་མ་ཡིན་པའི་བདག་རྐྱེན་
དུ་གྱུར་པའི་ཡིད་དབང་ལས་སྐྱེས་པའི་ཕྱིར། རང་གི་ཐུན་མོང་མ་ཡིན་པའི་བདག་རྐྱེན་དུ་་་
• 303，



གྱུར་པའི་བསམ་གཏན་གྱི་དངོས་གཞི་ལས་སྐྱེས་པའི་ཕྱིར་ཏེ། མངོན་པ་གོང་མར། དག་་་
པའི་བསམ་གཏན་བཞི་ལ་བརྟེན་ནས་ཚད་མེད་པ་རྣམས་སྒྲུབ་བོ། །ཚད་མེད་པ་རྣམས་ཇི་ལྟ་
བུར་མངོན་པར་ཤེས་པ་ལྔ་ཡང་དེ་བཞིན་ནོ། །ཞེས་གསུངས་པའི་ཕྱིར།།
རང་གི་ལུགས་ནི། རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་དབང་པོ་་་
གཟུགས་ཅན་པ་ལས་སྐྱེས་པའི་རྟོག་པ་དང་བྲལ་ཞིང་མ་འཁྲུལ་པའི་ཤེས་པ་དེ། དེའི་མཚན་
ཉིད་ཡིན། དབྱེ་ན། གཟུགས་འཛིན་དབང་མངོན་ནས་རེག་བྱ་འཛིན་པའི་དབང་མངོན་གྱི་
བར་ལྔ་ཡོད། མཚན་ཉིད་འདི་ལྟར་བཞག་པ་ལས་ན། གཟུགས་མེད་ནས་འདོད་པའི་བར་
སྲིད་དུ་སྐྱེས་མ་ཐག་པའི་སེམས་ཅན་གྱི་རྒྱུད་ལ་དབང་མངོན་མེད་པར་གྲུབ་སྟེ། གཟུགས་་་
མེད་ན་དབང་པོ་གཟུགས་ཅན་པ་མེད་པའི་ཕྱིར། དེ་ལྟ་ནའང་བར་དོ་དེ་དབང་པོ་ཀུན་ཚང་
མ་ཡིན་པར་མི་འགྱུར་ཏེ། དབང་པོ་གཟུགས་ཅན་པ་ཡིན་ན་རང་རྒྱུ་དབང་པོ་གཟུགས་ཅན་
པ་ལས་བྱུང་བས་མ་ཁྱབ་པའི་ཕྱིར། །
གཉིས་པ་རྟོག་བྲལ་ལ་ལུང་འགལ་སྤོང་བ་ཡོད་དེ། མདོ་དང་འགལ་བ་སྤང་བ་དང་། །
སློབ་དཔོན་དབྱིག་གཉེན་གྱི་ལུང་དང་འགལ་བ་སྤང་བ་གཉིས་སུ་ཡོད་པའི་ཕྱིར། དང་པོ་་་
ཡོད་དེ། བསགས་པ་དག་ནི་ཚོགས་པ་ཡིན། །དེ་སྤྱི་དེ་ལ་དབང་པོའི་བློ། །སྤྱི་བློ་གདོན་མི་
ཟ་བར་ཡང༌། །རྣམ་པར་རྟོག་དང་རྗེས་སུ་འབྲེལ། །ཞེས་འབྱུང་བ་ལས། ཕ་རོལ་པོས། །
མདོ་ལས། རྣམ་པར་ཤེས་པའི་ཚོགས་ལྔ་ནི་བསགས་པ་ལ་དམིགས་པ་ཅན་ཡིན་ནོ། །ཞེས་
གསུངས་པ་མི་འཐད་པར་ཐལ། སྒོ་ལྔའི་རྣམ་ཤེས་རྟོག་པ་མ་ཡིན་པའི་ཕྱིར། ཁྱབ་སྟེ།
བསགས་པ་ལ་ཚོགས་པས་ཁྱབ། ཚོགས་པ་ལ་སྤྱིས་ཁྱབ། སྤྱི་སྣང་ཡུལ་དུ་བྱེད་པའི་བློ་ལ་་་
རྟོག་པས་ཁྱབ་པའི་ཕྱིར། ཞེས་སྨྲ་བ་འགོག་པ་ན། དོན་གཞན་དང་ནི་མངོན་འབྲེལ་ཕྱིར། །
རྡུལ་ཕྲན་གཞན་གང་སྐྱེ་འགྱུར་བ། །དེ་དག་བསགས་བཤད་དེ་དག་ནི། །ཤེས་པ་སྐྱེ་བའི་རྒྱུ་
མཚན་ཡིན། ཞེས་གསུངས་ཤིང་། དོན་ནི། མདོ་དེ་ཆོས་ཅན། ཁྱོད་ཀྱི་ཚོགས་སྤྱི་དོན་་་་
གཞན་དབང་མངོན་གྱི་སྣང་ཡུལ་དུ་བསྟན་པའི་སྒོ་ནས་ལུང་འགལ་གྱི་སྐྱོན་ཡོད་པ་མ་ཡིན་ཏེ།
ཁྱོད་ཀྱིས་རྡུལ་ཕྲན་དུ་མ་འདུས་པར་རང་འཛིན་དབང་མངོན་གྱི་གཟུང་དོན་དུ་བསྟན་གྱི།
སྤྱི་དོན་གཞན་དེའི་གཟུང་དོན་དུ་མི་བསྟན་པའི་ཕྱིར།། །
གཉིས་པ་དབྱིག་གཉེན་གྱི་ལུང་དང་འགལ་བ་སྤང་བ་ཡོད་དེ། དངོས་དང་རྩོད་སྤོང་
• 309 •



གཉིས་སུ་ཡོད་པའི་ཕྱིར། དང་པོ་ཡོད་དེ། ཕ་རོལ་པོས་སློབ་དཔོན་དབྱིག་གཉེན་གྱིས། །
སྐྱེ་མཆེད་ཀྱི་རང་གི་མཚན་ཉིད་དེ་ལ། རང་གི་མཚན་ཉིད་ཀྱི་ཡུལ་ཅན་དེ་དག་རྣམ་པར་་་་
ཤེས་པའི་ཚོགས་ལྔར་འདོད་ཀྱི། རྫས་ཀྱི་རང་གི་མཚན་ཉིད་ལ་ནི་མ་ཡིན་ནོ། །ཞེས་བཤད་
པ་མི་འཐད་པར་ཐལ། དབང་མངོན་རྟོག་པ་མ་ཡིན་པའི་ཕྱིར། ཁྱབ་སྟེ། ལུང་དེས་་་་་
དབང་མངོན་གྱིས་སྤྱི་དོན་གཞན་གཟུང་ཡུལ་དུ་བྱེད་པར་བསྟན་པའི་ཕྱིར། ཞེས་རྩོད་པ་ལ།
རྡུལ་ཕྲན་གཞན་དག་མེད་པར་ནི། །རྡུལ་ཕྲན་ཁྱད་པར་དེ་ཡང་མེད། །ཤེས་དེ་གཅིག་ལ་་་
ངེས་མིན་ཕྱིར། །སྤྱི་ཡི་སྤྱོད་ཡུལ་ཅན་དུ་བཤད། །ཅེས་གསུངས་པ་ཉིད་ཀྱིས་དེ་དང་འགལ་
བ་སྤོང་བའི་ཕྱིར་ཏེ། ལུང་དེས་ཟླ་མེད་ཀྱི་རྡུལ་ཕྲན་རེ་རེ་བ་རང་འཛིན་དབང་མངོན་གྱི་་་་
གཟུང་དོན་མ་ཡིན་པར། རྡུལ་ཕྲན་འདུས་པ་གཟུང་དོན་དུ་བསྟན་གྱི། སྐྱེ་མཆེད་ཀྱི་སྤྱི་དོན་
གཞན་དབང་མངོན་གྱི་སྣང་ཡུལ་དུ་མ་བསྟན་པའི་ཕྱིར་དང་། རྡུལ་ཕྲན་འདུས་པའི་ཡུལ་་་
ཅན་ཡིན་པས་སྤྱིའི་སྤྱོད་ཡུལ་ཅན་དུ་བཤད་པ་ཡིན་པའི་ཕྱིར།
གཉིས་པ་རྩོད་སྤང་ཡོད་དེ། རྩོད་པ་དང་དེ་དགག་པ་གཉིས་སུ་ཡོད་པའི་ཕྱིར། །
དང་པོ་ཡོད་དེ། གལ་ཏེ་སྐྱེ་མཆེད་གཅིག་ཡིན་ཡང་། །ཅིག་ཆར་དུ་མ་འཛིན་མ་ཡིན། །
ཞེས་འབྱུང་བ་ལས། སྔོ་འཛིན་དབང་མངོན་ཆོས་ཅན། རྟོག་པ་ཡིན་ཏེ། སྔོན་པོའི་རྡུལ་་
དུ་མ་ཅིག་ཆར་མི་འཛིན་པ་ལ་ཅིག་ཆར་འཛིན་པ་ལྟ་བུར་སྣང་བའི་བློ་ཡིན་པའི་ཕྱིར་ཏེ།
སྔོན་པོའི་རྡུལ་དུ་མ་འཛིན་པའི་བློ་གང་ཞིག སྔོན་པོའི་རྡུལ་དུ་མ་དེ་དག་སྐྱེ་མཆེད་བཅུ་་་་
གཉིས་ཀྱི་ནང་ནས་གཟུགས་ཀྱི་སྐྱེ་མཆེད་གཅིག་པུ་ཡིན་ཡང་། གཅིག་དང་དུ་མ་གཉིས་ཀྱི་་་
ནང་ནས་དུ་མ་ཡིན་པའི་ཕྱིར། ཁྱབ་སྟེ། བློ་གཅིག་ལ་དོན་དུ་མ་ཅིག་ཆར་སྣང་བ་མི་སྲིད་་
པའི་ཕྱིར་ཞེས་བྱེ་བྲག་པ་ལ་སོགས་ཀྱིས་རྩོད་པའི་ཕྱིར།།
གཉིས་པ་ཡོད་དེ། ཏིལ་ལ་སོགས་པའི་སྣང་བས་མ་ངེས་པ་དང་། ཁྲ་བོའི་སྣང་བས་
མ་ངེས་པ་གཉིས་ཡོད་པའི་ཕྱིར། དང་པོ་ཡོད་དེ། ཏིལ་སོགས་ཐ་དད་ལ་ཇི་ལྟར། །ཅིག་
ཆར་འཛིན་པར་སྣང་བ་ཡིན། །ཞེས་འབྱུང་བ་ལས། ཏིལ་དུ་མ་ཡང་བློ་ལ་ཅིག་ཆར་མི་སྣང་
བར་ཐལ་བར་འགྱུར་བའི་ཕྱིར། ཁོ་ན་རེ། སྐྱོན་མེད་དེ། ཏིལ་དུ་མ་འཛིན་པའི་བློ་དེ་་་་
འཇུག་པ་མྱུར་བས་ཏིལ་དུ་མ་ཅིག་ཆར་འཛིན་པར་སྣང་བའི་ཕྱིར་ཞེ་ན། མི་འཐད་དེ། །
འདི་ལ་མགྱོགས་པ་བཤད་ཟིན་ཏེ། །ཞེས་འབྱུང་བ་ལྟར་སྔར་བཀག་ཟིན་པ་དང༌། རིམ་་་་
• 31 0 •



བཞིན་འབབ་པ་དེ་ཉིད་ལ། །ཇི་ལྟར་རིམ་མིན་འཛིན་མི་འགྱུར། །ཞེས་འབྱུང་བ་ལས།
ཏིལ་དུ་མ་རིམ་ཅན་དུ་འབབ་པར་སྣང་བའི་བློ་ལ་ཏིལ་དུ་མ་ཅིག་ཆར་སྣང་བར་ཐལ་བ་དང་།
བློ་རྣམས་དག་ནི་ཐམས་ཅད་ཀྱང༌། དུས་མཚུངས་ཇི་ལྟར་དེ་དག་ལ། །འགའ་ཞིག་རིམ་་་་
མིན་སྣང་བ་དང་། །གཞན་ནི་རིམ་ལྡན་སྣང་བར་འགྱུར། །ཞེས་འབྱུང་བ་ལས། བློ་འགའ་
ཞིག་ལ་རང་ཡུལ་རིམ་ཅན་མིན་པར་སྣང་བ་དང་བློ་གཞན་ལ་རང་ཡུལ་རིམ་ཅན་དུ་སྣང་བའི་
ཁྱད་པར་མི་འཐད་པར་ཐལ་བ་དང་། དེ་ཕྱིར་དོན་ཀུན་འཛིན་པ་ལ། །འདི་ནི་རིམ་མིན་་
ཐལ་བར་འགྱུར། །ཞེས་འབྱུང་བ་ལས། རང་ཡུལ་རིམ་ཅན་དུ་འཛིན་པའི་བློ་མེད་པར་ཐལ་
བ་སོགས་ཏེ། འཇུག་པ་མྱུར་ན་ཅིག་ཆར་སྣང་དགོས་པར་ཁྱོད་ཀྱིས་ཁས་བླངས་པའི་ཕྱིར།། །
གཉིས་པ་ཁྲ་བོའི་སྣང་བས་མ་ངེས་པ་དེ་ཡོད་དེ། ཐལ་བ་འགོད་པ་དང༌། སྣ་ཚོགས་
གཅིག་ཏུ་མི་རུང་བའི་རྒྱུ་མཚན་གཉིས་སུ་ཡོད་པའི་ཕྱིར། དང་པོ་གྲུབ་སྟེ། ཕྱེ་མ་ལེབ་ཁྲ་ལ་
སོགས་གཟུགས། །དུ་མའང་ཇི་ལྟར་སྣང་བར་འགྱུར། །ཞེས་འབྱུང་བ་ལས། ཕྱེ་མ་ལེབ་ཀྱི་
ཁྲ་བོ་ཆོས་ཅན། བློ་ལ་ཅིག་ཆར་མི་སྣང་བར་ཐལ། དུ་མ་ཡིན་པའི་ཕྱིར། ཞེས་པར་འགྱུར་
བའི་ཕྱིར། ཁོ་ན་རེ། རྟགས་མ་གྲུབ་སྟེ། ཁྲ་བོ་སྣ་ཚོགས་པ་དེ་རྣམས་གཅིག་ཡིན་པའི་ཕྱིར།
ཞེས་ཏེ། གལ་ཏེ་སྣ་ཚོགས་དེ་གཅིག་ན། །ཞེས་འབྱུང༌། དེ་མི་འཐད་དེ། དེ་བས་ཆོས་་་
འདི་ངོ་མཚར་ཆེ། །ཞེས་འབྱུང་བ་ལས། སྣ་ཚོགས་རྣམས་གཅིག་ཏུ་དམ་བཅའི་དམ་བཅའ་
དེ་འདྲ་མཁས་པས་བཞད་གད་ཀྱི་གནས་ཡིན་པའི་ཕྱིར།།
གཉིས་པ་ཡོད་དེ། དོན་སྣ་ཚོགས་ཡིན་པས་རིགས་པའི་ཆ་མེད་གཅིག་གི་བདག་ཉིད་
ཡིན་པ་དགག་པ་དང༌། བློ་མ་འཁྲུལ་བ་ལ་སྣ་ཚོགས་སུ་སྣང་བའི་རྟགས་ཀྱིས་དགག་པ་
གཉིས་སུ་ཡོད་པའི་ཕྱིར། དང་པོ་ཡོད་དེ། སྣ་ཚོགས་གཅིག་པའི་རང་བཞིན་མིན། །
དཔེར་ན་ནོར་བུའི་གཟུགས་དེ་བཞིན། །ཞེས་གསུངས་ཤིང་དོན་ནི། སྣ་ཚོགས་ཡིན་ན་ཡན་
ལག་ཅན་ཆ་མེད་གཅིག་གི་རང་བཞིན་དུ་མི་རིགས་པས་ཁྱབ། དཔེར་ན་ནོར་བུའི་གཟུགས་
དུ་མ་བཞིན། ཕྱེ་མ་ལེབ་ཀྱི་ཁ་དོག་ཁྲ་བོ་སྣ་ཚོགས་པ་དེ་ཡང་སྣ་ཚོགས་ཡིན་ནོ་ཞེས་པར་་་་་
འགྱུར་བའི་ཕྱིར། ཁ་ཅིག ཕྱེ་མ་ལེབ་ཀྱི་ཁྲ་བོ་ཆོས་ཅན། གཅིག་མ་ཡིན་ཏེ། དུ་མ་ཡིན་
པའི་ཕྱིར། ཞེས་འགོད་པ་མི་འཐད་དེ། རྟགས་འདིའི་ཕྱོགས་ཆོས་གྲུབ་པའི་གང་ཟག་ཡིན་
ན་བསྒྲུབ་བྱ་གྲུབ་པའི་གང་ཟག་ཡིན་དགོས་པའི་ཕྱིར། ཡང་གཅིག་གི་རང་བཞིན་མ་ཡིན་ཏེ།
• 31 ] •



ཞེས་འགོད་པ་མི་འཐད་དེ། ཁྱབ་པ་མ་ངེས་པའི་ཕྱིར་ཏེ། རྡུལ་ཕྲན་དུ་མ་ཚོགས་པ་གཅིག་
གི་རང་བཞིན་དུ་ཡོད་པའི་ཕྱིར། རྩ་བའི་རྟགས་དེ་སྣ་ཚོགས་ཡིན་པ་གྲུབ་སྟེ། སྔོ་སོགས་་་་
རྣམ་པར་དབྱེ་བ་ནི། །སྣམ་ཁྲ་ལ་སོགས་དག་ལའང་མཚུངས། །ཞེས་འབྱུང་བ་ལས། ཕྱེ་མ་
ལེབ་ཀྱི་ཁྲ་བོ་སྣ་ཚོགས་པ་དེ་དང་སྣམ་བུ་ཁྲ་བོ་གཉིས་སྔོ་སེར་དབྱེ་ནུས་ཀྱི་ཁྲ་བོར་མཚུངས་་་་
པའི་ཕྱིར། ཁོ་ན་རེ། མི་མཚུངས་ཏེ་སྣམ་བུ་ཁྲ་བོ་དེ་ཡན་ལག་ཅན་ལས་རྫས་གཞན་པའི་་་
ཡན་ལག་གི་ཁྲ་བོ་ཡིན། བློ་ལ་རིམ་ཅན་དུ་སྣང༌། ཕྱེ་མ་ལེབ་ཀྱི་ཁྲ་བོ་དེ་ཡན་ལག་ཅན་རྫས་
གཞན་ཡིན་ཞིང་བློ་ལ་ཅིག་ཆར་སྣང་བའི་ཕྱིར་ཞེས་ཏེ། གལ་ཏེ་དེ་ལས་ཡན་ལག་གཟུགས། །
འབའ་ཞིག་དེ་ལྟར་མཐོང་ཞེ་ན། །ཞེས་འབྱུང༌། དེ་མི་འཐད་དེ། གལ་ཏེ་སྔོ་སོགས་སྤངས་
པ་ཡིན། །ཁྲ་བོ་གཞན་མཐོང་ངོ་མཚར་རོ། །དུས་དང་དོན་གྱི་རྣམ་པ་ནི། །མཚུངས་པར་
རྟོགས་པའི་བློ་དག་ལས། །གཅིག་ནི་རིམ་ལྡན་དོན་མེད་དང་། །གཅིག་ནི་རིམ་མིན་དོན་་་་
གཅིག་གིས། །ཞེས་འབྱུང་བ་ལས། སྤྱིར་སྔོ་སེར་སོགས་སྤངས་པའི་ཁྲ་བོ་མེད་པས་ཡན་ལག་
ཅན་རྫས་གཞན་གྱི་ཁྲ་བོ་མི་འཐད་པ་དང་། བཅོས་མའི་ཁྲ་བོ་དང་བཅོས་མིན་གྱི་ཁྲ་བོ་་་་་
གཉིས་བློ་ལ་ཅིག་ཆར་སྣང་བོར་ཡང་མཚུངས། བློ་མ་འཁྲུལ་བ་ལ་དོན་དུ་མའི་རྣམ་པ་ཅན་་
དུ་སྣང་བར་ཡང་མཚུངས་པའི་ཕྱིར་ན། སྔ་མ་བློ་ལ་རིམ་ཅན་དུ་སྣང་ཞིང་དོན་མང་ཡིན་པ་
དང༌། ཕྱི་མ་བློ་ལ་རིམ་ཅན་མིན་པར་སྣང་ཞིང་དོན་གཅིག་པའི་ཁྱད་པར་མི་འཐད་དགོས་་
པའི་ཕྱིར།།
གཉིས་པ་བློ་མ་འཁྲུལ་བ་ལ་སྣ་ཚོགས་སུ་སྣང་བའི་རྟགས་ཀྱིས་དགག་པ་ཡོད་དེ། རྒྱས་
པར་བཤད་པ་དང་། དོན་བསྡུ་བ་དང་། དེ་རྣམས་ལ་མ་ངེས་པ་སྤང་བ་དང་གསུམ་ཡོད་་
པའི་ཕྱིར། དང་པོ་ཡོད་དེ། བློ་རྣམས་སྣ་ཚོགས་ངོ་བོའི་ཕྱིར། །དོན་རྣམས་སྣ་ཚོགས་ངོ་བོ་
ཉིད། །ཅེས་འབྱུང་བ་ལས། ཕྱེ་མ་ལེབ་ཀྱི་ཁྲ་བོ་ཆོས་ཅན། སྣ་ཚོགས་ཡིན་ཏེ། བློ་མ་་་་་
འཁྲུལ་བ་ལ་སྣ་ཚོགས་སུ་སྣང་བའི་ཕྱིར། ཞེས་པར་འགྱུར་བའི་ཕྱིར། ཁོ་ན་རེ། གལ་ཏེ་དེ་
རྒྱུ་མིན་ཞེ་ན། །ཞེས་ཏེ་མ་ཁྱབ་བོ་ཞེ་ན། མི་འཐད་དེ། ཐ་དད་བཞག་འདི་གང་གིས་་་་་
འགྲུབ། །ཅེས་འབྱུང་བ་ལས། དེ་ལྟར་ན་ཐ་དད་དམ་སྣ་ཚོགས་ཀྱི་འཇོག་བྱེད་མེད་པར་་་་
འགྱུར་བའི་ཕྱིར། ཁོ་ན་རེ། སྐྱོན་མེད་དེ། རི་མོ་ཁྲ་བོ་སོགས་ལ་ཡན་ལག་ཅན་གྱི་ཁྲ་བོ་་་
ཡོད་པས་དེ་བློ་མ་འཁྲུལ་བ་ལ་སྣ་ཚོགས་སུ་སྣང་བའི་ཕྱིར་ཞེ་ན། དེ་མིན་ཏེ། རིགས་མི་་་་
• 312 •



མཐུན་རྣམས་རྩོམ་མེད་ཕྱིར། །རི་མོ་སོགས་བློ་སྣ་ཚོགས་མིན། །ཞེས་འབྱུང་བ་ལས། རྡུལ་
རིགས་མི་མཐུན་རྣམས་ཕྲད་ནས་ཡན་ལག་ཅན་གྱི་རྫས་རྩོམ་པ་མེད་པའི་ཕྱིར། རྟགས་ཁྱབ་
ཁས། ཁོ་ན་རེ། སྐྱོན་མེད་དེ། རི་མོ་ཁྲ་བོ་སོགས་ལ་སྔོ་སེར་ཕྲད་པའི་ལྡན་པ་ཡོད་པས་དེ་
སྣ་ཚོགས་སུ་སྣང་བའི་ཕྱིར་ཞེ་ན། མ་ཡིན་ཏེ། གཟུགས་མེད་ཕྱིར་ལྡན་སྣ་ཚོགས་མིན། །
ཞེས་འབྱུང་བ་ལས། རི་མོ་ཁྲ་བོའི་སྟེང་གི་སྔོ་སེར་འཕྲད་པའི་ལྡན་པ་དེ་ལ་གཟུགས་མེད་་་་་
པའི་ཕྱིར་ཏེ། དེ་ཡང་ཡོན་ཏན་ཡིན། གཟུགས་ཀྱང་ཡོན་ཏན་ཡིན། ཡོན་ཏན་ལ་ཡོན་་་་་
ཏན་གཉིས་པ་མི་བརྟེན་པའི་ཕྱིར། རྟགས་ཁྱབ་ཁས། ཁོ་ན་རེ། སྐྱོན་མེད་དེ། སྔོ་སེར་
ཕྲད་པའི་ལྡན་པ་དེ་ཡན་ལག་ཅན་གྱི་ཁྲ་བོ་དང་འདྲ་བས་ཁྲ་བོར་བཏགས་པའམ། སྣ་ཚོགས་
བཏགས་པ་བ་ཡིན་པའི་ཕྱིར་ཞེ་ན། མ་ཡིན་ཏེ། ཉེ་བར་བཏགས་ལ་བརྟེན་པའང་མིན། །
རེ་རེ་སྣ་ཚོགས་མིན་ཕྱིར་རོ། །ཞེས་འབྱུང་བ་ལས། འདྲ་ཡུལ་ཡན་ལག་ཅན་རྫས་གཞན་གྱི་
ཁྲ་བོ་མེད་པའི་ཕྱིར་དང་། སྔོ་སེར་རེ་རེ་བ་ལ་སྣ་ཚོགས་མེད་པའི་ཕྱིར། ཁོ་ན་རེ། སྐྱོན་་་
མེད་དེ། དབང་ཤེས་ལ་སྣ་ཚོགས་ཅིག་ཆར་མི་སྣང་ཡང་རྫས་ཀྱི་རྟོག་པ་ལ་སྣ་ཚོགས་ཅིག་་་་
ཆར་སྣང་བའི་ཕྱིར་ཏེ། དབང་བློས་དང་པོར་སྣ་ཚོགས་རིམ་ཅན་དུ་གཟུང་། རྗེས་ཀྱི་རྟོག་
བློས་སྣ་ཚོགས་ཅིག་ཆར་བསྲེས་ནས་འཛིན་པའི་ཕྱིར་ཞེ་ན། མ་ཡིན་ཏེ། རིམ་བཞིན་དུ་ནི་
གཟུང་བ་ལ། །སྣ་ཚོགས་བློ་ཡིས་བསྲེས་མིན་ཏེ། །གཅིག་གིས་དུ་མ་མི་འཛིན་ཕྱིར། །ཞེས་
འབྱུང་བ་ལས། བློ་གཅིག་གིས་དོན་དུ་མ་ཅིག་ཆར་འཛིན་མི་སྲིད་པའི་ཕྱིར། རྟགས་་་་
བསལ་ཁས།།
གཉིས་པ་དོན་བསྡུ་བ་ཡོད་དེ། དེ་ཕྱིར་གཅིག་དོན་དུ་མ་ཅན། །གང་ཕྱིར་དོན་་་་་་
གཅིག་རྟོག་པ་ནའང་། །གཞན་དག་མཐོང་བ་དེ་ཕྱིར་ཡང༌། །རྟོག་པ་མེད་པར་གྲུབ་པ་ཡིན། །
ཞེས་འབྱུང་བ་ལས། ཁྲ་འཛིན་དབང་ཤེས་ལ་སྔོ་སེར་དུ་མ་ཅིག་ཆར་སྣང་བས་བློ་གཅིག་ལ་་
དོན་དུ་མ་ཅིག་ཆར་སྣང་བ་གྲུབ་པ་དང་། དབང་ཤེས་དེས་སྔོན་པོ་ལ་རྟོགས་པའི་ཚེ་སེར་པོ་
ཡང་གསལ་བར་མཐོང་བས་དེ་ཉིད་རྟོག་མེད་དུ་གྲུབ་པའི་ཕྱིར།།
གསུམ་པ་དེ་རྣམས་ལ་མ་ངེས་པ་སྤང་བ་ཡོད་དེ། མ་ངེས་པའི་རྩོད་པ་དང་། དེའི་
ལན་བཤད་པ་གཉིས་སུ་ཡོད་པའི་ཕྱིར། དང་པོ་ཡོད་དེ། གང་ལ་རྩོད་པའི་གཞིའི་དབང་དུ་
བྱས་ན། སྣ་ཚོགས་གཅིག་པའི་རང་བཞིན་མིན། །ཞེས་པའི་སྐབས་སུ་སྣ་ཚོགས་ཡིན་ན་ཡན་
• 313 •



ལག་ཅན་ཆ་མེད་གཅིག་གི་རང་བཞིན་དུ་མི་རིགས་པས་ཁྱབ་པ་དང་། བློ་རྣམས་སྣ་ཚོགས་་་
ངོ་བོའི་ཕྱིར། །ཞེས་པར་བློ་མ་འཁྲུལ་བ་ལ། སྣ་ཚོགས་སུ་སྣང་ན་སྣ་ཚོགས་ཡིན་པས་ཁྱབ་
པར་བསྟན་པ་ལ་རྩོད། གང་ཟག་གང་གིས་རྩོད་ན། བྱེ་བྲག་པ་སོགས་ཕྱི་རོལ་པ་རྣམས་་་
ཀྱིས་རྩོད། ཚུལ་ཇི་ལྟར་རྩོད་པའི་དབང་དུ་བྱས་ན། སྣ་ཚོགས་སྣང་ཅན་དོན་རྣམས་ལ། །
གལ་ཏེ་ཅིག་ཉིད་མི་རིགས་ན། །རེ་ཞིག་གཅིག་པུའི་བློ་དེ་ཉིད། །སྣ་ཚོགས་སུ་ནི་ཇི་ལྟར་་་
སྣང་། །ཞེས་འབྱུང་བས་འདོད་པ་བརྗོད་པའི་ཕྱིར། བརྗོད་ཚུལ་ཡང་རྣམ་བཤད་ཀྱི་རྗེས་
འབྲང་ཁ་ཅིག ཕ་རོལ་པོ་ན་རེ། དབང་ཤེས་ལ་ཕྱི་རོལ་དོན་གྱི་ཁྲ་བོ་སྣ་ཚོགས་སུ་སྣང་བ་་
འདི་ཆོས་ཅན། སྣང་བ་ལྟར་དབང་བློ་གཅིག་གི་རང་བཞིན་དུ་མི་བདེན་པར་ཐལ། རྫས་སྣ་
ཚོགས་སུ་སྣང་བའི་ཕྱིར་ཞེས་རྩོད་ཅིང་། ལན་གྱི་སྐབས་སུ་འདོད་ལན་བྱེད་ཅེས་ཟེར། ཡང་
ཁ་ཅིག ཕ་རོལ་པོ་ན་རེ། ཁྲ་འཛིན་དབང་ཤེས་ཆོས་ཅན། གཅིག་མིན་པར་ཐལ། སྣ་་་
ཚོགས་ཡིན་པའི་ཕྱིར་ཏེ། བློ་ལ་སྣ་ཚོགས་སུ་སྣང་བའི་ཕྱིར། ཞེས་རྩོད་ཅིང་། ལན་གྱི་་་་་
སྐབས་སུ་ཁྱབ་མེད་ཀྱི་ལན་བྱེད་ཅེས་ཟེར། ཡང་ཁ་ཅིག རྣམ་བཤད་ཀྱི་གསུང་ཟིན་ལྟར་་་
ཚུར་མཐོང་གི་རྒྱུད་ཀྱི་ཁྲ་འཛིན་དབང་ཤེས་ཆོས་ཅན། ཁྲ་བོ་རགས་པའི་སྣ་ཚོགས་ཡིན་པར་
ཐལ། ཚུར་མཐོང་གི་ཁྲུ་འཛིན་དབང་ཤེས་ལ་ཁྲ་བོ་རགས་པའི་སྣ་ཚོགས་སུ་སྣང་བའི་ཕྱིར།
ཞེས་རྩོད་ཀྱི། ལན་གྱི་སྐབས་སུ་ཁྱབ་མེད་ཀྱི་ལན་བྱེད། ཅེས་ཟེར། ལུགས་སྔ་མ་མི་རིགས་
ཏེ། རྣམ་བཤད་ལས། ཁྱབ་པ་ལ་ལན་མཛད་པ་དང་འགལ་བའི་ཕྱིར། གཉིས་པ་མི་་་་་
རིགས་ཏེ། རང་རེས་སྣ་ཚོགས་ཀྱི་རྟགས་ཀྱིས་ཆོས་ཅན་གང་ཡང་གཅིག་མ་ཡིན་པར་སྒྲུབ་་་་
པའི་རྟགས་ཡང་དག་བཀོད་པ་མེད་པའི་ཕྱིར། གསུམ་པ་ཡང་མི་རིགས་ཏེ། ཆོས་ཅན་གྱིས་
རྟགས་ལ་སྙེགས་ན་རྟགས་མ་གྲུབ་ཀྱི་ལན་བྱེད་པ་འོས་ཤིང་། མ་སྙེགས་ན་བསལ་བ་ལའང་་་
མི་སྙེགས་པས་འདོད་ལན་ཐེབས་པའི་ཕྱིར། ཁྲ་བོ་རགས་པའི་སྣ་ཚོགས་ཡིན་ཏེ། དེ་རུགས་
པ་གང་ཞིག་སྣ་ཚོགས་ཡིན་པའི་ཕྱིར། རང་གི་བསམ་དོན་ནི། ཕ་རོལ་པོ་ན་རེ། ཚུར་་་་་
མཐོང་གི་ཁྲ་འཛིན་དབང་ཤེས་ལ་ཕྱི་རོལ་དོན་གྱི་ཁྲ་བོ་སྣ་ཚོགས་སུ་སྣང་བ་འདི་ཆོས་ཅན།
རགོས་པའི་སྣ་ཚོགས་ཡིན་པར་ཐལ། ཚུར་མཐོང་གི་ཁྲ་འཛིན་དབང་ཤེས་ལ་རགས་པའི་སྣ་
ཚོགས་སུ་སྣང་བའི་ཕྱིར། ཞེས་རྩོད་པར་གསལ་ཏེ། རྣམ་བཤད་ལས། སྐབས་འདིར་་་་་
གཅིག་པུའི་བློ་དེ་ཉིད། །ཅེས་པའི་ཚིག་ལ་སྦྱར་ནས་གསུངས་ཀྱང་ལན་ཀྱི་སྐབས་སུ་ཕྱི་རོལ་་
• 31 4 •



དོན་གྱི་རྣམ་པ་ཆོས་ཅན་དུ་བཟུང་བས་ཤེས་ནུས་པའི་ཕྱིར། །
གཉིས་པ་དེའི་ལན་བཤད་པ་ཡོད་དེ། ཕྱི་དོན་ཁས་མ་བླངས་པའི་དབང་དུ་བྱས་ནས་
ཁྱབ་མེད་ཀྱི་ལན་གདབ་པ་དང་། ཕྱི་དོན་ཁས་བླངས་པའི་དབང་དུ་བྱས་ནས་རྟགས་མ་གྲུབ་
ཀྱི་ལན་གདབ་པ་གཉིས་སུ་ཡོད་པའི་ཕྱིར། དང་པོ་ཡོད་དེ། མདོར་བསྟན་པ་དང༌། རྒྱས་
པར་བཤད་པ་དང་། རྩོད་པ་སྤང་བ་གསུམ་ཡོད་པའི་ཕྱིར། དང་པོ་ཡོད་དེ། ཇི་ལྟ་ཇི་་་་
ལྟར་དོན་བསམ་པ། །དེ་ལྟ་དེ་ལྟར་རྣམ་བྲལ་ཞེས། །མཁས་པ་རྣམས་ཀྱིས་གང་གསུངས་པ། །
དེ་ནི་དངོས་སྟོབས་འོངས་པ་ཡིན། །ཞེས་འབྱུང་བ་ལས། རྩོད་པའི་ཐལ་འགྱུར་མ་ཁྱབ་སྟེ།
ཚུར་མཐོང་གི་ཁྲ་འཛིན་དབང་ཤེས་ལ་ཁྲ་བོ་རགས་པར་སྣང་བ་དེ་སྣང་བ་ལྟར་གྲུབ་ན་ཐལ་་་
འགྱུར་དེ་ལ་ཁྱབ་པ་ཡོད་ནའང་། དེ་ལ་ཁྲ་བོ་རགས་པར་སྣང་བ་སྣང་བ་ལྟར་མ་གྲུབ་པའི་་་
ཕྱིར། མ་གྲུབ་ན། དེ་ལ་ཁྲ་བོ་རགས་པར་སྣང་བ་ཆོས་ཅན། སྣང་བ་ལྟར་མ་གྲུབ་སྟེ། །
སྣང་བ་ལྟར་གྱི་གཅིག་ཏུ་ཡང་མ་གྲུབ། སྣང་བ་ལྟར་གྱི་དུ་མར་ཡང་མ་གྲུབ་པའི་ཕྱིར་ཏེ། །
ལྷར། རྣམ་པ་དེ་དོན་དམ་པར་འདོད་པ་གང་ཡིན་པ་དེ་ལ་སྐྱོན་འདི་ཡིན་གྱི་རང་ལ་ནི་མ་་་
ཡིན་ཏེ། དེ་ལྟར་མི་འདོད་པ་ཉིད་ཀྱི་ཕྱིར་ཞེས་བསྟན་པའི་ཕྱིར། མཁས་པ་རྣམས་ཀྱིས་གང་
གསུངས་པ། །དེ་ནི་དངོས་སྟོབས་འོངས་པ་ཡིན། །སངས་རྒྱས་བཅོམ་ལྡན་འདས་ཀྱིས་སོ།
ཅི་ཞིག་ཅེ་ན གང་དེ་དངོས་པོའི་སྟོབས་ལས་འོངས་པའོ། །དེ་གང་ཞེ་ན། ཇི་ལྟ་ཇི་ལྟར་་
དོན་བསམ་པ། གཅིག་དང་དུ་མའི་རྣམ་པ་གང་དང་གང་གིས་རིགས་པས་དཔྱད་ན། དེ་ནི་
དེ་ལྟར་ན་རྣམ་པ་དེ་དང་དེ་རྣམ་པར་བྲལ་ཞིང་སྟོང་པར་འགྱུར་ཏེ། རང་བཞིན་འགའ་ཞིག་
ལ་ཡང་རྣམ་པར་མི་གནས་སོ། །ཞེས་བྱ་བའི་ཐ་ཚིག་གོ། །ཞེས་གསུངས་པའི་ཕྱིར། ཁ་ཅིག
དབང་ཤེས་དེ་ལ་ཁྲ་བོ་རགས་པར་སྣང་བ་ཆོས་ཅན། བདེན་པར་མེད་དེ། བདེན་པའི་་་་
གཅིག་ཏུ་ཡང་མ་གྲུབ། བདེན་པའི་དུ་མར་ཡང་མ་གྲུབ་པའི་ཕྱིར། ཞེས་ཟེར། འོ་ན་དེ་་་
ཆོས་ཅན། རྟོག་པས་བཏགས་པ་ཙམ་ཡིན་པར་ཐལ། ཡོད་པ་གང་ཞིག་བདེན་པར་མེད་་་
པའི་ཕྱིར། འདོད་ན། དེ་དེ་མ་ཡིན་པར་ཐལ། དེ་དབང་ཤེས་ལ་གསལ་བར་སྣང་བའི་་་
ཕྱིར། ཁྱབ་སྟེ། འཐད་ལྡན་ལས། རགས་པར་སྣང་བ་ཡང་རྣམ་པར་རྟོག་པས་མ་འཁྲུལ་
བར་རིགས་པ་མ་ཡིན་ཏེ། གསལ་བར་སྣང་བའི་ཕྱིར། ཞེས་གསུངས་པའི་ཕྱིར། སྤྱིར་་་་
དབང་ཤེས་དེ་ལ་སྣང་ན་རྟོག་པས་བཏགས་པ་ཙམ་མ་ཡིན་པས་ནི་མ་ཁྱབ་སྟེ། ཁྲ་བོ་ཁྲ་བོ་་་
• 3|3 •



འཛིན་པའི་རྟོག་པའི་ཞེན་གཞི་ཡིན་པ་དེས་མ་ངེས་པའི་ཕྱིར།།
མཐའ་ཅུང་ཟད་དཔྱད་ན། སྔ་མ་ཁ་ཅིག སེམས་ཙམ་པ་ཡིན་པ་གཞིར་བཅས་ལ་་་
གཟུགས་སྒྲ་སོགས་ཁས་ལེན་པ་དང་མི་ལེན་པའི་སྒོ་ནས་སེམས་ཙམ་རྣམ་བདེན་རྫུན་གྱི་ཁྱད་
པར་འབྱེད་པ་མི་འཐད་དེ། རྣམ་རྫུན་པའི་མཚན་གཞི་དཔལ་ལྡན་ཆོས་གྲགས་ཀྱིས་གཟུགས་
སྒྲ་སོགས་ཁས་ལེན་པའི་ཕྱིར་ཏེ། གཟུགས་སྒྲ་སོགས་ཡོད་པའི་ཕྱིར་ཏེ། ཕུང་པོ་ལྔ་ཡོད་པའི་
ཕྱིར་ཏེ། མངོན་པ་གོང་མར་ཕུང་པོ་ལྔ་གསུངས་པའི་ཕྱིར། ཁོ་ན་རེ། ཀུན་བཏུས་དང་པོ་
མདོ་སྡེ་པའི་གཞུང་ཡིན་ནོ་ཞེ་ན། འོ་ན་མདོ་སྡེ་པས་ཀུན་གཞིའི་རྣམ་ཤེས་ཁས་ལེན་པར་ཐལ།
དམ་བཅའ་གང་ཞིག ཀུན་བཏུས་དང་པོར་ཀུན་གཞིའི་རྣམ་ཤེས་ཀྱི་རྣམ་གཞག་རང་ལུགས་
སུ་མཛད་པའི་ཕྱིར། གཞན་ཡང་ཕུང་པོ་ལྔ་ཡོད་པར་ཐལ་ཏེ། སྔོན་པོ་ཡོད་པའི་ཕྱིར་ཏེ།
ལྷན་ཅིག་དམིགས་ངེས་དེ་སྔོན་པོ་དང་སྔོ་སེར། རྫས་གཞན་མ་ཡིན་པར་སྒྲུབ་པའི་རྟགས་་་་
ཡང་དག་དང་། སྔོ་སེར་གཉིས་ལྷན་ཅིག་དམིགས་ངེས་ཀྱི་རྟགས་ཀྱི་སྔོན་པོ་དང་སྔོན་འཛིན་
དབང་མངོན་རྫས་གཞན་མ་ཡིན་པར་སྒྲུབ་པའི་མི་མཐུན་དཔེ་ཡང་དག་ཏུ་གསུངས་པའི་ཕྱིར།
ཁོ་ན་རེ། སྐྱོན་མེད་དེ། སྔོ་སེར་ཐ་དད་དག་ལ་ནི། །ཞེས་པའི་གཞུང་འདིས་མདོ་སྡེ་པ་་་་
ཁྱོད་རང་གི་ལུགས་ལ་སྔོ་སེར་རྫས་ཐ་དད་ཡིན་པས། ལྷན་ཅིག་དམིགས་ངེས་མ་ཡིན་པ་་་་་
བཞིན། ཞེས་བསྟན་པ་ཡིན། ཞེས་ཟེར་ཞིང་། མདོ་སྡེ་པའི་ལུགས་ལ་སྔོ་སེར་རྫས་སུ་མ་་་
གྲུབ་ཞེས་ཟེར་བ་ནི་འགལ་བ་ཁོ་ནའོ། །ཁ་ཅིག་རྡུལ་དང་རིགས་པ་ཁས་ལེན་མི་ལེན་གྱི་སྒོ་
ནས་དེ་གཉིས་ཀྱི་ཁྱད་པར་འབྱེད་པ་མི་འཐད་དེ། རྣམ་རྫུན་པའི་མཚན་བཞི་འཕགས་པ་་་་
ཐོགས་མེད་ཀྱིས་ཀུན་བཏུས་སུ། རྡུལ་ཕྲ་མོ་དང་རགས་པ་དང་། ཞེས་བཤད་པའི་ཕྱིར་དང་།
དོན་གསལ་ལས། ཤའི་སྤྱན་གྱིས་དཔག་ཚད་བརྒྱ་ནས་སྟོང་གསུམ་ཚུན་གྱི་གཟུགས་ཕྲ་རགས་
རྣམས་མཐོང་བར་གསུངས་པའི་ཕྱིར། ཁོ་ན་རེ། ཕྱི་རོལ་གྱི་དོན་ཡོད་པར་ཐལ། རགས་་
པ་ཡོད་པའི་ཕྱིར། ཁྱབ་སྟེ། འཐད་ལྡན་ལས། ལུས་ཅན་ཞེས་བྱ་བ་རྭ་ཟེང་ངེ་བ་མེད་ཀྱི་ས་
ཞེས་གསུངས་པའི་ཕྱིར། མ་ཁྱབ་སྟེ། ལུང་དེས་ཚུར་མཐོང་གི་རྒྱུད་ཀྱི་སྔོ་སྣང་དབང་ཤེས་ལ་
སྔོན་པོར་གསལ་བར་སྣང་བ་སྣང་བ་ལྟར་གྲུབ་ན་ཕྱི་དོན་ཡོད་དགོས་པར་བསྟན་གྱི། རགས་
པ་མེད་པར་མ་བསྟན་པའི་ཕྱིར། ཁ་ཅིག འོ་ན། སྔོན་པོ་རགས་པ་མ་ཡིན་པར་ཐལ།
དེ་ལ་དེ་ལྟར་སྣང་བ་སྣང་བ་ལྟར་མ་གྲུབ་པའི་ཕྱིར་ཞེ་ན། མ་ཁྱབ་སྟེ། འོ་ན་སྔོན་པོ་ཁ་དོག་
• 31 6 •



མ་ཡིན་པར་ཐལ། ཚུར་མཐོང་གི་སྔོ་སྣང་དབང་ཤེས་ལ་སྔོན་པོ་ཁ་དོག་ཏུ་སྣང་བ་ལྟར་མ་་་
གྲུབ་པའི་ཕྱིར། མ་གྲུབ་ན། སྔོན་པོ་ཕྱི་རོལ་དོན་གྱི་ཁ་དོག་ཡིན་པར་ཐལ། མ་གྲུབ་པ་་་་
གང་ཞིག དེ་ལ་སྔོན་པོ་ཕྱི་རོལ་དོན་གྱི་ཁ་དོག་ལྟ་བུ་སྣང་བའི་ཕྱིར། ཡང་ཁ་ཅིག ཚུར་་་
མཐོང་གི་རྒྱུད་ཀྱི་གཟུགས་འཛིན་དབང་མངོན་མ་འཁྲུལ་བའི་ཤེས་པར་ཁས་ལེན་པ་དང་།
འཁྲུལ་ཤེས་སུ་ཁས་ལེན་པའི་སྒོ་ནས་དེ་གཉིས་ཀྱི་ཁྱད་པར་འབྱེད་པ་མི་འཐད་དེ། རྣམ་་་་་
བདེན་པས་ཀྱང་དེ་འཁྲུལ་ཤེས་ཁས་ལེན་པའི་ཕྱིར་ཏེ། སེམས་ཙམ་རྣམ་བདེན་པས་དེ་ལ་་་་
གཟུགས་ཕྱི་རོལ་དོན་དུ་སྣང་བར་ཁས་ལེན་པའི་ཕྱིར་ཏེ། དེས་དེ་ལ་གཟུགས་ཕྱི་རོལ་དོན་དུ་
སྣང་བའི་ཆ་ལ་མ་རིག་བག་ཆགས་ཀྱི་བསླད་པ་ཞུགས་པར་ཁས་ལེན་པའི་ཕྱིར་ཏེ། རྣམ་ངེས་
ཊཱིཀ་ཆེན་ལས། སེམས་ཙམ་རྣམ་བདེན་པ་རྣམས་དབང་པོའི་མངོན་སུམ་ལ་ཕྱི་རོལ་དོན་དུ་
སྣང་བའི་ཆ་ལ་བསླད་པ་ཞུགས་ཀྱང་རགས་པར་སྣང་བའི་ཆ་ལ་མ་རིག་པའི་བསླད་པ་ཅུང་་་་་
ཟད་ཀྱང་མ་ཞུགས་པར་འདོད་པ་ཡིན་ནོ། །ཞེས་གསུངས་ཤིང་། ཁ་ཅིག རྣམ་རྫུན་པས་
ཀྱང་དེ་མ་འཁྲུལ་བའི་ཤེས་པར་ཁས་ལེན་ཏེ། རྟོག་པ་དང་བྲལ་ཞིང་མ་འཁྲུལ་བའི་ཤེས་པ་་
མངོན་སུམ་གྱི་མཚན་ཉིད་དུ་བྱ་དགོས་པའི་ཕྱིར་དང་། གཟུགས་ལྟ་བུ་ཕྱི་རོལ་དོན་དུ་སྣང་་
བའི་དབང་ཤེས་ཡིན་ན་མེད་པ་གསལ་སྣང་ཅན་གྱི་ཤེས་པ་ཡིན་དགོས་པའི་ཕྱིར་དང་། རྣམ་
བཤུད་འདི་ལས་ཀྱང་འདི་བཞིན་འབྱུང་བའི་ཕྱིར་ཞེ་ན། མི་འཐད་དེ། སེམས་ཙམ་པས་་་
རྟོག་པ་དང་བྲལ་ཞིང་བག་ཆགས་བརྟན་འབྱུང་གི་ཤེས་པ་མངོན་སུམ་གྱི་མཚན་ཉིད་དུ་བཞེད་
པ་སྔར་བཤད་ཟིན་ཅིང་དྲང་ངེས་རྣམ་འབྱེད་དང༌། ཕར་ཕྱིན་རྣམ་བཤད་དང༌། རྣམ་ངེས་
ཊིཀ་ཆེན་སོགས་སུ་གཟུགས་འཛིན་དབང་མངོན་ལ་གཟུགས་ཕྱི་རོལ་དོན་དུ་སྣང་བར་བཤད་
པས། རྣམ་བཤད་འདིར་དེ་བཞིན་དུ་བཤད་པ་དྲང་དོན་དུ་འགྲེལ་བའི་ཕྱིར། ཡང་ཁ་ཅིག
རྣམ་བདེན་པས་གཟུང་རྣམ་བདེན་གྲུབ་དུ་ཁས་ལེན། རྣམ་རྫུན་པས་གཟུང་རྣམ་སྒྲོ་བཏགས་
སུ་ཁས་ལེན་ཞེས་ཟེར་བ་མི་རིགས་ཏེ། གཟུང་རྣམ་བདེན་གྲུབ་ཡིན་པའི་ཕྱིར་ཏེ། གཞན་་
དབང་བདེན་གྲུབ་ཡིན་པའི་ཕྱིར་ཏེ། འཁོར་ལོ་ཐ་མའི་མདོ་ངེས་དོན་གྱི་མདོ་ཡིན་པའི་ཕྱིར།
རང་གི་ལུགས་ནི། སེམས་ཙམ་རྣམ་བདེན་པ་དང་རྣམ་རྫུན་པ་གང་རུང་གང་ཞིག ཚུར་་་་
མཐོང་གི་རྒྱུད་ཀྱི་གཟུགས་འཛིན་དབང་མངོན་ལ་གཟུགས་རགས་པར་སྣང་བ་སྣང་བ་ལྟར་་་་
གྲུབ་པར་ཁས་ལེན་པ་སེམས་ཙམ་རྣམ་བདེན་པའི་མཚན་ཉིད། དཔེར་ན་གསེར་གླིང་པ་་་་
• 317 •



དང་ཆོས་ཀྱི་གྲགས་པ་ལྟ་བུ། དེ་གང་ཞིག དེ་སྣང་བ་ལྟར་མ་གྲུབ་པར་ཁས་ལེན་པ་སེམས་
ཙམ་རྣམ་རྫུན་པའི་མཚན་ཉིད། དཔེར་ན་སློབ་དཔོན་ཕྱོགས་གླང་དང་ཆོས་གྲགས་ལྟ་བུ།
མདོར་བསྡུ་ན། རྣམ་བདེན་པས་ཚུར་མཐོང་གི་རྒྱུད་ཀྱི་སྤྲོ་སྣང་དབང་ཤེས་ལ་སྔོན་པོ་ཕྱི་རོལ་
དོན་དུ་སྣང་བའི་ཆ་ལ་མ་རིག་བག་ཆགས་ཀྱི་བསླད་པ་ཞུགས་པས་དེ་ལྟར་སྣང་བ་སྣང་བ་ལྟར་
མ་གྲུབ་ཀྱང་། རགས་པར་སྣང་བ་དང་། ཁ་དོག་ཏུ་སྣང་བ་དང་། སྔོན་པོར་སྣང་བ་དང་།
གཟུགས་སུ་སྣང་བ་དང་། ཆ་བཅས་སུ་སྣང་བའི་ཆ་ལ་མ་རིག་བག་ཆགས་ཀྱི་བསླད་པ་མ་་་
ཞུགས་པས་དེ་ལྟར་སྣང་བ་སྣང་བ་ལྟར་གྲུབ་པར་ཁས་ལེན། རྣམ་རྫུན་པས་ནི་དེ་ཐམས་ཅད་
ལ་མ་རིག་བག་ཆགས་ཀྱི་བསླད་པ་ཞུགས་པས་སྣང་བ་སྣང་བ་ལྟར་མ་གྲུབ་པར་ཁས་ལེན་ནོ། །
རྣམ་བདེན་པའི་ལུགས་འདི་ལ་ཁ་ཅིག སྔོན་པོ་ཕྱི་རོལ་དོན་གྱི་སྔོན་པོ་ཡིན་པར་ཐལ། ཚུར་
མཐོང་གི་རྒྱུད་ཀྱི་སྔོན་སྣང་དབང་ཤེས་ལ་སྔོན་པོ་ཕྱི་རོལ་དོན་གྱི་སྔོན་པོར་སྣང་། དེ་ལ་སྔོན་
པོ་སྔོན་པོར་སྣང་བ་སྣང་བ་ལྟར་གྲུབ་པའི་ཕྱིར་ཞེ་ན། མ་ཁྱབ་སྟེ། གྲུབ་མཐའི་ནང་སྐྱོན་་་
ཡིན་པའི་ཕྱིར། རྣམ་རྫུན་པའི་ལུགས་འདི་ལ་ཁ་ཅིག ཚུར་མཐོང་གི་རྒྱུད་ཀྱི་སྔོན་འཛིན་་་་
མངོན་སུམ་དེ་སྔོན་པོ་ལ་འཁྲུལ་ཤེས་ཡིན་པར་ཐལ། དེ་ལ་སྔོན་པོ་སྔོན་པོར་སྣང་བའི་ཆ་ལ་
མ་རིག་བག་ཆགས་ཀྱི་བསླད་པ་ཞུགས་པའི་ཕྱིར། འདོད་མི་ནུས་ཏེ། དེ་སྔོན་པོ་ལ་ཚད་མ་
ཡིན་པའི་ཕྱིར་ཞེས་ཟེར། དེ་ལ་ཁ་ཅིག འདིར་མ་ཁྱབ་སྟེ། མངོན་སུམ་དེ་ལ་སྔོན་པོ་སྣང་
བ་སྣང་བ་ལྟར་མ་གྲུབ་པའི་ཕྱིར་ཏེ། དེ་རང་གི་སྣང་ཡུལ་ལ་ཡང་ཚད་མ་ཡིན་པའི་ཕྱིར། ཕྱི་
མ་དེར་ཐལ། སྔོན་པོ་དེའི་སྣང་ཡུལ་གང་ཞིག དེ་སྔོན་པོ་ལ་ཚད་མ་ཡིན་པའི་ཕྱིར། ཞེས་
ཟེར། རོང་ལུགས་ནི། སྔ་མའི་ཐལ་འགྱུར་དང་པོ་ལ་མ་ཁྱབ་སྟེ། དེ་རང་གི་སྣང་ཡུལ་ལ་་
འཁྲུལ་ཤེས་ཡིན་ཀྱང་རང་གི་འཇུག་ཡུལ་ལ་མ་འཁྲུལ་བའི་ཤེས་པ་ཡིན་པའི་ཕྱིར། ཕྱི་མ་ཡང་
མི་འཐད་དེ། ཆོས་དེ་ལ་ཚད་མ་ཡིན་ན་ཆོས་དེ་ལ་མ་འཁྲུལ་བའི་ཤེས་པ་ཡིན་དགོས་པ་ཐལ་
འགྱུར་བ་མ་གཏོགས་ཐེག་ཆེན་གྱི་གྲུབ་མཐའ་སྨྲ་བ་སྤྱི་སྐད་ཡིན་པའི་ཕྱིར་དང་། ནམ་མཁའ་
དངོས་མེད་དུ་རྟོགས་པའི་རྗེས་དཔག་ནམ་མཁའ་དངོས་མེད་ལ་འཁྲུལ་བར་ཐལ་བའི་སྐྱོན་
ཡོད་པའི་ཕྱིར་ཏེ། རྗེས་དཔག་དེ་རང་གི་སྣང་ཡུལ་ལ་འཁྲུལ་བ་གང་ཞིག ནམ་མཁའ་་་་
དངོས་མེད་རྗེས་དཔག་དེའི་སྣང་ཡུལ་ཡིན་པའི་ཕྱིར། ཁྱབ་པ་ཁས། གཞན་ཡང་རྗེས་་་་་
དཔག་དེ་ལ་ནམ་མཁའ་དངོས་མེད་སྣང་བ་སྣང་བ་ལྟར་གྲུབ་པར་ཐལ། དེ་ནམ་མཁའ་་་་
• 318 •



དངོས་མེད་ལ་མ་འཁྲུལ་བའི་ཤེས་པ་ཡིན་པའི་ཕྱིར། ཁྱབ་པ་ཁས་སོ། །རྣམ་བདེན་རྫུན་་་་
རྩོད་པའི་རྩོད་གཞི་ལ་ཁ་ཅིག གཞི་གྲུབ་ན་རྣམ་བདེན་རྫུན་རྩོད་པའི་རྩོད་གཞི་ཡིན་པས་་་་
ཁྱབ་ཅེས་ཟེར་བ་མི་འཐད་དེ། དེ་གཉིས་རྩོད་པའི་རྩོད་གཞི་ཡིན་ན་དེ་གཉིས་ཀས་ཐུན་མོང་
དུ་ཁས་ལེན་པ་ཅིག་དགོས་པའི་ཕྱིར། དཔེར་ན། གཞན་དབང་དེ་སེམས་ཙམ་པ་དང་ངོ་བོ་
ཉིད་མེད་པར་སྨྲ་བ་གཉིས་ཀྱི་རྩོད་གཞི་ཡིན་ཞིང་། གཞན་དབང་བདེན་པར་གྲུབ་པ་དེ་དེ་་་
གཉིས་ཀྱི་རྩོད་གཞི་མ་ཡིན་པ་བཞིན་ནོ། རང་ལུགས་ནི། ཚུར་མཐོང་གི་རྒྱུད་ཀྱི་སྔོན་པོ་་་
འཛིན་པའི་མངོན་སུམ་ལ་སྔོན་པོ་རགས་པར་སྣང་བ་དང་། ཁ་དོག་ཏུ་སྣང་བ་དང་། སྔོན་
པོར་སྣང་བ་དང་། གཟུགས་སུ་སྣང་བ་དང༌། ཆ་བཅས་སུ་སྣང་བ་ལྟ་བུ་རྣམས་ཡིན་ཞིང་། །
དེར་མ་ཟད་གཟུགས་སྒྲ་དྲི་རོ་རེག་བྱ་རྣམས་ཀྱང་རྣམ་བདེན་རྫུན་རྩོད་པའི་རྩོད་གཞིར་ཡང་་
རུང་སྟེ། རྣམ་བདེན་རྫུན་དེ་རྣམས་ཁྱད་གཞིར་གཟུང་ནས་རྩོད་པ་བྱེད་པ་ཡོད་པའི་ཕྱིར།།
གཉིས་པ་རྒྱས་བཤད་ཡོད་དེ། གཟུང་འཛིན་རྫས་གཞན་དཀག་པའི་ཆོས་ཀྱི་བདག་་་
མེད་སྒྲུབ་པ་དང༌། དེས་གྲུབ་པའི་དོན་གཉིས་སུ་ཡོད་པའི་ཕྱིར། དང་པོ་ནི་ཁ་ཅིག་
གཅིག་ལ་སྣ་ཚོགས་དེ་ཅིར་འགྱུར་ཞེས་ཏེ། ཤེས་པ་གཅིག་ལ་ཕྱི་རོལ་དོན་སྣ་ཚོགས་སུ་སྣང་་
བ་ལྟར་བདེན་ན་སྐྱོན་ཅིར་འགྱུར་ཞེ་ན། སྐྱོན་ཡོད་དེ། བློ་དེ་ལ་ཡང་མི་འགྱུར་རོ། །ཞེས་
འབྱུང་བ་ལས། དེ་བདེན་པ་ལ་སྣ་ཚོགས་སུ་གཅིག་དང་། བློ་དུ་མར་ཐལ་བའི་སྐྱོན་ཡོད་་་
པའི་ཕྱིར་དང༌། གལ་ཏེ་དོན་རྣམས་བདག་ཉིད་འདིར། །འདོད་ན་དེ་ལ་དེས་ཅི་བྱ། །
ཞེས་འབྱུང་བ་ལས། ཕྱི་རོལ་དོན་སྣ་ཚོགས་སུ་སྣང་བ་ལྟར་བདེན་ན་དགག་མི་ནུས་པའི་ཕྱིར།
ཕྱི་རོལ་དོན་སྣ་ཚོགས་སུ་སྣང་བ་ལྟར་བདེན་པར་མེད་དེ། ཕྱི་རོལ་ཡུལ་ལ་ལྟོས་པའི་གཟུང་་
འཛིན་རྫས་གཞན་ཀྱང་མེད། ནང་ཤེས་པ་ལ་ལྟོས་པའི་གཟུང་འཛིན་རྫས་གཞན་ཀྱང་མེད་་
པའི་ཕྱིར། དང་པོ་གྲུབ་སྟེ། དེ་ཕྱིར་དོན་དང་ཤེས་པ་ལ། །རགས་སྣང་ཡོད་མིན་དེ་བདག་
ཉིད། །གཅིག་ལ་བཀག་པ་ཉིད་ཕྱིར་དང་། །མང་པོ་ལ་ཡང་ཡོད་མ་ཡིན། །ཞེས་འབྱུང་བ་
ལས། གཟུགས་ལྟ་བུ་ཕྱི་རོལ་དོན་དུ་བདེན་པར་མེད། ཤེས་པ་ལ་ཕྱི་རོལ་དོན་སྣང་བ་ཡང་
སྣང་བ་ལྟར་བུ་མི་བདེན་པའི་ཕྱིར། དང་པོ་གྲུབ་སྟེ། གཟུགས་ཕྱི་དོན་རགས་པ་ཡང་མི་་་
བདེན། ཕྱི་དོན་རྡུལ་ཕྲན་དུ་ཡང་མི་བདེན་པའི་ཕྱིར། གཉིས་པ་གྲུབ་སྟེ། ཕྱི་དོན་རགས་
པར་སྣང་བ་ལྟར་དུ་ཡང་མི་བདེན། རྡུལ་ཕྲན་དུ་སྣང་བ་ལྟར་དུ་ཡང་མི་བདེན་པའི་ཕྱིར།
• 319 •



རྩ་རྟགས་གཉིས་པ་གྲུབ་སྟེ། ཡོངས་གཅོད་ནང་ཡིན་ཕྱི་རོལ་ལྟར། །གནས་པ་འདི་ནི་ཆ་་་་
གཞན་ཡིན། །ཐ་དད་མེད་ཅན་ཤེས་པ་ཡི། །ཐ་དད་སྣང་བ་བསླད་པ་ཉིད། །ཅེས་འབྱུང་
ལས། བདག་མེད་སོགས་ཡོངས་སུ་གཅོད་བྱེད་ཀྱི་བློ་དེ་ནང་འཛིན་པའི་ཆ་དང་། སྔོ་སོགས་
ཕྱི་རོལ་ལྟར་སྣང་བ་དེ་གཟུང་བའི་ཆ་ཡིན། གཟུང་འཛིན་རྫས་ཐ་དད་དུ་སྣང་བའི་བློ་དེ་་་་
བསླད་པའི་ཕྱིར་ཏེ། དེ་རྫས་ཐ་དད་མེད་པར་ཚད་མས་ཤེས་པའི་ཕྱིར་ཏེ། དེས་ན་གཟུང་
འཛིན་རྫས་གཞན་མེད་དེ། དེ་ལ་གཅིག་ནི་མེད་པས་ཀྱང་། །གཉིས་ཀའང་ཉམས་པར་་་་་
འགྱུར་པ་ཡིན། །ཞེས་འབྱུང་བ་ལས། གཟུང་བ་རྫས་གཞན་དང་འཛིན་པ་རྫས་གཞན་་་་་
གཉིས་ཀ་མེད་པའི་ཕྱིར།།
གཉིས་པ་དེས་གྲུབ་པའི་དོན་ཡོད་དེ། གཉིས་སྟོང་ཤེས་པའི་གནས་ལུགས་སུ་གྲུབ་པ་
དང་། གཉིས་སྣང་འཁྲུལ་པར་གྲུབ་པ་དང་། གཟུང་འཛིན་རྫས་གཞན་གྱི་སྟོང་པ་ཆོས་་་་
ཐམས་ཅད་རང་བཞིན་མེད་པར་བཤད་པའི་མདོ་དོན་དུ་གྲུབ་པ་དང་གསུམ་ཡོད་པའི་ཕྱིར། །
དང་པོ་ཡོད་དེ། དེ་ཕྱིར་གཉིས་སྟོང་གང་ཡིན་པ། །དེ་ནི་དེ་ཡིའང་དེ་ཉིད་ཡིན། །ཞེས་་་་
གསུངས་ཤིང་། དོན་ནི། གཟུགས་དང་གཟུགས་འཛིན་ཚད་མ་རྫས་གཞན་གྱི་སྟོང་པའི་་་
སྟོང་ཉིད་དེ་གཟུགས་འཛིན་ཚད་མ་ཉམས་སུ་མྱོང་བའི་རང་རིག་གི་དེ་ཁོ་ན་ཉིད་ཡིན་པར་མ་
ཟད། གཟུགས་འཛིན་ཚད་མའི་ཡང་དེ་ཁོ་ན་ཉིད་ཡིན་ཏེ། གཉིས་སྣང་གི་ཤེས་པས་གཟུང་
བ་རྫས་གཞན་དང་འཛིན་པ་རྫས་གཞན་མེད་པ་དེའི་ཕྱིར། ཞེས་འགོད་པའི་ཕྱིར། ལྷར།
གང་གི་ཕྱིར་འདི་ལྟར་ཤེས་པ་ལ་གཉིས་ཀ་མེད་པ་དེའི་ཕྱིར། དེ་ཕྱིར་གཉིས་ཀས་སྟོང་པ་ཉིད། །
ཤེས་པ་དེ་ཡི་དེ་ཉིད་ཡིན། །ཞེས་གསུངས་པའི་ཕྱིར། ཡང་ན་རྣམ་བཤད་ཀྱི་གསུངས་ཟིན་
ལྟར་སྟོང་ཉིད་དེ་མཐར་ཐུག་དཔྱོད་པའི་རིག་ཤེས་ཀྱི་དཔྱད་བཟོད་ཡིན་པ་དེའི་ཕྱིར། ཞེས་
རྟོགས་སུ་སྦྱར། གསུངས་ཟིན་ལ། གཉིས་མེད་ཀྱི་ཤེས་པར་མ་ཟད་གཉིས་སྣང་དེ་ཡི།
ཞེས་པ་ཙམ་ལས་གསལ་བར་མ་བྱུང་ཡང་། །གཟུང་འཛིན་གཉིས་མེད་ཀྱི་ཤེས་པ་རང་རིག་
རང་གསལ་ཞེས་སྔ་རབས་པ་ཁ་ཅིག་ལ་གྲགས་པ་དེ་མ་ཡིན་པས་གོང་དུ་བརྗོད་པ་ལྟར་ངེས་ལ།
དེ་ལྟར་བྱས་ན་གཟུགས། གཟུགས་འཛིན་ཚད་མ། གཟུགས་འཛིན་དབང་མངོན། དེ་
གཉིས་ཀྱི་མྱོང་བྱེད་ཀྱི་རང་རིག་རྣམས་ཀྱི་ཆོས་ཉིད་དོན་གཅིག་པ་དེའི་ཡང་ཞེས་པའི་སྒྲའི་་་་
དོན་ཡིན་ཏེ། ཕལ་ཆེར་ལ་ཡིད་བརྟན་མི་སྣང་ངོ༌།།
• 32) •



མཐའ་དཔྱད་པའི་དབང་དུ་བྱས་ན། ཤེས་བྱ་ཙམ་གཞིར་བྱས་པ་ལ་བདེན་པ་གཉིས་
དང་། ཀུན་བཏགས། གཞན་དབང་། ཡོངས་གྲུབ་གསུམ་དུ་ཡོད་པ་ལས། མཐར་ཐུག་
དཔྱོད་པའི་རིག་ཤེས་ཀྱིས་དཔྱད་བཟོད་གང་ཞིག མཐར་ཐུག་དཔྱོད་པའི་རིག་ཤེས་རང་་་་
ཉིད་ལ་མཐར་ཐུག་དཔྱོད་པའི་རིག་ཤེས་སུ་སོང་བ། རང་ཉིད་དོན་དམ་བདེན་པ་ཡིན་པའི་
མཚན་ཉིད། ཐ་སྙད་དཔྱོད་བྱེད་ཀྱི་ཚད་མའི་རྙེད་དོན་གང་ཞིག ཐ་སྙད་དཔྱོད་བྱེད་ཀྱི་་་
ཚད་མ་རང་ཉིད་ལ་ཐ་སྙད་དཔྱོད་བྱེད་ཀྱི་ཚད་མར་སོང་བ། རང་ཉིད་ཀུན་རྫོབ་བདེན་པ་་་
ཡིན་པའི་མཚན་ཉིད། རྟོག་པས་སྒྲོ་བཏགས་པ་ཙམ་ཀུན་བཏགས་ཀྱི་མཚན་ཉིད། དཔེར་་
ན་གཟུང་འཛིན་རིགས་གསུམ་ཐ་དད་པའི་ཆ་དང་། བྱས་མི་རྟག་ཐ་དད་པའི་ཆ་ལྟ་བུ། །
དབྱེ་ན། རྣམ་གྲངས་པའི་ཀུན་བཏགས་དང་། མཚན་ཉིད་ཡོངས་སུ་ཆད་པའི་ཀུན་་་་་
བཏགས་གཉིས་སོ། །རང་རྒྱུ་ལས་སྐྱེས་པ་གཞན་དབང་གི་མཚན་ཉིད། དབྱེ་ན། དག་་་་་
པའི་གཞན་དབང་དང་མ་དག་པའི་གཞན་དབང་གཉིས། རང་ཉིད་ལ་དམིགས་ནས་གོམས་
ན་ཤེས་སྒྲིབ་མཐའ་དག་ཟད་པར་འགྱུར་པའི་དམིགས་པ་མཐར་ཐུག་ཡོངས་གྲུབ་ཀྱི་མཚན་་་་
ཉིད། སྒྲས་བརྗོད་པའི་སྒོ་ནས་དབྱེ་ན། འགྱུར་མེད་ཡོངས་གྲུབ་དང་ཕྱིན་ཅི་མ་ལོག་པའི་
ཡོངས་གྲུབ་གཉིས། དང་པོ་དང་། ཡོངས་གྲུབ་དང༌། དོན་དམ་བདེན་པ་གསུམ་དོན་་་་་
གཅིག མཚན་གཞི་ནི་དཔེར་ན་སྔར་བཤད་པའི་གཉིས་སྟོང་དང༌། གཟུགས་གཟུགས་ཞེས་
པའི་སྒྲ་འཇུག་པའི་གཞིར་རང་གི་མཚན་ཉིད་ཀྱིས་མ་གྲུབ་པ་ལྟ་བུ། ཕྱི་མ་ནི་གཉིས་སྣང་་་་་
དང་བྲལ་བའི་མཉམ་བཞག་ཡེ་ཤེས་ལྟ་བུའོ། །ཡོངས་གྲུབ་ཀྱི་མཚན་ཉིད་ཇི་སྐད་བཤད་པ་་་
འདིས། དེང་སང་གང་ཟག་གི་བདག་མེད་དོན་དམ་བདེན་པ་ཡིན་པར་འདོད་པའི་གཏོལ་
གཏམ་ལྡོག་པར་འགྱུར་རོ།།
གཉིས་པ་གཉིས་སྣང་འཁྲུལ་པར་གྲུབ་པ་ཡོད་དེ། དངོས་རྣམས་ཐ་དད་གནས་པ་འདི། །
དེ་ཐ་དད་ལ་བརྟེན་པ་ཡིན། །དེ་ནི་བསླད་པ་ཉིད་ཡིན་ན། །དེ་དག་ཐ་དད་ཀྱང་བསླད་་་་
འགྱུར། །ཞེས་འབྱུང་བ་ལས། གཟུང་འཛིན་རྫས་གཞན་དུ་མེད་པས་གཟུང་འཛིན་རྫས་་་་
གཞན་དུ་སྣང་བའི་བློ་བསླད་ཅིང་འཁྲུལ་བར་གྲུབ་པའི་ཕྱིར།།
གསུམ་པ་གཟུང་འཛིན་རྫས་གཞན་གྱིས་སྟོང་པ་རང་བཞིན་མེད་པར་བཤད་པའི་མདོ་
དོན་དུ་གྲུབ་པ་ཡོད་དེ། གཟུང་དང་འཛིན་པའི་རྣམ་པ་ལས། །མཚན་ཉིད་གཞན་ནི་ཡོད་
• 32{ •



མ་ཡིན། །དེས་ན་མཚན་ཉིད་སྟོང་པའི་ཕྱིར། །རང་བཞིན་མེད་པར་རབ་ཏུ་བཤད། །ཅེས་
འབྱུང་བ་ལས། གཟུང་འཛིན་རྫས་གཞན་གྱིས་སྟོང་པ་ལ་དགོངས་ནས་ཤེར་ཕྱིན་གྱི་མདོར་་་
ཆོས་ཐམས་ཅད་རང་བཞིན་མེད་ཅེས་པའི་དོན་ཡིན་པའི་ཕྱིར། སེམས་ཙམ་པས་ཤེར་ཕྱིན་་
གྱི་མདོར་ཆོས་ཐམས་ཅད་རང་བཞིན་མེད་པར་གསུངས་པའི་དགོངས་པ་དེ་ལྟར་འཆད་པར་
མ་ཟད་ཕྱི་དོན་ཁས་བླངས་ནས་ཀྱང་དེའི་དགོངས་པ་འཆད་ཚུལ་ཡོད་དེ། ཕུང་པོ་ལ་སོགས་
བྱེ་བྲག་གིས། །མཚན་ཉིད་ཐམས་ཅད་བྱེད་པ་ཡི། །ཁྱད་པར་ཅན་དེའང་དེ་ཉིད་མིན། །
དེས་ཀྱང་དེ་དག་མཚན་ཉིད་བྲལ། །ཞེས་འབྱུང་བ་ལས། བྱ་བྱེད་བདེན་པས་སྟོང་པ་ལ་་་་་
དགོངས་ནས་ཀྱང་ཆོས་རྣམས་བདེན་མེད་དུ་གསུངས་པ་ཡིན་པའི་ཕྱིར། ལྷར། གཞན་ཡང་
ཕྱི་རོལ་གྱི་དོན་ཁས་ལེན་ན་ཡང་ཆོས་ཐམས་ཅད་མཚན་ཉིད་མེད་པ་ཅན་ཡིན་ཏེ། འདི་ལྟར་
ཕུང་པོ་ལ་སོགས་བྱེ་བྲག་གིས། ཞེས་དང༌། རྣམ་བཤད་ལས། རྒྱུ་མཚན་དེས་ཀྱང་མདོ་་་་
ལས་མཚན་ཉིད་ནི་མཚན་ཉིད་ཀྱིས་སྟོང་ངོ། །ཞེས་གསུངས་སོ། །ཞེས་དང༌། འདི་ནི་ཕྱི་
རོལ་གྱི་དོན་ཁས་བླངས་ནས་ཀྱང་རྣམ་གཞག་དེ་ལྟར་བྱས་པ་ལ་འགལ་བ་མེད་དོ། །ཞེས་
དང་། དྲང་ངེས་རྣམ་འབྱེད་ལས། འདི་ནི་ཉན་ཐོས་སྡེ་པ་དང་ཡང་ཐུན་མོང་བའོ། །ཞེས་
གསུངས་པས་གྲུབ་པའི་ཕྱིར་དང་། རིགས་པའི་རྗེས་འབྲང་གི་མདོ་སྡེ་པས་ཤེར་ཕྱིན་གྱི་མདོ་
བཀར་ཁས་བླངས་ནས་དགོངས་པ་འཆད་པའི་ཕྱིར། འོན་ཀྱང་གཞུང་འདི་སེམས་ཙམ་པ་ཁོ་
ནའི་གཞུང་ཡིན་གྱི། མདོ་སྡེ་པའི་གཞུང་དུ་མི་བྱ་སྟེ། རྩ་བ་དང་ཊིཀྐར་ཀྱང་སྒྲ་སྨོས་པ་དང་།
འགྲེལ་པར་ཡང་སྒྲ་དང་། དྲང་ངེས་རྣམ་འབྱེད་དུའང་ཡང་སྒྲ་གསུངས་པས་གྲུབ་པའི་ཕྱིར།
སློབ་དཔོན་རྒྱན་མཁན་པོ་ནི། དངོས་རྣམས་ཐ་དད། ཅེས་སོགས་ངོ་བོ་ཉིད་མེད་པར་སྨྲ་བ་
དང་། གཟུང་དང་འཛིན་པའི་ཞེས་སོགས་སེམས་ཙམ་པ་དང༌། ཕུང་པོ་ལ་སོགས་བྱེ་བྲག་་་
གིས། །ཞེས་སོགས་མདོ་སྡེ་པའི་གཞུང་དུ་བཞེད་དེ། རྒྱུན་ལས། དེ་ནི་དབུ་མ་པ་དང༌།
རྣལ་འབྱོར་སྤྱོད་པ་དང་། ཕྱི་རོལ་ཡོད་པར་སྨྲ་བའི་ལུགས་ཀྱི་སྟོང་པ་ཉིད་ཀྱི་དོན་སྟོན་པར་
བྱེད་དོ། །ཞེས་འབྱུང་བ་དང་། རྣམ་ངེས་ཊིཀ་ཆེན་ལས། སློབ་དཔོན་རྒྱན་མཁན་པོས་་་་
རྣམ་འགྲེལ་དུ། དངོས་རྣམས་ཐ་དད་གནས་པ་འདི། །དེ་ཐ་དད་ལ་བརྟེན་པ་ཡིན། །ཞེས་
སོགས་ཀྱིས་སེམས་ཙམ་པ་རྣམ་རྫུན་པ་དང་། རྣམ་བདེན་པའི་ལུགས་བསྟན་པར་བཞེད། །
ཟེར་བ་ཡང་ལེགས་པར་བཤད་པ་མ་ཡིན་ཏེ། སྡེ་བདུན་གྱི་སྐབས་འདིར་སེམས་ཙམ་རྣམ་་་་
• 322 •



;
བདེན་པའི་གྲུབ་མཐའ་རང་ལུགས་སུ་ཞལ་གྱིས་བཞེས་པ་མེད་པའི་ཕྱིར་དང་། སློབ་ད་པོན་
རྒྱན་མཁན་པོ་ཡང་བཞེད་པ་མཐར་ཐུག་པ་རྣམ་ཤེས་བདེན་པས་སྟོང་པ་དབུ་མ་པའི་ལུགས་་
ཞལ་གྱིས་བཞེས་པའི་ཕྱིར་རོ། །ཞེས་གསུངས་པའི་ཕྱིར་རོ། །དེ་ཡིན་པ་ལས་ན། རྣམ་་་་་
བཤད་འདིར་སློབ་དཔོན་རྒྱུན་མཁན་པོས་དངོས་རྣམས་ཐ་དད་ཅེས་སོགས་ཀྱི་གཞུང་དབུ་མ་
པའི་སྟོང་ཉིད་སྟོན་པར་བཤད་པ་ནི་སེམས་ཙམ་རྣམ་རྫུན་པ་ལ་དབུ་མར་བྱས་པ་དེ་ཉིད་ཡིན་
གྱི་གཉིས་སྟོང་གི་ཤེས་པ་ངོ་བོ་ཉིད་མེད་པར་སྨྲ་བའི་ཕྱོགས་མ་ཡིན་ཏེ། ཤེས་པ་དེ་དོན་དམ་
པར་ཡོད་པ་ལན་དུ་མར་སྒྲུབ་པའི་ཕྱིར། ཞེས་གསུངས་པ་རྩོམ་པ་པོའི་དགོངས་པ་མ་ཡིན་་་
པར་ངེས་སོ།
གསུམ་པ་རྩོད་པ་སྤང་བ་ཡོད་དེ། ཕྱི་རོལ་དོན་སྣང་གི་ཤེས་པ་སྐྱེ་བ་མི་འཐད་པར་་་་
ཐལ་བ་སྤང་པ་དང༌། ཐ་མལ་པས་ཀྱང་གཟུང་འཛིན་རྫས་གཞན་མེད་པ་མངོན་སུམ་དུ་་་་་
རྟོགས་པར་ཐལ་བ་སྤང་བ་དང༌། ཐུབ་པས་ཕྱི་དོན་གསུངས་པར་མི་རིགས་པར་ཐལ་བ་སྤང་
བ་དང་གསུམ་ཡོད་པའི་ཕྱིར། དང་པོ་ནི་ཁོ་ན་རེ། ཕྱི་རོལ་དོན་སྣང་གི་ཤེས་པ་སྐྱེ་བ་མི་་་
འཐད་པར་ཐལ། ཕྱི་དོན་མེད་པའི་ཕྱིར་ཞེ་ན། མ་ཁྱབ་སྟེ། མ་རིག་གིས་བསླད་བདག་་་་
ཉིད་ལ། །ཇི་ལྟའི་རང་རྐྱེན་ལ་ལྟོས་ནས། །རྣམ་རིག་དེ་བཞིན་མིན་རྣམ་པ། །སྐྱེ་འགྱུར་་་་
རབ་རིབ་ལ་སོགས་བཞིན། །ཞེས་འབྱུང་བ་ལས། ཤེས་པ་དེ་རང་རྒྱུ་མ་རིག་པས་བསླད་་་
པའི་བག་ཆགས་ལས་སྐྱེས་པའི་ཕྱིར་ཏེ། དཔེར་ན་སྐྲ་ཤད་འཛག་སྣང་གི་བློ་སྐྱེ་བ་བཞིན་ཡིན་
པའི་ཕྱིར།།
གཉིས་པ་ནི་ཁོ་ན་རེ། སོ་སྐྱེས་གཟུང་འཛིན་རྫས་གཞན་མེད་པར་མངོན་སུམ་དུ་་་་་
རྟོགས་པར་ཐལ། གཟུང་འཛིན་རྫས་གཞན་མེད་པའི་ཕྱིར་ཞེ་ན། མ་ཁྱབ་སྟེ། ཕ་རོལ་་་་
མཐོང་མིན་ཐམས་ཅད་ཀྱིས། །དེ་ཉིད་དེ་ནི་རིག་མ་ཡིན། །གཟུང་དང་འཛིན་པའི་བསླད་
པ་དག །མེད་ན་དེ་ནི་མེད་ཕྱིར་རོ། །ཞེས་འབྱུང་བ་ལས། སོ་སྐྱེའི་རྒྱུད་ལ་གཟུང་འཛིན་་
རྫས་གཞན་དུ་སྣང་བའི་བསླད་པ་མེད་ན་དེས་འདི་ལྟར་རྟོགས་དགོས་ནའང་དེ་ལ་བསླད་པ་་
དེ་ཡོད་པའི་ཕྱིར། །
གསུམ་པ་ནི་ཁོ་ན་རེ། ཐུབ་པས་ཕྱི་དོན་གསུངས་པ་མི་འཐད་པར་ཐལ། ཕྱི་དོན་་་་་
མེད་པའི་ཕྱིར་ཞེ་ན། མ་ཁྱབ་སྟེ། དེས་དེ་ཉིད་དོན་བཏང་སྙོམས་ཅན། །གླང་ཆེན་་་་་་
• 323 •



གཟིགས་སྟངས་ཉིད་མཛད་ནས། །འཇིག་རྟེན་ཐུགས་ནི་འབའ་ཞིག་གིས། །ཕྱི་རོལ་
དཔྱོད་ལ་འཇུག་པར་མཛད། །ཞེས་འབྱུང་བ་ལས། ཆོས་ཀྱི་བདག་མེད་རྟོགས་མི་ནུས་
ཤིང་གང་ཟག་གི་བདག་མེད་རྟོགས་རུང་གི་གདུལ་བྱ་རྗེས་སུ་འཛིན་པའི་ཕྱིར་དུ་ཕྱི་དོན་་་་་་
གསུངས་པའི་ཕྱིར།།
གཉིས་པ་ཕྱི་དོན་ཁས་བླངས་ནས་རྟགས་མ་གྲུབ་ཀྱི་ལན་གདབ་པ་ཡོད་དེ། ཤེས་པ་
སྔོ་སོགས་སྣ་ཚོགས་པ། །ཤེས་པའི་ཁྱད་པར་གཞན་རྟེན་མེད། །ཅེས་སོགས་ཀྱིས་འཆད་
པའི་ཕྱིར།།
༢.
(༡)
ཡིད་ཀྱི་མངོན་སུམ་བཤད་པ།
ཡིད་མངོན་གྱི་དོན་བཤད་པ།
དེ་ལྟར་དབང་པོའི་མངོན་སུམ་བཤད་ནས། གཉིས་པ་ཡིད་མངོན་འཆད་པ་ལ་མདོར།
ཡིད་ཀྱང་དོན་དང་། ཞེས་དང་། རང་འགྲེལ་ལས། ཡིད་ཀྱིས་ཡུལ་གཟུགས་ལ་སོགས་པ་
དམིགས་ཤིང་ཉམས་སུ་མྱོང་བའི་རྣམ་པས་འཇུག་པ་སྟེ་རྟོག་པ་མེད་པ་ཉིད་དོ། །ཞེས་་་་
གསུངས། དེའི་དགོངས་པ་འགྲེལ་བ་ལ། སྔར་མྱོང་བ་ནི་ཞེས་སོགས་གསུངས་ཏེ། ལྷར།
ཡིད་ཀྱི་ཡུལ་གཟུགས་ལ་སོགས་པའི་ཡུལ་ཅན་རྟོག་པ་མེད་པ་ཉམས་སུ་མྱོང་བའི་རྣམ་པས་་་་
འཇུག་པ་ཡིན་ཞེས་བྱ་བ་དེ་ནི་སྔར་མྱོང་བ་ནི་འཛིན་པ་ན་ཞེས་བྱ་བ་སོགས་པས་འཆད་པར་
བྱེད་དོ། །ཞེས་གསུངས། དོན་ནི། མུ་སྟེགས་རྣ་བ་མ་ཕུག་པ་ན་རེ། གཟུགས་འཛིན་་་་་
ཡིད་མངོན་དེས་གཟུགས་འཛིན་དབང་མངོན་གྱི་གཟུང་དོན་དུ་གྱུར་པའི་གཟུགས་གཟུང་དོན་
དུ་བྱས་ནས་འཛིན་པ་ཡིན་ནམ། གཟུགས་འཛིན་དབང་མངོན་གྱི་གཟུང་དོན་ལས་གཞན་་
པའི་རང་གི་གཟུང་དོན་དུ་གྱུར་པའི་གཟུགས་གཟུང་དོན་དུ་བྱས་ནས་འཛིན་པ་ཡིན། དང་
པོ་ལྟར་ན་གཟུགས་འཛིན་ཡིད་མངོན་ཚད་མ་མ་ཡིན་པར་ཐལ། དམ་བཅའ་དེའི་ཕྱིར། །
དཔེར་ན་དྲན་ཤེས་དང་དུག་གསུམ་བཞིན། ཁྱབ་སྟེ། ཚད་མ་ཡིན་ན་གསར་དུ་མི་སླུ་བའི་
ཤེས་པ་ཡིན་དགོས་པའི་ཕྱིར། གཉིས་པ་ལྟར་ན་གཟུགས་འཛིན་ཡིད་མངོན་དེ་རང་གི་ཐུན་
• 324 •



མོང་མ་ཡིན་པའི་བདག་རྐྱེན་དུ་གྱུར་པའི་གཟུགས་འཛིན་དབང་མངོན་ལ་ལྟོས་མེད་དུ་་་་་་
གཟུགས་ལ་འཇུག་པར་ཐལ། དམ་བཅའ་དེའི་ཕྱིར། འདོད་ན། ལོང་བའི་རྒྱུད་ལ་་་་་
གཟུགས་འཛིན་ཡིད་མངོན་ཡོད་པར་ཐལ། འདོད་པ་དེའི་ཕྱིར། ཞེ་ན་ཞེས་ཏེ། སྔར་མྱོང་
བ་ནི་འཛིན་པ་ན། །ཡིད་ནི་ཚད་མ་ཉིད་མ་ཡིན། །མ་མཐོང་འཛིན་ན་ལོང་བ་ལ། །སོགས་
པ་ཡིས་ཀྱང་དོན་མཐོང་འགྱུར། །ཞེས་འབྱུང་། རྩོད་པ་དེ་གནོད་བྱེད་དུ་མི་འཇུག་སྟེ།
ཐལ་འགྱུར་དང་པོ་ལ་རྟགས་མ་གྲུབ་ཀྱི་ལན་དང་། གཉིས་པ་ལ་ཁྱབ་མེད་ཀྱི་ལན་འདེབས་
པའི་ཕྱིར་དང་། དང་པོ་ཡིན་ཏེ། སྐད་ཅིག་ཉིད་ཕྱིར་འདས་པ་ཡི། །དོན་མཐོང་ཡོད་པ་་
མ་ཡིན་ཞིང་། །ཞེས་འབྱུང་བ་ལས། གཟུགས་འཛིན་དབང་མངོན་གྱི་གཟུང་དོན་དུ་གྱུར་་
པའི་གཟུགས་དེ་ཉིད་གཟུགས་འཛིན་ཡིད་མངོན་གྱི་དངོས་རྒྱུའི་དུས་སུ་འདས་པའི་ཕྱིར་ཏེ། །
གཟུང་དོན་གྱི་གཟུགས་དེ་ཉིད་སྐད་ཅིག་མ་ཡིན་པའི་ཕྱིར། ཁོ་ན་རེ། ཇི་སྐད་བཤད་པའི་
དབང་མངོན་གྱི་གཟུང་དོན་དུ་གྱུར་པའི་གཟུགས་དེ་ཉིད་རྟག་པ་ཡིན་པས་སྔར་བཤད་པའི་་་
སྐྱོན་མེད་དོ་ཞེ་ན། ཞེས་ཏེ། སྐད་ཅིག་མིན། ཞེས་འབྱུང་། མི་འཐད་དེ། མཚན་ཉིད་
ནི། ཁྱད་པར་བཅས་པ་བརྗོད་བྱར་འགྱུར། ཞེས་འབྱུང་བ་ལས། ཡིད་མངོན་གྱི་མཚན་་་
ཉིད་ཀྱི་ཟུར་དུ་རང་འདྲེན་བྱེད་ཀྱི་ཚད་མ་སྔ་མས་རྟོགས་ཟིན་གྱི་དོན་ལ་རྟོག་བྲལ་མ་འཁྲུལ་བ་
དང་བཅས་པ་བརྗོད་རིགས་པར་ཐལ་བའི་སྐྱོན་ཡོད་པའི་ཕྱིར་ཏེ། ཡིད་མངོན་དེས་རང་གི་
དེ་མ་ཐག་རྐྱེན་དུ་གྱུར་པའི་གཟུགས་འཛིན་དབང་མངོན་གྱི་གཟུང་དོན་གྱི་གཟུགས་དེ་ཉིད་་་་
གཟུང་དོན་དུ་བྱེད་པའི་ཕྱིར། རྟགས་ཁས། གཞན་ཡང་། ཕྱོགས་སྔ་མ་མི་འཐད་དེ། བྱ་
བ་སྒྲུབ་ཅན་ལས་ལ་ནི། །ཁྱད་པར་ཅུང་ཟད་མི་བྱེད་ལ། །དབང་པོ་ཅན་ནམ་གཞན་དག་ནི། །
སྒྲུབ་པར་བྱེད་པ་ཇི་ལྟར་འདོད། །དངོས་པོ་དེ་ལས་སྐྱེ་བའི་བློའང་། །ཐམས་ཅད་ཅིག་ཆར་
འབྱུང་བར་འགྱུར། །གཞན་གྱིས་ཁྱད་པར་བྱ་མིན་ན། །དེ་ལ་ལྟོས་པ་འགལ་ཕྱིར་རོ། །
ཞེས་འབྱུང་བ་ལས། གཟུགས་འཛིན་ཡིད་མངོན་ཚད་མ་ཡིན་པའམ། དེའི་དེ་མ་ཐག་རྐྱེན་
གཟུགས་འཛིན་དབང་མངོན་ཚད་མ་ཡིན་པ་གང་རུང་དུ་ཐལ་བ་དང་། གཟུགས་འཛིན་་་་
དབང་མངོན་དང་གཟུག་འཛིན་ཡིད་མངོན་ཅིག་ཆར་སྐྱེ་བར་ཐལ་བར་འགྱུར་བའི་ཕྱིར་དང་།
གཟུགས་འཛིན་དབང་མངོན་གྱི་གཟུང་དོན་དུ་གྱུར་པའི་གཟུགས་དེས་རྐྱེན་ལ་ལྟོས་ནས་་་་་་
གཟུགས་འཛིན་དབང་མངོན་དང་ཡིད་མངོན་རིམ་ཅན་དུ་སྐྱེད་པ་ཡང་ཁྱོད་ལ་མི་འཐད་པའི་
• 325 •



ཕྱིར་ཏེ། ཁྱོད་ཀྱིས་གཟུང་དོན་དེ་རྟག་པར་ཁས་བླངས་པའི་ཕྱིར། དེ་ལྟར་ཐལ་འགྱུར་དང་
པོ་ལ་རྟགས་མ་གྲུབ་པའི་ལན་བཏབ་ནས་དེ་རྣམས་ཀྱིས་གྲུབ་དོན་དེ་འཆད་པ་ལ། དེ་ཕྱིར་་
ཡིད་ནི་ཡུལ་གཞན་ཉིད། །འཛིན་བྱེད། ཅེས་སྦྱར་ནས་གཟུགས་འཛིན་ཡིད་མངོན་ཆོས་ཅན།
རང་གི་དེ་མ་ཐག་རྐྱེན་དུ་གྱུར་པའི་གཟུགས་འཛིན་དབང་མངོན་གྱི་གཟུང་དོན་ལས་གཞན་་་
པའི་རང་གི་གཟུང་དོན་དུ་གྱུར་པའི་གཟུགས་གཟུང་དོན་དུ་བྱས་ནས་འཛིན་པ་ཡིན་ཏེ། དེ་
འཛིན་པའམ་དབང་མངོན་དེའི་གཟུང་དོན་དུ་གྱུར་པའི་གཟུགས་གཟུང་དོན་དུ་བྱས་ནས་་་་་
འཛིན་པ་གང་རུང་གང་ཞིག ཕྱི་མ་ལ་རིགས་པས་གནོད་པ་དེའི་ཕྱིར། ཞེས་པར་འགྱུར་་་
བའི་ཕྱིར། གཉིས་པ་རྩ་བའི་ཐལ་འགྱུར་གཉིས་པ་ལ་ཁྱབ་མེད་ཀྱི་ལན་གདབ་པ་ཡོད་དེ།
དབང་པོའི་རྣམ་པར་ཤེས། དེ་མ་ཐག་རྐྱེན་ལས་བྱུང་ཅན། །དེ་ཕྱིར་ལོང་བས་མཐོང་བ་མིན། །
ཞེས་འབྱུང་བ་ལས། གཟུགས་འཛིན་ཡིད་མངོན་དེ་རང་གི་དེ་མ་ཐག་རྐྱེན་དུ་གྱུར་པའི་་་་་་
གཟུགས་འཛིན་དབང་མངོན་ལས་བྱུང་བ་གང་ཞིག ལོང་བའི་རྒྱུད་ལ་གཟུགས་འཛིན་དབང་
མངོན་མེད་པའི་ཕྱིར། ཞེས་པར་འགྱུར་བའི་ཕྱིར། ཇི་སྐད་བཤད་པ་ལ་ཁོ་ན་རེ། དེ་ལྟ་ན་
གཟུགས་འཛིན་ཡིད་མངོན་དེས་རང་ཡུལ་བར་ཆོད་པ་དང་སྐལ་བ་སོགས་ཀྱང་འཛིན་པར་་་་་
ཐལ་ལོ། །ཞེས་རྩོད་པའི་རྩོད་སྤོང་འཆད་པ་ལ། རང་དོན་རྗེས་འགྲོའི་དོན་ལྟོས་ཅན། །
དབང་སྐྱེས་བློ་ནི་རྒྱུ་ཡིན་ནོ། །ཞེས་སོགས་གསུངས་ཏེ་གཞན་དུ་ཤེས་པར་བྱའོ།།
སྐབས་འདིར་མཐའ་དཔྱད་པ་ལ་ལྔ་སྟེ། ཡིད་མངོན་གྱི་ངོ་བོ་ལ་དཔྱད་པ། རྐྱེན་་་་་་
གསུམ་ལ་དཔྱད་པ། སྐྱེ་ཚུལ་ལ་དཔྱད་པ། ངེས་བྱེད་ཀྱི་ཚད་མ་ལ་དཔྱད་པ། རྩོད་པ་སྤང་
བ་རྣམས་སུ་ཡོད་པའི་ཕྱིར། དང་པོ་ནི་ཁ་ཅིག རིགས་གཏེར་དུ། ཡིད་དབང་ལས་ནི་་་་
ཡིད་དབང་མེད། །དེ་ཡི་ཕྱིར་ན་དེ་རྒྱུན་མེད། །ཅེས་འབྱུང་བའི་རྗེས་སུ་འབྲངས་ནས།
ཡིད་ཀྱི་མངོན་སུམ་ལ་རིགས་འདྲའི་རྒྱུན་མེད་དེ། ཡིད་དབང་ལས་ཡིད་དབང་མ་སྐྱེ་བའི་་་
ཕྱིར་ཏེ། ཡིད་དབང་ཡིན་ན་འདས་པ་ཡིན་པས་ཁྱབ་པ་གང་ཞིག འདས་པ་ལས་འདས་པ་
མི་སྐྱེ་བའི་ཕྱིར། དང་པོ་གྲུབ་སྟེ། མཛོད་ལས། དྲུག་པོ་འདས་མ་ཐག་པ་ཡི། །རྣམ་ཤེས་
གང་ཡིན་དེ་ཡིད་དོ། །ཞེས་འབྱུང་བས་སོ། །ཞེས་ཟེར་རོ། །དེ་ནི་མི་འཐད་དེ། བདག་
རྐྱེན་ཡིད་དབང་གིས་དོན་བྱེད་མི་ནུས་པ་དེ་འདྲ་བ་སྡེ་བདུན་འགྲེལ་པ་དང་བཅས་པ་གང་་་་་
ནས་ཀྱང་མ་བཤད་པའི་ཕྱིར། ཡིད་དབང་ད་ལྟར་བ་ཡིན་པའི་ཕྱིར་དང་། མཛོད་ལུང་གི་
• 326 •



དོན་མིག་གི་རྣམ་པར་ཤེས་པ་སྐད་ཅིག་གཉིས་པའི་དུས་སུ་འདས་མ་ཐག་པའི་མིག་གི་རྣམ་་་་
པར་ཤེས་པ་སྐད་ཅིག་དང་པོ་དེ་མིག་གི་རྣམ་པར་ཤེས་པ་སྐད་ཅིག་གཉིས་པའི་བདག་རྐྱེན་དུ་
གྱུར་པའི་ཡིད་དབང་ཡིན་ཞེས་པའི་དོན་ཡིན་པའི་ཕྱིར། ཡང་གཞན་དག རྒྱན་གྱི་ལུགས་་
སུ་བྱས་ནས་དོན་ཉེ་བ་ཡུལ་དུ་བྱེད་པ་འདིའོ་སྙམ་པའི་ངེས་ཤེས་ལྟ་བུ་ཡིད་མངོན་ཡིན་པར་་་་
འདོད་པའང་མི་ལེགས་ཏེ། དེ་འདྲ་ངོ་བོ་ཉིད་མེད་པར་སྨྲ་བ་ཐལ་འགྱུར་བའི་ལུགས་ཡིན་་་་
པས་སྐབས་འདིར་མི་རུང་བའི་ཕྱིར་ཏེ། རྟོག་པ་ཡིན་ན་སེལ་འཇུག་ཡིན་དགོས། ཡིད་་་་་
མངོན་ཡིན་ན་སྒྲུབ་འཇུག་ཡིན་དགོས་པའི་ཕྱིར། ཡང་ལ་ལ། རང་གི་བདག་རྐྱེན་དུ་གྱུར་་་
པའི་ཡིད་དབང་ལས་བྱུང་བའི་རྟོག་པ་དང་བྲལ་ཞིང་མ་འཁྲུལ་བའི་གཞན་རིག་གི་ཤེས་པ་་་་
ཡིད་མངོན་གྱི་འཇོག་བྱེད་དུ་འདོད་པའང་མི་འཐད་དེ། དེ་ལྟ་ན་གཟུགས་འཛིན་མིག་གི་་་
རྣམ་ཤེས་སྐད་ཅིག་གཉིས་པ་ཡིད་མངོན་དུ་ཐལ་བར་འགྱུར་ཞིང་། རང་རིག་མངོན་སུམ་་་
རྣམས་གཞན་རིག་གི་ཤེས་པར་ཐལ་བར་འགྱུར་བའི་ཕྱིར། དང་པོ་གྲུབ་སྟེ། གཟུགས་་་་་
འཛིན་མིག་གི་རྣམ་པར་ཤེས་པ་སྐད་ཅིག་དང་པོ་དེ། དེ་སྐད་ཅིག་གཉིས་པའི་བདག་རྐྱེན་དུ་
གྱུར་པའི་ཡིད་དབང་ཡིན་པའི་ཕྱིར་ཏེ། དེ་དེའི་ཐུན་མོང་བའི་བདག་རྐྱེན་གང་ཞིག ཡིད་
དབང་ཡིན་པའི་ཕྱིར། གཉིས་པ་གྲུབ་སྟེ། རང་རིག་མངོན་སུམ་ཡིན་ན་ཡིད་མངོན་ཡིན་་་་
དགོས་པའི་ཕྱིར་ཏེ། རྒྱན་དུ་མདོ་རང་འགྲེལ་དྲངས་པ་ལས། དབང་པོ་ལ་མི་ལྟོས་པའི་ཕྱིར་
ཡིད་ཀྱི་མངོན་སུམ་མོ། །ཞེས་གསུངས་པའི་ཕྱིར་དང་། རྣལ་འབྱོར་མངོན་སུམ་ཡིན་ནའང་
ཡིད་མངོན་ཡིན་དགོས་པའི་ཕྱིར། ཡང་ཁ་ཅིག རང་གི་ཐུན་མོང་མ་ཡིན་པའི་བདག་རྐྱེན་
དུ་གྱུར་པའི་ཡིད་དབང་ལས་བྱུང་བའི་གཟུང་དོན་ཅན་གྱི་ཤེས་པ་དེ་དེའི་འཇོག་བྱེད་དུ་བྱེད་
པའང་མི་འཐད་དེ། ཚུར་མཐོང་གི་རྒྱུད་ཀྱི་གཞན་སེམས་ཤེས་པའི་མངོན་ཤེས་ཡིད་མངོན་
ཡིན་པ་གང་ཞིག དེར་གཟུང་དོན་མེད་པའི་ཕྱིར། རང་ལུགས་ནི། རང་གི་ཐུན་མོང་མ་་་
ཡིན་པའི་བདག་རྐྱེན་དུ་གྱུར་པའི་ཡིད་དབང་ལས་བྱུང་ཞིང་རྟོག་པ་དང་བྲལ་ཞིང་མ་འཁྲུལ་་་
བའི་ཤེས་པ་དེ་ཡིད་མངོན་གྱི་མཚན་ཉིད། དེ་ལ་དབྱེ་ན་གཟུགས་འཛིན་ཡིད་མངོན་ནས་་་
རེག་བྱ་འཛིན་པའི་ཡིད་མངོན་གྱི་བར་ལྔ།།
• 327 •



（༢）
ཡིད་མངོན་གྱི་རྐྱེན་གསུམ་ལ་དཔྱད་པ།
གཉིས་པ་རྐྱེན་གསུམ་ལ་དཔྱད་པ་ལ་ཁ་ཅིག གཟུགས་ཚུར་མཐོང་གི་རྒྱུད་ཀྱི་གཟུགས་
འཛིན་ཡིད་མངོན་གྱི་དམིགས་རྐྱེན་དང་ཚུར་མཐོང་གི་རྒྱུད་ཀྱི་གཟུགས་འཛིན་དབང་མངོན་་
ཡིད་མངོན་དེའི་བདག་རྐྱེན་དང་། དེ་མ་ཐག་རྐྱེན་ཡིན་ཞེས་ཟེར་བ་མི་འཐད་དེ། དེ་ལྟར་
ན་ཚུར་མཐོང་གི་རྒྱུད་ཀྱི་གཟུགས་འཛིན་དབང་མངོན་དང་ཚུར་མཐོང་གི་རྒྱུད་ཀྱི་གཟུགས་་་་་
འཛིན་ཡིད་མངོན་གཉིས་ཀ་གཟུགས་ལས་དངོས་སུ་སྐྱེས་དགོས་པས་དེ་གཉིས་ཅིག་ཆར་དུ་་་་
འབྱུང་བར་ཐལ་བའི་སྐྱོན་ཡོད་པའི་ཕྱིར་དང་། ཚུར་མཐོང་གི་རྒྱུད་ཀྱི་གཟུགས་འཛིན་ཡིད་
མངོན་གྱི་རྐྱེན་གསུམ་གང་རུང་ཡིན་ན་དུས་མཐའི་སྐད་ཅིག་མ་དང་ཤིན་ཏུ་ལྐོག་གྱུར་ཀྱང་་་་
ཡིན་དགོས་པའི་ཕྱིར། ཕྱི་མ་འདི་དེར་ཐལ། དེའི་རྐྱེན་གསུམ་དེ་གཉིས་ཡིན་པའི་ཕྱིར། །
འཐད་ལྡན་ལས། སྐད་ཅིག་མ་ཞེས་བྱ་བ་འདི་ནི་ཡུལ་སྐད་ཅིག་མ་ཡིན་པའི་ཕྱིར་ཡིད་སྐད་་
ཅིག་མ་ཉིད་དུ་སྟོན་ནོ། །ཞེས་གསུངས་པའི་ཕྱིར་དང་། རྣམ་བཤད་ལས། ཡིད་ཀྱི་མངོན་
སུམ་ཤིན་ཏུ་ལྐོག་ཏུ་གྱུར་པ་ན་དེས་ཁྱད་པར་དུ་བྱས་པའི་དེའི་རྐྱེན་གསུམ་ཡང་ཤིན་ཏུ་ལྐོག་ཏུ་
གྱུར་པ་ལུང་ལ་བརྟེན་ནས་དཔོག་པ་ཡིན་ནོ། །དབང་མངོན་སྐད་ཅིག་ཐ་མ་དངོས་སྟོབས་་་
ཀྱིས་གྲུབ་ན། དེས་ཡིད་མངོན་གྱི་དེ་མ་ཐག་རྐྱེན་བྱེད་པའི་ཆ་ཡང་དངོས་སྟོབས་ཀྱིས་གྲུབ་་་
དགོས་ཞེས་སྨྲ་བ་ནི་རིགས་པ་མི་ཤེས་པའི་རྣམ་འགྱུར་རོ། །ཞེས་གསུངས་པའི་ཕྱིར། གཞན་
ཡང་ཚུར་མཐོང་གི་རྒྱུད་ཀྱི་གཟུགས་འཛིན་ཡིད་མངོན་གྱི་རྐྱེན་གསུམ་དུས་མཐའི་སྐད་ཅིག་་་
མར་ཐལ། དེའི་དམིགས་རྐྱེན་སྐད་ཅིག་དང་པོ་དང་གཉིས་པ་མེད། དེའི་བདག་རྐྱེན་དང་།
དེ་མ་ཐག་སྐད་ཅིག་སྔ་ཕྱི་མེད་པའི་ཕྱིར། རྟགས་རྣམས་དེར་ཐལ། དེའི་རྒྱུད་ཀྱི་གཟུགས་
འཛིན་ཡིད་མངོན་སྐད་ཅིག་དང་པོ་དང་གཉིས་པ་མེད་པའི་ཕྱིར། མ་གྲུབ་ན། དེ་སྐད་ཅིག་
གཉིས་པའི་དེ་མ་ཐག་རྐྱེན་དུ་གྱུར་པའི་གཟུགས་འཛིན་དབང་མངོན་ཡིད་པར་ཐལ། མ་་་་
གྲུབ་པར་དེའི་ཕྱིར། འདོད་ན། དེ་འདྲའི་གཟུགས་འཛིན་དབང་མངོན་ཆོས་ཅན། དེ་་་་
སྐད་ཅིག་དང་པོའི་དུས་སུ་ཡོད་པར་ཐལ། དེ་སྐད་ཅིག་གཉིས་པའི་དངོས་རྒྱུ་ཡིན་པའི་ཕྱིར།
• 328 •



རྟགས་ཁས། འདོད་ན། ཡིད་མངོན་རྒྱུན་མཐར་སྐྱེ་བའི་ཕྱོགས་དང་འགལ་ལོ། ཁོ་ན་རེ།
དེའི་རྒྱུད་ཀྱི་གཟུགས་འཛིན་ཡིད་མངོན་ཆ་བཅས་མ་ཡིད་པར་ཐལ། སྐད་ཅིག་སྔ་ཕྱིའི་ཆ་་་
བཅས་མ་ཡིན། ཕྱོགས་ཀྱི་ཆ་བཅས་ཀྱང་མ་ཡིན་པའི་ཕྱིར་ཞེ་ན། མ་ཁྱབ་སྟེ། རང་གི་་་་
གསལ་བ་ལ་རྗེས་སུ་འགྲོ་བ་དང་། དེའི་སྟེང་ན་བྱས་མི་རྟག་གི་ཆ་དང་ཡང་བཅས་པའི་ཕྱིར།
ཡང། ཁ་ཅིག ཚུར་མཐོང་གི་རྒྱུད་ཀྱི་གཟུགས་འཛིན་དབང་མངོན་དང་དུས་མཉམ་དུ་གྱུར་
པའི་གཟུགས་འཛིན་ཡིད་མངོན་དེའི་དམིགས་རྐྱེན་དང་ ཚུར་མཐོང་གི་རྒྱུད་ལ་གཟུགས་་་
འཛིན་དབང་མངོན་སྐད་ཅིག་མ་ལྔ་སྐྱེ། ལྔ་ལས་མང་བ་མི་སྐྱེས་བའི་ཚེ་དེ་སྐད་ཅིག་ལྔ་པ་་་་
ཡིད་མངོན་དེའི་བདག་རྐྱེན་དང་དེ་མ་ཐག་རྐྱེན་ཡིན་ཞེས་ཟེར་བ་ལ་ཡང་དུས་མཐའི་སྐད་་་
ཅིག་མར་ཐལ་བ་སྔར་བཞིན་འཕེན། རང་ལུགས་ནི་ཚུར་མཐོང་གི་རྒྱུད་ཀྱི་གཟུགས་འཛིན་་
ཡིད་མངོན་གྱི་རྐྱེན་གསུམ་གང་རུང་ཡང་ཡིན། རང་ཡིན་པའམ་རང་གི་ནང་ཚན་དུ་གྱུར་་་་
པའི་ཚུར་མཐོང་གི་རྒྱུད་ཀྱི་གཟུགས་འཛིན་ཡིད་མངོན་གྱི་བདག་རྐྱེན་དང་དེ་མ་ཐག་རྐྱེན་གང་
རུང་མེད་པ་ཡང་ཡིན་པའི་དུས་མཐའི་སྐད་ཅིག་མར་གྱུར་པའི་ཕྱིའི་སྐྱེ་མཆེད་དེ། དེའི་་་་་
དམིགས་རྐྱེན་གྱི་མཚན་ཉིད་ཡིན། དཔེར་ན། ཚུར་མཐོང་གི་རྒྱུད་ཀྱི་གཟུགས་འཛིན་དབང་
མངོན་གྱི་གཟུང་དོན་དུ་གྱུར་པའི་གཟུགས་ཀྱི་འབྲས་བུར་གྱུར་པའི་ཚུར་མཐོང་གི་རྒྱུད་ཀྱི་་་་་
གཟུགས་འཛིན་ཡིད་མངོན་ལ་དངོས་སུ་ཕན་འདོགས་པའི་དུས་མཐའི་སྐད་ཅིག་མའི་གཟུགས་
ལྟ་བུ། ཚུར་མཐོང་གི་རྒྱུད་ཀྱི་གཟུགས་འཛིན་ཡིད་མངོན་གཟུགས་འཛིན་ནུས་སུ་གཙོ་བོར་་
དངོས་སུ་སྐྱེད་བྱེད་ཀྱི་དུས་མཐའི་སྐད་ཅིག་མའི་རིག་པ་དེ་དེའི་བདག་རྐྱེན་གྱི་མཚན་ཉིད་་་་
དང་། དེ་མྱོང་བ་གསལ་རིག་གི་ངོ་བོར་གཙོ་བོར་དངོས་སུ་སྐྱེད་བྱེད་ཀྱི་དུས་མཐའི་སྐད་་་་
ཅིག་མའི་རིག་པ་དེ་དེའི་དེ་མ་ཐག་རྐྱེན་གྱི་མཚན་ཉིད་ཡིན། གཉིས་ཀ་དཔེར་ན་ཚུར་མཐོང་
གི་རྒྱུད་ལ་གཟུགས་འཛིན་དབང་མངོན་སྐད་ཅིག་མ་ལྔ་སྐྱེ། དེ་ལས་མང་བ་མི་སྐྱེ་བའི་ཚེ་དེ་
སྐད་ཅིག་ལྔ་པར་གྱུར་པའི་དུས་མཐའི་སྐད་ཅིག་མའི་ཤེས་པ་ལྟ་བུ་སྟེ། འཐད་ལྡན་ལས།
དབང་པོའི་མངོན་སུམ་བཤད་ནས་གཞན་གྱིས་བྱས་པའི་རྩོད་པ་སྤང་པར་བཞེད་ནས། རྒྱུ་་
དང་ཡུལ་གྱི་བྱེ་བྲག་གིས་ཡིད་ཀྱི་མངོན་སུམ་གྱི་རང་བཞིན་སྟོན་པར་བྱེད་དོ། །ཞེས་གསུངས་
པས་ཤེས་པའི་ཕྱིར། རྒྱུ་དང་ཞེས་པས་རྒྱུ་རྐྱེན། བདག་རྐྱེན། དེ་མ་ཐག་རྐྱེན། སུམ་ཀ་་
བསྟན་ཅིང་། ཡུལ་ཞེས་པས་དམིགས་རྐྱེན་བསྟན་པ་ཡིན་པའི་ཕྱིར། ཚུར་མཐོང་གི་རྒྱུད་ཀྱི་
• 329 •



གཟུགས་འཛིན་ཡིད་མངོན་གྱི་དམིགས་རྐྱེན་དང་དེའི་གཟུང་དོན་དོན་གཅིག་ཡིན་གྱི་དབོ་
རྒྱུ་ཙམ་དོན་མི་གཅིག་ཅིང་། བདག་རྐྱེན་དང་དེ་མ་ཐག་རྐྱེན་དོན་གཅིག་པས་ཡིད་མངོན་་་་
དེའི་ཐུན་མོང་བའི་བདག་རྐྱེན་གྱི་རྣམ་གཞག་མི་བྱའོ། །ཡིད་མངོན་མཐའ་དག་གི་ཐུན་མོང་
བའི་བདག་རྐྱེན་འགོག་པ་ནི་མ་ཡིན་ཏེ། ལྷའི་མིག་གི་མངོན་ཤེས་ལྟ་བུས་མ་ངེས་པའི་ཕྱིར།
ཚུར་མཐོང་གི་རྒྱུད་ཀྱི་གཟུགས་འཛིན་ཡིད་མངོན་གྱི་བདག་རྐྱེན་དང་དེ་མ་ཐག་རྐྱེན་རྣམས་
ཡིད་མངོན་དེའི་ལྷན་ཅིག་བྱེད་རྐྱེན་དུ་བྱ་ཡི། དེའི་ཉེར་ལེན་མ་ཡིན་ཏེ། དེའི་རིགས་འདྲ་
སྔ་མ་མ་ཡིན་པའི་ཕྱིར་ཏེ། དེའི་རིགས་འདྲ་སྔ་མ་མེད་པའི་ཕྱིར་ཏེ། དེ་དུས་མཐའི་སྐད་
ཅིག་མ་ཡིན་པའི་ཕྱིར། ཁྱབ་སྟེ། ཆོས་མཆོག་གིས་དེ་ནི་དེའི་ལྷན་ཅིག་བྱེད་པ་ཅན་ཡིན་གྱི་
བོགས་འབྱིན་པར་བྱེད་པ་ནི་མ་ཡིན་ཏེ། སྐད་ཅིག་གི་རྫས་ལ་བོགས་འབྱིན་པ་མི་འཐད་པའི་
ཕྱིར། ཞེས་གསུངས་པའི་ཕྱིར། །
（༣)
ཡིད་མངོན་སྐྱེ་བའི་གོ་རིམ་བསྟན་པ།
གསུམ་པ་སྐྱེ་ཚུལ་ལ་དོགས་པ་དཔྱད་པ་ལ་གསུམ་ཡོད་དེ། སྤེལ་མར་སྐྱེ་བ་དགག་པ་་
དང༌། འགྲོས་གསུམ་དུ་སྐྱེ་བ་དགག་པ་དང་། རྒྱུན་མཐར་སྐྱེ་བ་འཐད་པ་རྣམས་སུ་ཡོད་་་་
པའི་ཕྱིར། དང་པོ་ནི་ཁ་ཅིག ཚུར་མཐོང་གི་རྒྱུད་ལ་གཟུགས་འཛིན་དབང་མངོན་སྐད་་་
ཅིག་མ་དང་པོ་སྐྱེ། དེ་ནས་གཟུགས་འཛིན་ཡིད་མངོན་སྐད་ཅིག་མ་དང་པོ་སྐྱེ། དེ་ནས་་་
གཟུགས་འཛིན་དབང་མངོན་སྐད་ཅིག་མ་གཉིས་པ་སྐྱེ་བ་ཡིན་ནོ། །ཞེས་ཟེར་བ་མི་འཐད་དེ།
དེ་ལྟར་ཚུར་མཐོང་གི་རྒྱུད་ཀྱི་གཟུགས་འཛིན་དབང་མངོན་སྐད་ཅིག་དང་པོ་དང་གཉིས་པ་་་
གཉིས་ཀྱི་བར་དུ་དེའི་རྒྱུད་ཀྱི་གཟུགས་འཛིན་ཡིད་མངོན་སྐད་ཅིག་དང་པོས་ཆོད་པས་དེ་་་་
གཉིས་བར་མ་ཆད་དུ་མི་སྐྱེ་བར་ཐལ་ཞིང་། འདོད་མི་ནུས་པ་ནི། རིམ་གྱིས་འཛིན་ན་དེ་་
མྱོང་བ། །རྣམ་ཆད་མེད་པར་སྣང་མི་འགྱུར། །ཞེས་གསུངས་པས་གྲུབ་པའི་ཕྱིར། རིགས་
གཏེར་བ་རྣམས་འདི་རྒྱུན་མཁན་པོའི་བཞེད་པར་བྱེད་པ་མི་འཐད་དེ། རྒྱུན་འགྲོས་གསུམ་་
དུ་སྐྱེ་བར་བཞེད་པ་འོག་ནས་སྟོན་པའི་ཕྱིར། གཉིས་པ་ནི་རིགས་གཏེར་བ་རྣམས་བྲམ་ཟེ་་་
ཆེན་པོའི་བཞེད་པར་མཛད་ནས་ཚུར་མཐོང་གི་རྒྱུད་ལ་གཟུགས་འཛིན་དབང་མངོན་སྐད་་་་་
• 330 •



ཅིག་མ་གཅིག་ཟླ་མེད་དུ་སྐྱེ། དེས་དངོས་སུ་དྲངས་ནས་གཟུང་འཛིན་ཡིད་མངོན་སྐད་ཅིག་
དང་པོ་དེར་གཟུགས་འཛིན་དབང་མངོན་སྐད་ཅིག་གཉིས་པ་དང་དེ་གཉིས་མྱོང་བྱེད་ཀྱི་རང་
རིག་དང་གསུམ་ཅིག་ཆར་སྐྱེ་བ་སྟེ། ཕྱི་ལྟ་དོན་རིག་གི་འགྲོས་གཉིས་དང་། ནང་ལྟ་རང་་་་
རིག་གི་འགྲོས་གཅིག་དང་གསུམ་མོ། །ཞེས་པར། དེ་ནི་མི་འཐད་དེ། ཐ་སྙད་མི་འཐད།
དོན་ཀྱང་མི་འཐད་པའི་ཕྱིར། དང་པོ་དེར་ཐལ། དེ་ལྟ་ན་མྱོང་བྱེད་ཀྱི་རང་རིག་གཉིས་་་་
ཡོད་པས་འགྲོས་བཞིར་ཡང་འགྱུར་བའི་ཕྱིར། རང་རིག་གཉིས་པོ་ཁ་ནང་ལྟས་སུ་མཚུངས་་
པས་གསུམ་ཡིན་ནོ་སྙམ་ན། དོན་རིག་གཉིས་པོ་ཕྱི་ལྟས་སུ་མཚུངས་པས་འགྲོས་གཉིས་་་་
སུའང་ཐལ་བར་འགྱུར་བའི་ཕྱིར། གཉིས་པ་གྲུབ་སྟེ། ཚུར་མཐོང་གི་མིག་ཤེས་གཟུགས་ལ་
ལྟ་བཞིན་པའི་ཚེ་གཟུགས་འཛིན་དབང་མངོན་མ་གཏོགས་གཟུགས་འཛིན་ཡིད་མངོན་སྐྱེས་པ་
མི་འཐད་པས་ཚུར་མཐོང་གི་རྒྱུད་ལ་གཟུགས་འཛིན་དབང་མངོན་དང་གཟུགས་འཛིན་ཡིད་
མངོན་ཅིག་ཆར་དུ་འབྱུང་བ་རིགས་པ་ལས་འདས་པ་ཡིན་པའི་ཕྱིར། ཕྱོགས་སྔ་མ་དེ་ལ་ཁ་་
ཅིག གང་ཟག་གཅིག་གི་རྒྱུད་ལ་གཟུགས་འཛིན་ཡིད་མངོན་སྐད་ཅིག་དང་པོ་ནས་རེག་བྱ་་
འཛིན་པའི་ཡིད་མངོན་སྐད་ཅིག་དང་པོའི་བར་ལྔ་ཅིག་ཆར་འབྱུང་བ་ཡོད་པར་ཐལ། དེའི་
རྒྱུད་ལ་གཟུགས་འཛིང་དབང་མངོན་སྐད་ཅིག་གཉིས་པ་ནས་རེག་འཛིན་དབང་མངོན་སྐད་་་
ཅིག་གཉིས་པའི་བར་ལྔ་ཅིག་ཆར་དུ་སྐྱེ་བ་ཡོད་པ་གང་ཞིག གཟུགས་འཛིན་དབང་མངོན་་
སྐད་ཅིག་གཉིས་པ་སྐྱེ་བའི་དུས་དེར་གཟུགས་འཛིན་ཡིད་མངོན་སྐད་ཅིག་དང་པོ་སྐྱེ་བ་ནས་་
རེག་བྱ་འཛིན་པའི་དབང་མངོན་སྐད་ཅིག་གཉིས་པ་སྐྱེ་བའི་བར་དུས་དེར་རིག་འཛིན་ཡིད་་་་
མངོན་སྐད་ཅིག་དང་པོ་ངེས་པར་སྐྱེ་བས་ཁྱབ་པའི་ཕྱིར། ་ དང་པོ་སླ། ཕྱི་མ་དངོས།
འདོད་ན། གང་ཟག་གཅིག་གི་རྒྱུད་ལ་གཟུགས་འཛིན་ཡིད་མངོན་ནས་རེག་འཛིན་ཡིད་་་་
མངོན་གྱི་བར་ལྔ་ཅིག་ཆར་དུ་སྐྱེ་བ་ཡོད་པར་ཐལ། འདོད་པ་དེའི་ཕྱིར། འདོད་ན། གང་
ཟག་གཅིག་གི་རྒྱུད་ལ་གཟུགས་འཛིན་ཡིད་མངོན་དུ་གྱུར་པའི་ཡིད་ཀྱི་རྣམ་པར་ཤེས་པ་ནས།
རེག་འཛིན་ཡིད་མངོན་དུ་གྱུར་པའི་ཡིད་ཀྱི་རྣམ་ཤེས་ཀྱི་བར་ལྔ་ཅིག་ཆར་དུ་སྐྱེ་བ་ཡོད་པར་་་་
ཐལ་ལོ། །འདོད་མི་ནུས་ཏེ། མདོ་ལས། སེམས་ཅན་རྣམས་ནི་རྣམ་པར་ཤེས་པའི་རྒྱུད་རེ་
རེ་བའོ། ཞེས་གསུངས་པའི་ཕྱིར། ཞེས་འཕེན་པ་ལ་འགྲོས་གསུམ་པ་རྣམས་ཀྱི་ལན་གདབ་
དཀའ་ནའང་། ཁོ་བོ་འདི་ལྟར་དོགས་ཏེ། འོ་ན་ཤེས་བྱ་ཆོས་ཅན། གང་ཟག་གཅིག་གི་་་
• 331 •



རྒྱུད་ལ་ཅིག་ཆར་དུ་སྐྱེས་པའི་གཟུགས་འཛིན་དབང་མངོན་སོགས་ལྔ་པོ་གང་གིས་ཀྱང་རང་་་
འབྲས་གཟུགས་འཛིན་ཡིད་མངོན་སོགས་ལྔ་པོ་གང་ཡང་དངོས་སུ་སྐྱེད་པ་མེད་པར་ཐལ། །
དེ་འདྲའི་གཟུགས་འཛིན་དབང་མངོན་གྱིས་དངོས་སུ་སྐྱེད་པའི་གཟུགས་འཛིན་ཡིད་མངོན་་་
མེད་པ་གང་ཞིག གཞན་རྣམས་ལའང་མེད་པའི་ཕྱིར། དང་པོ་མ་གྲུབ་ན། གང་ཟག་་་་་
གཅིག་གི་རྒྱུད་ལ་དེ་ལྔ་ཅིག་ཆར་སྐྱེས་པའི་ཚེ་སྒྲ་འཛིན་དབང་མངོན་གྱིས་དངོས་སུ་སྐྱེད་པའི་
སྒྲ་འཛིན་ཡིད་མངོན་ཡོད་པར་ཐལ། མ་གྲུབ་པ་གང་ཞིག རྒྱུ་མཚན་མཚུངས་པའི་ཕྱིར། །
འདོད་ན། གང་ཟག་གཅིག་གི་རྒྱུད་ལ་ཡིད་ཀྱི་རྣམ་ཤེས་རྫས་ཐ་དད་པ་དུ་མ་ཅིག་ཆར་སྐྱེ་བ་
ཡོད་པར་ཐལ་བའི་ཉེས་པ་སོ་ན་གནས། འོན་ཏེ་གང་ཟག་གཅིག་གི་རྒྱུད་ལ་དེ་ལྔ་ཅིག་ཆར་
སྐྱེས་པའི་ཚེ་ཡུལ་གང་ལ་གོམས་པ་ཤས་ཆེ་བའི་དོན་རིག་ཡིད་མངོན་གཅིག་དངོས་སུ་སྐྱེ་བ་་་
ཡིན་གྱི་གཟུགས་འཛིན་ཡིད་མངོན་ནམ་སྒྲ་འཛིན་ཡིད་མངོན་དངོས་སུ་སྐྱེ་བའི་ངེས་པ་མེད་དོ་
ཞེ་ན། འོ་ན་འགྲོས་གསུམ་པ་རྣམས་ཀྱིས་ཀྱང་གང་ཟག་གཅིག་གི་རྒྱུད་ལ་གཟུགས་འཛིན་་་
དབང་མངོན་སྐད་ཅིག་གཉིས་པ་ནས་རེག་འཛིན་དབང་མངོན་སྐད་ཅིག་གཉིས་པའི་བར་ལྔ་
ཅིག་ཆར་སྐྱེ་བ་ན་ཡུལ་གང་ལ་གོམས་པ་ཤས་ཆེ་བའི་དོན་རིག་ཡིད་མངོན་གཅིག་དངོས་སུ་སྐྱེ་
བ་ཡིན་གྱི་གཉིས་ཕན་ཆད་དངོས་སུ་སྐྱེ་བ་མེད་ཅེས་ལན་གདབ་ན་མཚུངས་སམ་སྙམ་སྟེ།
བརྟག་འཚལ་ལོ། །ཁ་ཅིག་གང་ཟག་གཅིག་གི་རྒྱུད་ལ་ཡིད་ཤེས་རྫས་ཐ་དད་པ་དུ་མ་ཅིག་་་་
ཆར་སྐྱེ་བ་མེད་ཞེས་ཟེར་བ་ནི་མི་ལེགས་ཏེ། དེ་ཕྱིར་བློ་ནི་ཅིག་ཆར་འགྱུར། ཞེས་གང་ཟག་
གཅིག་གི་རྒྱུད་ལ་འཇུག་ཤེས་དྲུག་ཅིག་ཆར་སྐྱེ་བ་ཡོད་པར་གསུངས། དེ་ཡོད་ན་དེ་རྣམས་་་
མྱོང་བྱེད་ཀྱི་རང་རིག་རྣམས་ཅིག་ཆར་སྐྱེ་བ་ཡོད་པས་ཡིད་ཤེས་རྫས་ཐ་དད་པ་དུ་མ་ཅིག་ཆར་
སྐྱེ་བ་ཡོད་དགོས་པའི་ཕྱིར། རིགས་ལམ་ལ་མ་བྱང་བ་ཁ་ཅིག འགྲོས་གསུམ་པ་འགོག་་་་
བཞིན་དུ་ཚུར་མཐོང་གི་རྒྱུད་ཀྱི་གཟུགས་འཛིན་དབང་མངོན་སྐད་ཅིག་དང་པོས་དངོས་སུ་་་
སྐྱེད་པའི་གཟུགས་འཛིན་ཡིད་མངོན་ཡོད་པར་འདོད་པ་ཁས་བླངས་འགལ་བ་ཡིན་ཏེ། ཚུར་
མཐོང་གི་རྒྱུད་ཀྱི་གཟུགས་འཛིན་དབང་མངོན་སྐད་ཅིག་གཉིས་པ་དང་སྔ་མ་དེ་གཉིས་ཀ་ཚུར་
མཐོང་གི་རྒྱུད་ཀྱི་གཟུགས་འཛིན་སྐད་ཅིག་དང་པོ་ལས་དངོས་སུ་སྐྱེ་བར་ཁས་ལེན་དགོས་པས།
དེ་གཉིས་ཅིག་ཆར་དུ་འབྱུང་བར་ཐལ་ལོ། །འདོད་ན། འགྲོས་གསུམ་པ་འགོག་པ་དང་་་་
འགལ་བའི་ཕྱིར། ཁོ་ན་རེ། སྔ་མ་དེ་ཡོད་པར་ཐལ། ཚུར་མཐོང་གི་རྒྱུད་ཀྱི་གཟུགས་་་་་
• 332 •



འཛིན་དབང་མངོན་སྐད་ཅིག་གཉིས་པས་དངོས་སུ་བསྐྱེད་པའི་གཟུགས་འཛིན་ཡིད་མངོན་་་་
ཡོད་པའི་ཕྱིར་ཏེ། ཚུར་མཐོང་གི་རྒྱུད་ལ་གཟུགས་འཛིན་དབང་མངོན་སྐད་ཅིག་མ་གཉིས་སྐྱེ།
གཉིས་ལས་མང་བ་མི་སྐྱེ་བའི་ཚེ་དེ་སྐད་ཅིག་གཉིས་པས་དངོས་སུ་སྐྱེད་པའི་གཟུགས་འཛིན་་
ཡིད་མངོན་ཡོད་པའི་ཕྱིར། ཞེས་ཟེར་ན། མ་ཁྱབ་སྟེ། འོ་ན་ཚུར་མཐོང་གི་རྒྱུད་ལ་་་་་
གཟུགས་འཛིན་དབང་མངོན་སྐད་ཅིག་གསུམ་པ་མེད་པར་ཐལ། དེའི་རྒྱུད་ལ་གཟུགས་་་་་
འཛིན་དབང་མངོན་སྐད་ཅིག་མ་གཉིས་སྐྱེ། དེ་ལས་མང་བ་མི་སྐྱེ་བའི་ཚེ་དེ་སྐད་ཅིག་གསུམ་
པ་མེད་པའི་ཕྱིར། ཁྱབ་པ་ཁས། ཡང་ཁོ་ན་རེ། ཚུར་མཐོང་གི་རྒྱུད་ཀྱི་གཟུགས་འཛིན་་་
དབང་མངོན་སྐད་ཅིག་དང་པོས་དངོས་སུ་སྐྱེད་པའི་གཟུགས་འཛིན་ཡིད་མངོན་དང་གཉིས་་
པས་དངོས་སུ་སྐྱེད་པའི་དེ་ཡོད་པར་ཐལ། ཚུར་མཐོང་གི་རྒྱུད་ཀྱི་གཟུགས་འཛིན་ཡིད་་་་་་
མངོན་གྱི་དེ་མ་ཐག་རྐྱེན་དུ་གྱུར་པའི་གཟུགས་འཛིན་དབང་མངོན་སྐད་ཅིག་དང་པོ་ཡོད།
དེ་འདྲའི་དེ་སྐད་ཅིག་གཉིས་པའང་ཡོད་པའི་ཕྱིར་ཞེ་ན། མ་ཁྱབ་སྟེ། དེ་འདྲའི་གཟུགས་་
འཛིན་དབང་མངོན་སྐད་ཅིག་དང་པོ་དེ་འདྲའི་དེ་སྐད་ཅིག་གཉིས་པའི་དངོས་རྒྱུ་ཡིན་ན་ཁྱབ་
འབྲེལ་ཡོད་ཀྱང་། དེ་དེ་མ་ཡིན་པའི་ཕྱིར། ཕྱི་མ་མ་གྲུབ་ན། འོ་ན་ཡིད་མངོན་འགྲོས་་་་
གསུམ་པ་འཐད་པར་ཐལ། ཚུར་མཐོང་གི་རྒྱུད་ཀྱི་གཟུགས་འཛིན་ཡིད་མངོན་གྱི་དེ་མ་ཐག་
རྐྱེན་དུ་གྱུར་པའི་གཟུགས་འཛིན་དབང་མངོན་སྐད་ཅིག་གཉིས་པ་དང་། དེའི་རྒྱུད་ཀྱི་་་་་
གཟུགས་འཛིན་ཡིད་མངོན་གཉིས་ཅིག་ཆར་སྐྱེ་བའི་ཕྱིར་ཏེ། དེ་གཉིས་ཀ་ཚུར་མཐོང་གི་་་་
རྒྱུད་ཀྱི་གཟུགས་འཛིན་ཡིད་མངོན་གྱི་དེ་མ་ཐག་རྐྱེན་དུ་གྱུར་པའི་གཟུགས་འཛིན་དབང་་་་་་
མངོན་སྐད་ཅིག་དང་པོ་ལས་དངོས་སུ་སྐྱེས་པའི་ཕྱིར། རྟགས་ཁས་བླངས། གཞན་ཡང་།
ཁྱོད་ཀྱི་རྩ་བའི་ཁྱབ་པ་མ་ངེས་ཏེ། ཚུར་མཐོང་གི་རྒྱུད་ལ་གཟུགས་འཛིན་དབང་མངོན་སྐད་
ཅིག་མ་གཅིག་སྐྱེ་ གཅིག་ལས་མང་བ་མི་སྐྱེ་བའི་ཚེ་དེ་སྐད་ཅིག་དང་པོ་དང་། ཚུར་མཐོང་
གི་རྒྱུད་ལ་གཟུགས་འཛིན་དབང་མངོན་སྐད་ཅིག་མ་གཉིས་སྐྱེ། གཉིས་ལས་མང་བ་མི་སྐྱེ་་་་
བའི་ཚེ་དེ་སྐད་ཅིག་མ་གཉིས་པ་ཡོད་ན་སྔ་མ་ཕྱི་མའི་རྒྱུ་ཡིན་མི་དགོས་པའི་ཕྱིར། སོམས་་་་
ཤིག དེས་ཚུར་མཐོང་གི་རྒྱུད་ཀྱི་གཟུགས་འཛིན་ཡིད་མངོན་གྱི་དེ་མ་ཐག་རྐྱེན་ནམ་དངོས་་
རྒྱུར་གྱུར་པའི་གཟུགས་འཛིན་དབང་མངོན་སྐད་ཅིག་དང་པོ་དང་གཉིས་པའི་མཚན་གཞིའང་
ཤེས་སོ། །དེས་ན་དུས་མཐའི་སྐད་ཅིག་མ་ཡིན་ན་རང་ཉིད་སྐད་ཅིག་དང་པོ་རང་ཉིད་སྐད་
• 333 •



ཅིག་གཉིས་པའི་རྒྱུ་མ་ཡིན་དགོས་ཀྱང་། རང་ཉིད་སྐད་ཅིག་དང་པོ་དང་གཉིས་པ་མེད་མི་་
དགོས་པ་དང་། རང་ཉིད་སྐད་ཅིག་དང་པོ་དེར་གཉིས་པ་ཡོད་ན་རང་ཉིད་སྐད་ཅིག་དང་་
པོ་རང་ཉིད་སྐད་ཅིག་གཉིས་པའི་རྒྱུ་ཡིན་མི་དགོས་པ་སོགས་ཀྱི་ཁྱད་པར་ཤེས་པར་བྱའོ།།
གསུམ་པ་རྒྱུན་མཐོར་སྐྱེད་པ་འཐད་པ་ནི། དེ་ཡང་དབང་མངོན་གྱི་རྒྱུན་མཐར་སྐྱེ་་་
བའི་ཡིད་མངོན་དེ་ཡིད་མངོན་མཐའ་དག་ལ་མ་ཡིན་གྱི་དོན་རིག་ཡིད་མངོན་ཡིན། དོན་་་
རིག་ཀྱང་ཚུར་མཐོང་གི་རྒྱུད་ཀྱི་བསྡུས་པ་རྣམས་ལ་བྱ་ཡི། འཕགས་རྒྱུད་ཀྱིས་བསྡུས་པ་ལ་མ་
ཡིན་ཏེ། འཕགས་པའི་མིག་ཤེས་གཟུགས་ལ་བྱེད་པ་དང་ལྡན་བཞིན་པའི་ཚེ་གཟུགས་འཛིན་
ཡིད་མངོན་སྐྱེས་པ་ཡོད་པའི་ཕྱིར། ཚུར་མཐོང་གི་རྒྱུད་ལའང་གཟུགས་འཛིན་དབང་མངོན་
ལྟ་བུའི་རྒྱུན་མཐར་གཟུགས་འཛིན་ཡིད་མངོན་དངོས་སུ་སྐྱེ་བར་མ་ངེས་ཏེ། ཚུར་མཐོང་གི་
རྒྱུད་ལ་གཟུགས་འཛིན་དབང་མངོན་ནས་རེག་བྱ་འཛིན་པའི་དབང་མངོན་གྱི་བར་ལྔ་ཅིག་་་་
ཆར་དུ་སྐྱེས་པའི་རྒྱུན་མཐར་ཡིད་ཡུལ་གང་ལ་གོམས་པ་ཤས་ཆེ་བའི་དོན་རིག་ཡིད་མངོན་་་་
གཅིག་མ་གཏོགས་གཞན་བཞི་དངོས་སུ་སྐྱེ་བ་མེད་པའི་ཕྱིར། དེས་ན་ཚུར་མཐོང་གི་རྒྱུད་ལ་
སྔར་བཤད་པ་ལྟ་བུའི་དོན་ལྔ་འཛིན་པའི་དབང་མངོན་ཅིག་ཆར་དུ་སྐྱེས་པ་མ་ཡིན་པར་་་་་
གཟུགས་འཛིན་དབང་མངོན་རྐྱང་པ་སྐྱེས་པའི་ཚེ་རྒྱུན་མཐར་གཟུགས་འཛིན་ཡིད་མངོན་་་་་་
དངོས་སུ་སྐྱེ་བ་ཡིན་ལ། དེའི་ཚུལ་ལ་ཁ་ཅིག ཚུར་མཐོང་གི་རྒྱུད་ཀྱི་གཟུགས་འཛིན་ཡིད་་
མངོན་དེ་ཚུར་མཐོང་གི་རྒྱུད་ལ་གཟུགས་འཛིན་དབང་མངོན་སྐད་ཅིག་མ་ལྔ་སྐྱེ། ལྔ་ལས་་་་
མང་བ་མི་སྐྱེ་བའི་ཚེ་ལྔ་པ་དེའི་དུས་ཁོ་ནར་སྐྱེ་ཞེས་ཟེར་བ་རྩིང་པ་ཡིན་ཏེ། སྐད་ཅིག་བཞི་་
པ་དང་གསུམ་པ་སོགས་ཀྱི་དུས་སུ་སྐྱེ་བའི་ཕྱིར་ཏེ། དེ་རྣམས་ཡིད་མངོན་དེའི་རྒྱུ་ཡིན་པའི་
ཕྱིར་ཏེ། བརྒྱུད་རྒྱུ་ཡིན་པའི་ཕྱིར། ཡང་ཁ་ཅིག དེ་དེ་སྐད་ཅིག་ལྔ་པའི་དུས་སུ་སྐྱེས་ཞེས་
པ་དང་། དེ་དེ་ལྔ་པ་འགགས་པའི་དུས་སུ་སྐྱེ་ཞེས་པ་དང་། ལྔ་པ་འགག་པའི་དུས་སུ་སྐྱེས་
ཞེས་པ་རྣམས་མི་འཐད་དེ། དེ་དེ་སྐད་ཅིག་ལྔ་པའི་དུས་སུ་སྐྱེ་བཞིན་པ་ཡིན་པ་དང་། དེ་
འགགས་པའི་དུས་སུ་སྐྱེས་པ་ཡིན་པ་དང༌། དེ་འགགས་པ་དང་དུས་མཉམ་དུ་སྐྱེས་པའི་ཕྱིར།
རང་ལུགས་ནི། ཚུར་མཐོང་གི་རྒྱུད་ལ་གཟུགས་འཛིན་དབང་མངོན་སྐད་ཅིག་མ་ལྔ་སྐྱེ་ལྔ་་་
ལས་མང་བ་མི་སྐྱེ་བའི་ཚེ་ལྔ་པ་དེའི་དུས་ཁོ་ནར་གཟུགས་འཛིན་ཡིད་མངོན་དངོས་སུ་སྐྱེ་བ་་་
ཡིན་ཏེ། དེའི་དུས་སུ་དངོས་སུ་སྐྱེ་བ་གང་ཞིག སྐད་ཅིག་སྔ་མ་རྣམས་ཀྱི་དུས་སུ་དངོས་སུ་
• 33.༔ •



མི་སྐྱེ་བའི་ཕྱིར། དེ་ལྟར་ཡང་པཎ་ཆེན་ཆོས་མཆོག་གིས། ཡིད་ཀྱི་རྣམ་པར་ཤེས་པ་དེ་ཡང་
མིག་གིས་བྱེད་པ་འདས་པ་དེའི་ཚེ་མངོན་སུམ་དུ་འདོད་དོ། །མིག་བྱེད་པ་དང་ལྡན་པའི་ཚེ་
ནི་གཟུགས་ཤེས་པ་གང་ཡིན་པ་དེ་ཐམས་ཅད་མིག་ལ་བརྟེན་པ་ཁོ་ན་ཡིན་ཏེ། དེ་ལྟ་མ་ཡིན་
ན་རྣམ་པར་ཤེས་པ་གང་ཡང་མིག་ལ་བརྟེན་པ་མི་འཐད་པར་འགྱུར་རོ། །ཞེས་གསུངས་སོ། །
འོ་ན་རྒྱན་མཁན་པོ་འགྲོས་གསུམ་དུ་སྐྱེ་བར་བཞེད་པར་ཅིས་ཤེས་ཞེ་ན། དེ་བཞེད་པ་ཡིན་ཏེ།
རྒྱན་ལས། གོམས་ལས་མདུན་ན་གནས་པ་ལས། །འདིའོ་ཤེས་ནི་ཞེས་པ་གང་། །ཞེས་་་་
སོགས་དང་། འདི་ཞེས་མདུན་ན་གནས་པ་ལས་མངོན་སུམ་དུ་བྱེད་པའི་རྣམ་པས་འཇུག་པ་
ནི་ཡིད་ཀྱི་མངོན་སུམ་མོ། །ཞེས་གཟུགས་འཛིན་དབང་མངོན་གྱིས་གཟུགས་གཟུང་ཡང་་་་་
དབང་མངོན་དེའི་དུས་སུ་གཟུགས་འཛིན་ཡིད་མངོན་དོན་ཡོད་པར་གསུངས་ཤིང་། འོན་ཏེ་
མིག་བྱེད་པ་ལས་སྐྱེས་པ་ནི་མིག་གིས་ཤེས་པ་ཉིད་ཡིན་ནོ་ཞེ་ན། ཞེས་ཆོས་མཆོག་ཕྱོགས་་་་
སྔར་བཀོད་ནས། མ་ཡིན་ཏེ། མིག་ཤེས་པ་ནི་གཟུགས་སྣང་བ་ཙམ་ལ་ཉེ་བར་མཁོ་བ་ཡིན་
ལ། སྔར་གོམས་པ་ནི་ངེས་པ་ལ་ཡིན་ནོ། །འདི་ལ་མིག་གི་བྱེད་པ་མེད་པས་ཡིད་སྔར་གོམས་
པའི་མཚན་ཉིད་ལས་སྐྱེས་པའི་ཕྱིར། འདི་ནི་ཡིད་ཀྱི་མངོན་སུམ་ཡིན་ནོ། །ཞེས་མིག་ཤེས་
གཟུགས་མངོན་སུམ་སྣང་བ་ཙམ་ལ་མཁོ་ཡི། གཟུགས་ལ་ངེས་ཤེས་འདྲེན་མི་ནུས་ཤིང་།
གཟུགས་འཛིན་མིག་ཤེས་ཀྱི་དུས་སུ་ཡོད་པའི་གཟུགས་འཛིན་ཡིད་མངོན་གྱིས་གཟུགས་ལ་་་་་
ངེས་ཤེས་འདྲེན་ནུས་པར་གསུངས། ཅི་སྟེ་རྣམ་པ་དེ་ནི་མིག་ལ་སོགས་པའི་རྣམ་པར་ཤེས་པ་
ཉིད་ཀྱིས་གཟུང་བའི་ཕྱིར་ཡིད་མངོན་མེད་དོ་སྙམ་ན། ཞེས་ཕྱོགས་སྔ་བཀོད་ནས།
མོས་པ་ལྷག་པ་སྲིད་པའི་ཕྱིར་འདི་ཞེས་བྱ་བས་འཇུག་པར་འགྱུར་བ་ཡིན་ཏེ། ཞེས་གཟུགས་
འཛིན་ཡིད་མངོན་དེ་གཟུགས་འཛིན་མིག་ཤེས་ལས་གཟུགས་ལ་མོས་པ་ལྷག་པས་གཟུགས་་་་་
འཛིན་མིག་ཤེས་ཀྱི་དུས་སུ་གཟུགས་འཛིན་ཡིད་མངོན་ཡོད་པར་གསུངས་པ་སོགས་ལས་ཤེས་
པ་ཡིན་ནོ། །
(༤)
ཡིད་མངོན་ངེས་བྱེད་ཀྱི་ཚད་མ་བསྟན་པ།
བཞི་པ་ངེས་བྱེད་ཀྱི་ཚད་མ་བཤད་པ་ནི། སློབ་དཔོན་ཆོས་མཆོག་གིས། གཞན་དག་
• 335 •



གིས་ཡིད་མངོན་མེད་པར་རྒོལ་བ་དེའི་དོགས་པ་བཟློག་པའི་ཕྱིར་དུ་མདོ་མཛད་པས་ལུང་ལས་
གྲགས་པ་ཙམ་ཞིག་བཤད་ཀྱི། འདི་ལ་ཚད་མ་གཞན་བཙལ་བར་བྱ་བ་ནི་མ་ཡིན་ནོ། །ཞེས་
གསུངས་པ་ལས། ཚུར་མཐོང་གི་རྒྱུད་ཀྱི་གཟུགས་འཛིན་ཡིད་མངོན་དེ་ཚུར་མཐོང་རྣམས་་་
ཀྱིས་ཡིད་ཆེས་རྗེས་དཔག་གིས་གྲུབ་པ་ཡིན་ཏེ། དཔྱད་གསུམ་གྱིས་དག་པའི་ལུང་གི་རྟགས་
ཀྱིས་ཡིད་ལ་བརྟེན་པའི་ཞེས་པའི་ལུང་རང་གི་བསྟན་བྱའི་དོན་ལ་མི་སླུ་བར་རྟོགས་པའི་རྗེས་
དཔག་གིས་གྲུབ་པའི་ཕྱིར་ཏེ། ཡིད་མངོན་དེ་ཤིན་ཏུ་ལྐོག་གྱུར་ཡིན་པའི་ཕྱིར། ཚད་མ་འདི་
མ་གཏོགས་གཞན་མངོན་སུམ། དངོས་སྟོབས་རྗེས་དཔག་དང་། གྲགས་པའི་རྗེས་དཔག་་་
སོགས་ཀྱིས་མ་གྲུབ་པས་ཚད་མ་གཞན་མི་བཙལ་བར་གསུངས་ཀྱི། སྤྱིར་ཚད་མས་མ་གྲུབ་་་
པའི་དོན་དུ་མི་བྱའོ། །
(༥）
ཡིད་མངོན་ཚུར་མཐོབ་ལ་མངོན་སུམ་ཡིན་མིན་གྱི་རྩོད་སྤང་།
ལྔ་པ་རྩོད་པ་སྤོང་བ་ནི། ཁོ་ན་རེ། ཡིད་མངོན་དེ་ཚུར་མཐོང་ལ་ཤིན་ཏུ་ལྐོག་གྱུར་
ཡིན་པ་མི་འཐད་པར་ཐལ། དེ་དེའི་མངོན་སུམ་གྱིས་གྲུབ་པའི་ཕྱིར་ཏེ། དེ་རང་མྱོང་རང་
རིག་མངོན་སུམ་གྱིས་གྲུབ་པའི་ཕྱིར་ཏེ། དེ་ཤེས་པ་ཡིན་པའི་ཕྱིར་ཞེས་ཟེར་ན། སྐྱོན་མེད་དེ།
ཚད་མ་ཡིན་ན་རང་མྱོང་རང་རིག་མངོན་སུམ་གྱིས་གྲུབ་དགོས་ཀྱི་ཤེས་པ་ཙམ་ལ་དེ་ལྟར་མི་་་
དགོས་པའི་ཕྱིར་དང་། རང་རིག་དེས་མྱོང་ན་རྟོགས་པས་མ་ཁྱབ་པའི་ཕྱིར། དེ་ལྟ་མ་ཡིན་
ན་ཁྱོད་རང་གི་རྒྱུད་ཀྱི་ཉིན་ཞག་གཅིག་ལ་རྒྱུ་བའི་དུས་མཐའི་སྐད་ཅིག་མར་གྱུར་པའི་རྣམ་་་་
རྟོག་མཐའ་དག་རང་མྱོང་རང་རིག་མངོན་སུམ་གྱིས་གྲུབ་པར་ཐལ་བ་བཟློག་ཏུ་མེད་དོ། ཁོ་
ན་རེ། ཚུར་མཐོང་གི་རྒྱུད་ཀྱི་གཟུགས་འཛིན་ཡིད་མངོན་ཚད་མ་ཆོས་ཅན། རང་མྱོང་རང་
རིག་མངོན་སུམ་གྱིས་གྲུབ་པ་ར་ཐལ། ཚད་མ་ཡིན་པའི་ཕྱིར་ཏེ། དེ་ཡོད་པ་འི་ཕྱིར་ཏེ།
ཚུར་མཐོང་གི་རྒྱུད་ཀྱི་ལྷའི་མིག་གི་མངོན་ཤེས་དེ་དེ་ཡིན་པའི་ཕྱིར་ཏེ། དེ་གཟུགས་འཛིན་་་་
ཡིད་མངོན་གང་ཞིག ཚད་མ་ཡིན་པའི་ཕྱིར། དང་པོ་དེར་ཐལ། དེ་གཟུགས་འཛིན་པའི་
ཡིད་མངོན་ཡིན་པའི་ཕྱིར་ཏེ། དེ་གཟུགས་རྟོགས་པའི་ཡིད་མངོན་ཡིན་པའི་ཕྱིར་ཞེས་ཟེར་ན།
མ་ཁྱབ་སྟེ། འོ་ན་དེ་རང་གི་གཟུང་དོན་དུ་གྱུར་པའི་གཟུགས་ལས་བྱུང་བར་ཐལ། དེ་་་་་
• 33•



གཟུགས་འཛིན་ཡིད་མངོན་ཡིན་པའི་ཕྱིར། འདོད་ན་ཧ་ཅང་ཐལ། གཞན་ཡང་། དེ་་་་་
གཟུགས་འཛིན་ཡིད་མངོན་ཡིན་པ་མི་འཐད་པར་ཐལ། དེ་ལྟ་ན་ཚུར་མཐོང་གི་རྒྱུད་ལ་་་་
གཟུགས་འཛིན་དབང་མངོན་སྐད་ཅིག་སྔ་ཕྱི་བར་མ་ཆད་དུ་སྐྱེ་བའི་དུས་སུ་གཟུགས་འཛིན་་་
ཡིད་མངོན་ཡོད་པར་ཐལ་བའི་སྐྱོན་ཡོད་པའི་ཕྱིར་ཏེ། དེ་རྣམས་ཀྱི་དུས་སུ་ལྷའི་མིག་གི་་་་
མངོན་ཤེས་སྐྱེ་བ་གཅིག་ཡོད་པའི་ཕྱིར་དང༌། བུམ་པ་རྟོགས་པའི་རྟོག་པ་ཡིན་ན་བུམ་འཛིན་
རྟོག་པ་ཡིན་པས་མ་ཁྱབ་པའི་ཕྱིར། འདི་དེར་ཐལ། བུམ་པ་དང་བུམ་པའི་དོན་སྤྱི་གཉིས་
ཀ་རྟོགས་པའི་རྟོག་པས་མ་ངེས་ཤིང་། འདོད་མི་ནུས་པ་ནི། བུམ་པའི་དོན་སྤྱི་ལ་མ་འཁྲུལ་
བ་ཡིན་པས་གྲུབ་པའི་ཕྱིར། གཞན་ཡང་། ཚུར་མཐོང་གི་རྒྱུད་ཀྱི་གཟུགས་འཛིན་ཡིད་་་་
མངོན་ཚད་མ་ཡོད་པ་དེ་མི་འཐད་པར་ཐལ། ཡིད་མངོན་དེ་ཉམས་སུ་མྱོང་བའི་རང་རིག་་་
ཚད་མ་མ་ཡིན་པའི་ཕྱིར་ཏེ། དེ་དག་སྣང་ལ་མ་ངེས་ཡིན་པའི་ཕྱིར། ཡང་ཁོ་ན་རེ། ཚུར་
མཐོང་གི་རྒྱུད་ཀྱི་གང་ཟག་གི་བདག་མེད་ཀྱིས་ཁྱད་པར་དུ་བྱས་པའི་ཚད་མ་ཆོས་ཅན། རང་
མྱོང་རང་རིག་མངོན་སུམ་གྱིས་གྲུབ་པར་ཐལ། ཚད་མ་ཡིན་པའི་ཕྱིར། ཁྱབ་པ་ཁས། །
འདོད་ན། རང་རིག་མངོན་སུམ་དེས་ཚད་མ་གང་ཟག་གི་བདག་མེད་དུ་རྟོགས་པར་ཐལ་ལོ། །
འདོད་ན། ཚད་མ་གང་ཟག་གི་བདག་མེད་དུ་མངོན་སུམ་དུ་རྟོགས་པའི་ཚུར་མཐོང་ཡོད་་་་
པར་ཐལ། ཞེ་ན། ཐལ་འགྱུར་གཉིས་པ་ལ་མ་ཁྱབ་སྟེ། གང་ཟག་གི་བདག་མེད་ཀྱིས་ཁྱད་
པར་དུ་བྱས་པའི་ཚད་མ་རྟོགས་པའི་མངོན་སུམ་གྱི་ཚད་མ་ཡིན་ན་ཚད་མ་གང་ཟག་གི་བདག་
མེད་དུ་རྟོགས་པས་མ་ཁྱབ་པའི་ཕྱིར། ཚད་མ་རྟོགས་པའི་མངོན་སུམ་གྱི་ཚད་མ་ཡིན་ན་དེས་
ཁྱད་པར་དུ་བྱས་པའི་ཚད་མ་རྟོགས་པའི་མངོན་སུམ་གྱི་ཚད་མ་ཡིན་དགོས་པའི་ཕྱིར། ཡང་
ཁོ་ན་རེ། ཚུར་མཐོང་གི་རྒྱུད་ཀྱི་ཚད་མ་དུས་མཐའི་སྐད་ཅིག་མ་ཆོས་ཅན། རང་མྱོང་རང་
རིག་མངོན་སུམ་གྱིས་གྲུབ་པར་ཐལ། ཚད་མ་ཡིན་པའི་ཕྱིར། མ་གྲུབ་ན་དེ་དེར་ཐལ། དེ་
ཡོད་པའི་ཕྱིར་ཏེ། དེའི་རྒྱུད་ཀྱི་ཚད་མ་དུས་མཐའི་སྐད་ཅིག་སྔ་ཕྱིའི་ཆ་དང་བཅས་པ་ཡིན་་
པའི་ཕྱིར། མ་གྲུབ་ན། དེ་འདྲའི་ཚད་མ་ཆོས་ཅན། ཁྱོད་དུས་མཐའི་སྐད་ཅིག་སྔ་ཕྱིའི་ཆ་
དང་བཅས་པར་ཐལ། ཁྱོད་རྒྱུན་དུ་གྱུར་པའི་དངོས་པོ་ཡིན་པའི་ཕྱིར་ཞེ་ན། འོ་ན་ཚུར་་་
མཐོང་གི་མངོན་སུམ་གྱིས་གྲུབ་པའི་དུས་མཐའི་སྐད་ཅིག་མ་ཡོད་པར་ཐལ། དེས་གྲུབ་པའི་
ཚད་མ་དུས་མཐའི་སྐད་ཅིག་མ་ཡོད་པའི་ཕྱིར། དེར་ཐལ། དེ་འདྲའི་ཚད་མ་དུས་མཐའི་
• 337.



སྐད་ཅིག་སྔ་ཕྱིའི་ཆ་དང་བཅས་པའི་ཕྱིར། མ་གྲུབ་ན། དེ་འདྲའི་ཚད་མ་ཆོས་ཅན། དེར་
ཐལ། ཁྱོད་རྒྱུན་དུ་གྱུར་པའི་དངོས་པོ་ཡིན་པའི་ཕྱིར། རིམ་བཞིན་སོང་། གཞན་ཡང་་་་
ཤེས་བྱ་ཆོས་ཅན། ཚུར་མཐོང་གི་རྒྱུད་ཀྱི་ཚད་མ་དུས་མཐའི་སྐད་ཅིག་མ་ཚད་མ་མ་ཡིན་་་་
པར་ཐལ། དེ་སྐད་ཅིག་མ་ཡིན་པ་དེ་ཚད་མ་མ་ཡིན་པའི་ཕྱིར། དེ་མི་རྟག་པ་ཚད་མ་མ་་་
ཡིན་པའི་ཕྱིར། གཞན་ཡང་རང་ཉིད་ཆོས་དེ་དུས་མཐའི་སྐད་ཅིག་མ་དང་པོ་ཡིན་ན་རང་་་་
ཉིད་ཆོས་དེ་སྐད་ཅིག་མ་དང་པོ་ཡིན་དགོས་པར་ཐལ། ཆོས་དེ་དུས་མཐའི་སྐད་ཅིག་མ་དང་
པོ་ཡོད་ན་ཆོས་དེ་ཡོད་དགོས་པའི་ཕྱིར། འདོད་ན། རྒྱུན་བཅས་ཀྱི་དངོས་པོ་དུས་མཐའི་་
སྐད་ཅིག་མ་དང་པོ་ཆོས་ཅན། དེར་ཐལ་དེའི་ཕྱིར། མ་གྲུབ་ན། དེ་དེར་ཐལ། དེ་ཡོད་
པའི་ཕྱིར་ཏེ། དེ་དུས་མཐའི་སྐད་ཅིག་སྔ་ཕྱིའི་ཆ་དང་བཅས་པའི་ཕྱིར། མ་གྲུབ་ན། རྒྱུན་
བཅས་ཀྱི་དངོས་པོ་ཆོས་ཅན། དེར་ཐལ། རྒྱུན་དུ་གྱུར་པའི་དངོས་པོ་ཡིན་པའི་ཕྱིར། །
འཁོར་གསུམ། རྩ་བར་འདོད་ན། རྒྱུན་བཅས་ཀྱི་དངོས་པོར་ཐལ། རྒྱུན་བཅས་ཀྱི་དངོས་
པོ་སྐད་ཅིག་དང་པོ་ཡིན་པའི་ཕྱིར། དེ་ལ་ཁོ་ན་རེ། རྒྱུན་བཅས་ཀྱི་དངོས་པོ་དུས་མཐའི་་་
སྐད་ཅིག་མ་ཡོད་པར་ཐལ། བུམ་པ་དུས་མཐའི་སྐད་ཅིག་མ་དང་པོ་ཡོད་པའི་ཕྱིར། ཞེས་
པ་དང་། ཚད་མ་དུས་མཐའི་སྐད་ཅིག་མ་མེད་པར་ཐལ། ཚུར་མཐོང་གི་རྒྱུད་ཀྱི་ཚད་མ་་་
དུས་མཐའི་སྐད་ཅིག་མ་མེད་པའི་ཕྱིར། ཞེས་པ་དག་ལ་ལན་ཇི་ལྟར་གདབ་སོམས་ཤིག དེ་
ལྟར་ཡིད་མངོན་བཤད་ནས།།
༣.
རང་རིག་མངོན་སུམ་འཆད་པ།
གསུམ་པ་རང་རིག་མངོན་སུམ་འཆད་པ་ལ། མདོར། ཆགས་ལ་སོགས། རང་རིག་
རྟོག་པ་མེད་པ་ཡིན། །ཞེས་དང་། རང་འགྲེལ་ལས། འདོད་ཆགས་དང༌། ཞེ་སྡང་དང་།
གཏི་མུག་དང༌། བདེ་བ་དང་། སྡུག་བསྔལ་ལ་སོགས་པ་ནི་དབང་པོ་རྣམས་ལ་མི་ལྟོས་པའི་
ཕྱིར། རང་རིག་པའི་མངོན་སུམ་མོ། །ཞེས་གསུངས་ལ། རྒྱུན་དུ་དྲངས་པར་ཡིད་ཀྱི་་་་་
མངོན་སུམ་མོ། །ཞེས་འབྱུང་བ་འདི་ལེགས་པ་ཡིན་ཏེ། འགྲེལ་བཤད་རྒྱལ་དབང་བློར། །
དེ་ཅིའི་ཕྱིར་འདི་ཁོ་ན་ཡིད་ལས་བྱུང་བར་བརྗོད་ཅེ་ན། གསུངས་པ་དབང་པོ་ལ་མི་ལྟོས་་་་་
• 338 •



པའི་ཕྱིར། ཞེས་བཤད་པས་གྲུབ་པའི་ཕྱིར། དེའི་དགོངས་པ་འགྲེལ་བ་ལ། བདེ་སོགས་་་་
ཞེས་པ་ནས། ཐ་དད་རྣམ་གཞག་གྲུབ་པ་ཡིན། ཞེས་པའི་བར་གསུངས་ཏེ། ལྷར། །
འདོད་ཆགས་དང་ཞེ་སྡང་གཏི་མུག་དང་བདེ་བ་དང་སྡུག་བསྔལ་ལ་སོགས་པ་ནི་རང་རིག་པ་
དང་དབང་པོ་ལ་མི་ལྟོས་པ་ཉིད་ཀྱི་ཕྱིར་ཞེས་བྱ་བ་འདི་ནི་བདེ་སོགས་བདག་ཉིད་གཞན་མི་་་
བརྟེན། ཞེས་བྱ་བ་ལ་སོགས་པས་འཆད་པར་བྱེད་དོ། །ཞེས་གསུངས་པའི་ཕྱིར། དེའི་་་་
ཚུལ་ཡང་བཤད་དུ་ཡོད་དེ། རང་རིག་རྟོག་བྲལ་དུ་སྒྲུབ་པ་དངོས་དང་། མཚན་གཞི་ལ་་་
ལོག་རྟོག་དགག་པ་གཉིས་སུ་ཡོད་པའི་ཕྱིར། དང་པོ་ཡོད་དེ། ཕ་རོལ་པོ་ན་རེ། མངོན་་་
སུམ་རྟོག་བྲལ་དུ་བཤད་པ་མི་འཐད་པར་ཐལ། བདེ་བ་ཉམས་སུ་མྱོང་བའི་རང་རིག་མངོན་
སུམ་མིང་སྦྱོར་རྟོག་པ་ཡིན་པའི་ཕྱིར་ཞེ་ན། མི་འཐད་དེ། བདེ་སོགས་བདག་ཉིད་གཞན་མི་
བརྟེན། །བརྡ་བྱེད་པ་ནི་ནུས་མ་ཡིན། །དེ་ཕྱིར་དེ་དག་རང་རིག་ནི། །བརྗོད་དང་རྗེས་་་་
འབྲེལ་ཅན་མ་ཡིན། །ཞེས་འབྱུང་བ་ལས། བདེ་བ་སྣང་ཡུལ་དུ་བྱེད་པའི་རྟོག་པ་མེད་པའི་
ཕྱིར་ཏེ། བདེ་བ་རང་གྲུབ་དུས་ཀྱི་སྐད་ཅིག་གཉིས་པར་མི་སྡོད་པའི་དངོས་པོ་ཡིན་པའི་ཕྱིར།
རང་རིག་མངོན་སུམ་གྱི་ངོ་བོ་ཡོད་དེ། རང་གི་མྱོང་བྱར་གྱུར་པའི་ཤེས་པ་གཉིས་སྣང་ནུབ་
པའི་ཚུལ་གྱིས་མྱོང་བའི་ཤེས་པ་དེ་དེའི་ངོ་བོ་ཡིན་པའི་ཕྱིར། དེ་ལྟ་ནའང་། ཆོས་དེ་ལ་རང་
རིག་མངོན་སུམ་ཡིན་ན་ཆོས་དེ་མྱོང་བའི་ཤེས་པ་ཡིན་དགོས་པར་མི་འདོད་དེ་དབང་ཤེས་་་་
ཉམས་སུ་མྱོང་བའི་རང་རིག་མངོན་སུམ་དེ། དབང་ཤེས་མི་རྟག་པ་ལ་རང་རིག་མངོན་སུམ་
གང་ཞིག དེས་དེ་མ་མྱོང་བའི་ཕྱིར། དང་པོ་དེར་ཐལ། དེ་དབང་ཤེས་ལ་དེ་གང་ཞིག །
དབང་ཤེས་དང་དེའི་མི་རྟག་པ་ཡུལ་དུས་རང་བཞིན་གང་ལ་ལྟོས་ནས་ཀྱང་གྲུབ་བདེ་རྫས་་་་
གཅིག་ཡིན་པའི་ཕྱིར། ཕྱི་མ་དེར་ཐལ། དབང་ཤེས་ཀྱི་མི་རྟག་པ་དེ་དེའི་མྱོང་བྱ་མ་ཡིན་་་་
པའི་ཕྱིར་ཏེ། དེ་ཕྱིར་དེ་ནི་ནང་ཉིད་དང་། །མྱོང་བྱ་ཉིད་ཕྱིར་སེམས་ཡིན་ནོ། །ཞེས་རང་
མྱོང་བྱེད་ཀྱི་རང་རིག་གི་མྱོང་བྱ་ཡིན་ན་ཤེས་པ་ཡིན་པས་ཁྱབ་པར་གསུངས་པའི་ཕྱིར།།
གཉིས་པ་མཚན་གཞི་ལ་ལོག་རྟོག་དགག་པ་ཡོད་དེ། བདེ་སོགས་ནང་དོན་བེམ་པོར་
འདོད་པ་དགག་པ་དང་། བདེ་སོགས་ཕྱི་དོན་བེམ་པོར་འདོད་པ་དགག་པ་གཉིས་སུ་ཡོད་་་
པའི་ཕྱིར། དང་པོ་ཡོད་དེ། རྩོད་པ་དང༌། དེ་དགག་པ་གཉིས་སུ་ཡོད་པའི་ཕྱིར། དང་
པོ་ཡོད་དེ། གཞན་ཡང་རིག་བྱེད་མིན་དེ་དག །རང་གི་ངོ་བོ་ཇི་ལྟར་རིག །དོན་གཅིག་ལ་
339.



བརྟེན་རྣམ་ཤེས་ཀྱིས། །རིག་བྱ་ཡིན་ཞེས་འགའ་ཞིག་ཟེར། །ཞེས་འབྱུང་བ་ལས། བྱེ་བྲག་
པ་སོགས་བདེ་བ་ཡུལ་རིག་བྱེད་མ་ཡིན་པའི་ཕྱིར་ན་རིག་པ་མ་ཡིན་ཞིང་། རྣམ་ཤེས་དོན་་་་་
གཞན་གྱི་མྱོང་བྱ་ཡིན་ཞེས་རྩོད་པའི་ཕྱིར། གཉིས་པ་དེ་དགག་པ་ཡོད་དེ། དེ་དང་དེ་མིན་
རང་བཞིན་ཅན། །དེ་དང་དེ་མིན་དངོས་རྒྱུས་བསྐྱེད། །རྣམ་ཤེས་རྒྱུ་ལས་གཞན་མིན་སྐྱེས། །
བདེ་སོགས་དེ་ཅིས་ཤེས་མ་ཡིན། །ཞེས་པ་ནས། དམིགས་པ་ཉིད་ནི་དེར་སྣང་བའོ། །ཞེས་
པའི་བར་གསུངས་ཤིང་། རྐང་པ་དང་པོ་བཞིའི་དོན་ནི། གཟུགས་འཛིན་མིག་གི་རྣམ་པར་
ཤེས་པའི་འཁོར་གྱི་ཚོར་བ་ཉིད་ཤེས་པ་ཡིན་ཏེ། གཟུགས་འཛིན་དབང་པོའི་རྣམ་པར་ཤེས་
པ་དང་རང་གི་རྐྱེན་གསུམ་ལས་སྐྱེས་པར་མཚུངས་པའི་ཕྱིར། དངོས་འབྲས་འདྲ་མི་འདྲ།
དངོས་རྒྱུ་འདྲ་མི་འདྲས་བསྐྱེད་ཞེས་པར་འགྱུར་པའི་ཕྱིར། །
རྩ་རྟགས་གཉིས་པ་ཡོད་དེ། རྩོད་པ་དང༌། དེ་དགག་པ་གཉིས་སུ་ཡོད་པའི་ཕྱིར།
དང་པོ་ཡོད་དེ། འགའ་ཞིག་བདེ་སོགས་ཕྱི་རོལ་ན། །གནས་ཉིད་དང་ནི་སེམས་མེད་དང༌།
གཟུང་བར་སྨྲ་སྟེ། ཞེས་འབྱུང་བ་ལས། གྲངས་ཅན་གྱིས་བདེ་སོགས་ཕྱི་དོན་བེམ་པོ་དང༌། །
རྣམ་ཤེས་དོན་གཞན་གྱིས་མྱོང་བ་སྟེ། བློ་མྱོང་རྫས་གཞན་ཁོ་ནའོ་ཞེས་རྩོད་པའི་ཕྱིར། །
གཉིས་པ་ཡོད་དེ། དེ་ཡི་ཡང་། ཅིག་ཆར་གཉིས་འཛིན་མི་རིགས་སོ། །ཞེས་པ་མན་ཆད་
གསུངས་ཤིང་། དེ་ཡང་རྣམ་ཤེས་ཀྱིས་གཟུགས་དང་བདེ་བ་གཉིས་ཀ་མི་མྱོང་བར་བསྟན་་་་
པའི་ཕྱིར། དེ་ལ་ཁོ་ན་རེ། བདེ་བ་ཆེས་གསལ་བའི་ཚེ་སེམས་བྱུང་གཞན་རྣམས་གསལ་བར་
མི་དམིགས་ཀྱང་མེད་མི་དགོས་པ་བཞིན་དུ། བློ་མྱོང་རྫས་གཞན་དུ་ཚད་མས་མ་དམིགས་་་་
ཀྱང་བློ་མྱོང་རྫས་གཞན་ཡིན་ནོ་ཞེ་ན། མི་མཚུངས་ཏེ། གཅིག་ཚིགས་གསལ་བས་སྒྲིབ་ན་
ཡང་། །སེམས་ཀྱི་ཁྱད་པར་རྒྱུན་དག་ལ། །ཐ་དད་པར་ནི་མཐོང་བའི་ཕྱིར། །ཐ་དད་རྣམ་
གཞག་གྲུབ་པ་ཡིན། །ཞེས་འབྱུང་བ་ལས། སེམས་ཀྱི་རྒྱུན་ལ་སེམས་བྱུང་དུ་མ་ཚད་མས་་་
མཐོང་། བློ་མྱོང་རྫས་གཞན་དུས་ནམ་ཡང་ཚད་མས་མ་མཐོང་བའི་ཕྱིར།།
སྐབས་འདིར་མཐའ་ཅུང་ཟད་དཔྱད་ན། ངོ་བོ། དབྱེ་བ། མཚུངས་ལྡན། རྫས་་་
གཅིག་དང་ཐ་དད་དཔྱད་པ། སྒྲ་དོན་བཤད་པའོ། །དང་པོ་ལ་ཁ་ཅིག དོན་ཀྱི་ངོ་བོ་རང་
སྟོབས་ཀྱིས་རིག་པ་སེམས་ཀྱི་མཚན་ཉིད། དོན་གྱི་ཁྱད་པར་རང་སྟོབས་ཀྱིས་རིག་པ་སེམས་
བྱུང་གི་མཚན་ཉིད་དོ། གཟུགས་འཛིན་མིག་གི་རྣམ་པར་ཤེས་པ་དང་དེའི་འཁོར་ཀྱི་སེམས་
• 340 •



བྱུང་གཉིས་ཀས་གཟུགས་ཀྱི་ངོ་བོ་དང་ཁྱད་པར་གཉིས་ཀ་དམིགས་པར་འདྲ་ཡང་གཙོ་བོས་་་
དོན་གྱི་ངོ་བོ་རང་སྟོབས་དང་། ཁྱད་པར་གྲོགས་སེམས་བྱུང་གི་སྟོབས་ཀྱིས་རིག་ཅིང་འཁོར་
སེམས་བྱུང་དེ་ལས་ལྡོག་པ་ཡིན་ནོ། །ཞེས་ཟེར། འོ་ན་དོན་གྱི་ངོ་བོ་རིག་མ་རིག་གི་དོན་་་་་
སྣང་མི་སྣང་ལ་བྱེད་དམ། ངེས་མ་ངེས་ལ་བྱེད། དང་པོ་མི་འཐད་དེ། གཟུགས་འཛིན་་་་
མིག་གི་རྣམ་ཤེས་གཙོ་འཁོར་གཉིས་ཀ་སྒྲུབ་འཇུག་ཡིན་པས་གཟུགས་ཀྱི་ངོ་བོ་དང་ཁྱད་པར་་
གཉིས་ཀ་སྣང་དགོས་པའི་ཕྱིར། གཉིས་པ་མི་འཐད་དེ། རང་ཉིད་ཀྱིས་ངེས་མ་ངེས་ལ་བྱེད་
པ་མི་འཐད། ངེས་ཤེས་འདྲེན་མ་འདྲེན་ལ་བྱེད་པ་ཡང་མི་འཐད་པའི་ཕྱིར། དང་པོ་དེར་
ཐལ། རྟོག་པ་དང་བྲལ་བའི་སེམས་བྱུང་ཡོད་པ་གང་ཞིག རྟོག་བྲལ་གྱི་ཤེས་པ་ཡིན་ན་རང་
ཡུལ་མ་ངེས་དགོས་པའི་ཕྱིར་ཏེ། རང་འགྲེལ་ལས། མངོན་སུམ་ནི་གང་གིས་ཀྱང་ངེས་པར་
བྱེད་པ་མིན་ནོ། །འོ་ན་ཅི་ཞེ་ན་དེར་སྣང་བས་སོ། །ཞེས་གསུངས་པའི་ཕྱིར། གཉིས་པ་་་་
ཡང་མི་འཐད་པར་ཐལ། གཟུགས་འཛིན་མིག་གི་རྣམ་ཤེས་ཀྱིས་གཟུགས་མཛེས་སོ་སྙམ་པའི་
ངེས་ཤེས་མི་འདྲེན་ལ། དེའི་འཁོར་སེམས་བྱུང་གིས་ངེས་ཤེས་འདྲེན་པའི་ཁྱད་པར་མི་་་་་
འཐད་ཅིང་དེ་ལས་བཟློག་པ་ཡང་མི་རིགས་པའི་ཕྱིར་དང་། སྔ་ཕྱི་གཉིས་ཀ་ལ་སྣང་ལ་མ་་་་
ངེས་སུ་གྱུར་པའི་སེམས་སེམས་བྱུང་མེད་པར་ཐལ་བའི་སྐྱོན་ཡོད་པའི་ཕྱིར། རང་གི་ལུགས་
ནི༔ རང་གི་འཁོར་དུ་བྱུང་བའི་སེམས་བྱུང་དང་མཚུངས་པར་ལྡན་པ་སེམས་ཀྱི་མཚན་ཉིད།
རང་འཁོར་དུ་ལྡན་པའི་སེམས་དང་མཚུངས་པར་ལྡན་པར་སེམས་བྱུང་གི་མཚན་ཉིད་ཡིན་་་་
པའི་ཕྱིར། དེ་ལྟ་ནའང་མཚན་ཉིད་དེ་དག་སོ་སོ་ཚད་མས་ངེས་ནས་མཚོན་བྱ་གཉིས་ཚད་་་་
མས་མ་ངེས་པའི་གང་ཟག་ཡོད་མི་དགོས་པ་དང་། ཤེས་པ་གང་ཡིན་དེ་གཉིས་གང་རུང་་་་
ཡིན་པའི་ངེས་པ་མེད་ཚུལ་ཤེས་པར་བྱའོ།།
གཉིས་པ་དབྱེ་བ་ཡོད་དེ། སེམས་ཀྱི་དབྱེ་བ་དང༌། སེམས་བྱུང་གི་དབྱེ་བ་གཉིས་སུ་
ཡོད་པའི་ཕྱིར། དང་པོ་ཡོད་དེ། རྣམ་ཤེས་ཚོགས་དྲུག་ཡོད་པའི་ཕྱིར། དགེ་མི་དགེ་ལུང་
མ་བསྟན་གྱི་སེམས་གསུམ་ཡང་ཡོད་པའི་ཕྱིར། གཉིས་པ་ཡོད་དེ། ཀུན་འགྲོ་ལྔ། ཡུལ་་་་
ངེས་ལྔ། དགེ་བ་བཅུ་གཅིག རྩ་ཉོན་དྲུག ཉེ་ཉོན་ཉི་ཤུ། གཞན་འགྱུར་བཞི་རྣམས་སུ་
ཡོད་པའི་ཕྱིར། ཀུན་འགྲོ་ལྔ་ཡོད་དེ། ཚོར་བ། འདུ་ཤེས། སེམས་པ། རེག་པ། ཡིད་
ལ་བྱེད་པ་ལྔ་ཡིན་པའི་ཕྱིར། ཡུལ་ངེས་ལྔ་ཡོད་དེ། འདུན་པ། མོས་པ། དྲན་པ། ཏིང་
• 3:11 •



ངེ་འཛིན། ཤེས་རབ་རྣམས་ཡིན་པའི་ཕྱིར། དགེ་བ་བཅུ་གཅིག་ཡོད་དེ། དད་པ། ངོ་ཚ་
ཤེས་པ། ཁྲེལ་ཡོད་པ། མ་ཆགས་པ། ཞེ་སྡང་མེད་པ། གཏི་མུག་མེད་པ། བརྩོན་འགྲུས།
ཤིན་སྦྱངས། བག་ཡོད། བཏང་སྙོམས། རྣམ་པར་མི་འཚེ་བ་རྣམས་ཡིན་པའི་ཕྱིར། རྩ་
ཉོན་དྲུག་ཡོད་དེ། འདོད་ཆགས། ཁོང་ཁྲོ། ང་རྒྱལ། ཉོན་མོངས་ཅན་གྱི་མ་རིག་པ།
ཐེ་ཚོམ ལྟ་བ་ཉོན་མོངས་ཅན་རྣམས་ཡིན་པའི་ཕྱིར། ཉེ་ཉོན་ཉི་ཤུ་ཡོད་དེ། ཁྲོ་བ།
འཁོན་འཛིན། འཚིག་པ། འཆབ་པ། སེར་སྣ། ཕྲག་དོག གཡོ། སྒྱུ། རྒྱགས་པ།
རྣམ་འཚེ། ངོ་ཚ་མེད་པ། ཁྲེལ་མེད་པ། རྨུགས་པ། རྒོད་པ། མ་དད་པ། ལེ་ལོ།
བརྗེད་ངེས། བག་མེད་པ། རྣམ་པར་གཡེང་བ། ཤེས་བཞིན་མ་ཡིན་པ་རྣམས་ཡིན་པའི་་
ཕྱིར། གཞན་འགྱུར་བཞི་ཡོད་དེ། གཉིད། འགྱོད་པ། རྟོག་པ། དཔྱོད་པ་རྣམས་ཡིན་
པའི་ཕྱིར།། །
གསུམ་པ་མཚུངས་ལྡན་ལ་དཔྱད་པ་ཡོད་དེ། གཟུགས་འཛིན་མིག་གི་རྣམ་ཤེས་དང་་
དེའི་འཁོར་དུ་བྱུང་བའི་ཚོར་བ་ལྟ་བུ་མཚུངས་ལྡན་རྣམ་པ་ལྔ་མཚུངས་པའི་ཕྱིར་ཏེ། དེ་་་་་
གཉིས་ཀྱི་བདག་རྐྱེན་དོན་གཅིག་པས་རྟེན་མཚུངས། དམིགས་ཡུལ་དོན་གཅིག་པས་དམིགས་
པ་མཚུངས། དེ་གཉིས་ལ་རྣམ་པ་ཤར་བའི་ཆོས་གཅིག་པས་རྣམ་པ་མཚུངས། དེ་གཉིས་་་
གྲུབ་པའི་དུས་དོན་གཅིག་པས་དུས་མཚུངས། དེ་གཉིས་རྫས་རེ་རེ་བར་མཚུངས་པས་རྫས་་
མཚུངས་པའི་ཕྱིར། ཁོ་ན་རེ། གཞན་བཞི་དེ་ལྟར་ཡིན་ཀྱང་རྣམ་པ་མི་མཚུངས་ཏེ། སློབ་
དཔོན་བློ་བརྟན་གྱིས། སེམས་དང་སེམས་ལས་བྱུང་བ་འདི་དག་གནས་དང་དམིགས་པ་དང་
དུས་དང་རྫས་མཚུངས་པ་ཉིད་ཀྱིས་མཚུངས་པར་ལྡན་པ་ཡིན་གྱི། རྣམ་པར་ཤེས་པ་དང་་་་
ཁྱད་མེད་དུ་ཐལ་བར་འགྱུར་པའི་ཕྱིར་རྣམ་པ་མཚུངས་པ་མིན་ནོ། །ཞེས་གསུངས་པའི་ཕྱིར་
ཞེ་ན། མ་ཁྱབ་སྟེ། གཟུགས་འཛིན་མིག་གི་རྣམ་པར་ཤེས་པ་དེ་གཟུགས་ཀྱི་རྣམ་པ་ཤར་་་་
ཞིང་གཟུགས་དམིགས་པ་ཙམ་གྱིས་རབ་ཏུ་ཕྱེ་བའི་རིགས་སུ་གནས། ཚོར་བ་སོགས་དེ་ལྔར་
མིན་པ་ལ་དགོངས་པའི་ཕྱིར་ཏེ། དབུས་མཐའ་ལས། དེ་ལ་དོན་མཐོང་རྣམ་པར་ཤེས། །
དེ་ཡི་ཁྱད་པར་སེམས་ལས་བྱུང་། །ཞེས་དང༌། འགྲེལ་པར། དོན་ཙམ་མཐོང་བ་ནི་རྣམ་
པར་ཤེས་པའོ། །དེའི་ཁྱད་པར་འཛིན་པ་ནི་སེམས་ལས་བྱུང་བའོ། །ཞེས་དང༌། འགྲེལ་་་
བཤད་ལས། ཙམ་ཞེས་བྱ་བའི་སྒྲས་ནི་བྱེ་བྲག་སེལ་བའི་ཕྱིར་ངོ་བོ་ཙམ་དམིགས་ཀྱི་ཁྱད་པར་
• 342 •



མ་དམིགས་སོ་ཞེས་བྱ་བའི་ཐ་ཚིག་གོ། །ཞེས་གསུངས་པའི་ཕྱིར།།
བཞི་པ་རྫས་གཅིག་དང་ཐ་དད་དཔྱད་པ་ཡོད་དེ། གཙོ་བོ་སེམས་རྣམས་རང་རང་གི་
འཁོར་སེམས་བྱུང་རྣམས་དང་རྫས་གཅིག་ཡིན་གྱི་རྫས་ཐ་དད་ཡིན་པ་ལ་གནོད་བྱེད་ཡོད་པའི་
ཕྱིར། ཇི་ལྟར་ཡོད་ན། ཤེས་བྱ་ཆོས་ཅན། གང་ཟག་གཅིག་གི་རྒྱུད་ལ་རྟོག་པ་རྫས་ཐ་དད་
པ་དྲུག་ཅིག་ཆར་སྐྱེ་བ་ཡོད་པར་ཐལ། དེའི་རྒྱུད་ལ་ཀ་འཛིན་གཙོ་བོ་རྟོག་པ་དང་དེའི་་་་་
འཁོར་ཀུན་འགྲོ་ལྔ་སྟེ་དྲུག་ཅིག་ཆར་སྐྱེ་བ་ཡོད་པ་གང་ཞིག དེ་དྲུག་རྫས་ཐ་དད་ཡིན་པའི་་
ཕྱིར། ཕྱི་མ་ཁས། འདོད་མི་ནུས་ཏེ། རྟོག་གཉིས་ཅིག་ཆར་མཐོང་བ་མེད། ཅེས་་་་
གསུངས་པའི་ཕྱིར། ཁོ་ན་རེ། མ་ཁྱབ་སྟེ། རྟོག་པ་རིགས་མཐུན་གཉིས་ཅིག་ཆར་མི་སྐྱེ་་་
བའི་དོན་ཡིན་གྱི་རིགས་མི་མཐུན་དུ་མ་ཅིག་ཆར་སྐྱེ་བ་ལ་བཀག་པ་མེད་པའི་ཕྱིར། ཞེས་་་་
ཟེར་བ་མི་འཐད་དེ། རྟོག་པ་རིགས་གཅིག་དང་ཐ་དད་ཀྱི་དོན་དབང་ཤེས་དང་ཡིད་ཤེས་སོ་
སོར་ངེས་པ་ལྟ་བུ་ངོ་བོའི་སྒོ་ནས་འབྱེད་པ་མི་འཐད། ཡུལ་འདྲ་མི་འདྲའི་སྒོ་ནས་འབྱེད་་་་
པའང་མི་འཐད་པའི་ཕྱིར། དང་པོ་དེར་ཐལ། རྣམ་ངེས་ལས། རྣམ་པར་རྟོག་པ་ཅན་ནི་
ཡིད་ཀྱི་རྣམ་པར་ཤེས་པ་སྟེ། ཞེས་རྟོག་པ་ཡིན་ན་ཡིད་ཤེས་ཡིན་པས་ཁྱབ་པར་གསུངས་པའི་
ཕྱིར། ཕྱི་མ་དེར་ཐལ། འདི་གཟུགས་སོ་སྙམ་པའི་རྟོག་པ་དང་འདི་གཟུགས་འཛིན་པའོ་་་
སྙམ་པའི་རྟོག་པ་རྫས་ཐ་དད་པ་གཉིས་ཅིག་ཆར་སྐྱེ་བ་མི་འཐད་པའི་ཕྱིར། ཁོ་ན་རེ། ཀ་་
འཛིན་གཙོ་བོ་རྟོག་པའི་འཁོར་དུ་ཀུན་འགྲོ་ལྔ་པོ་ཀ་འཛིན་རྟོག་པ་ཡིན་པར་མ་ངེས་པས་སྔར་
བརྗོད་པའི་གནོད་བྱེད་མི་འཇུག་གོ་ཞེ་ན། དེ་ནི་ཤིན་ཏུ་ཡང་ངེས་པ་ཡིན་ཏེ། དཔེར་ན་་་
མིག་གི་རྣམ་པར་ཤེས་པའི་འཁོར་དུ་བྱུང་བའི་ཀུན་འགྲོ་ལྔ་མིག་ཤེས་དང༌། ཡིད་ཀྱི་རྣམ་་་་་
ཤེས་ཀྱི་འཁོར་དུ་བྱུང་བའི་ཀུན་འགྲོ་ལྔ་ཡིད་ཤེས་ཡིན་པའི་བར་དུ་རིགས་པའི་ཕྱིར། དེ་ལྟ་་
ནའང་ཡིད་དང་ཤེས་པའི་གཞི་མཐུན་ཡིན་ན་ཡིད་ཤེས་ཡིན་པས་མ་ཁྱབ་པ་དང་། དབང་པོ་
དང་ཤེས་པའི་གཞི་མཐུན་ཡིན་ན་དབང་ཤེས་ཡིན་པས་མ་ཁྱབ་པའི་ཚུལ་ཤེས་དགོས་ཤིང་།
དགེ་སེམས་གང་ཡིན་གྱི་འཁོར་དུ་ཤིན་སྦྱངས་སོགས་འབྱུང་བའི་ངེས་པ་མེད་པས་མངོན་པ་་་
དང་མཐའ་གཅིག་ཏུ་མི་མཐུན་པའང་ཤེས་པར་བྱའོ།།
ལྔ་པ་སྒྲ་དོན་ཡོད་དེ རྩི་ཏྟ་ཞེས་པ་བསོག་པ་ལ་འཇུག་པ་ལྟར་ན་དགེ་མི་དགེའི་བག་
ཆགས་བསོག་པས་ན་སེམས་ཞེས་པ་དང༌། ཡང་ན་འབྱེད་པས་ན་སེམས། རྟེན་དུ་གྱུར་པས་
• 343 •



ན་ཡིད། བརྟེན་པར་འགྱུར་པས་ན་རྣམ་ཤེས། སེམས་ལ་བརྟེན་ནས་ཕྲལ་དུ་བྱུང་བས་ན་་
སེམས་བྱུང་ཞེས་བརྗོད་པའི་ཕྱིར།།
༤.
རྣམ་འབྱོར་མངོན་སུམ་བཤད་པ།
དེ་ལྟར་རང་རིག་མངོན་སུམ་བཤད་ནས། བཞི་པ་རྣལ་འབྱོར་མངོན་སུམ་འཆད་པ་ལ།
མདོར། རྣལ་འབྱོར་རྣམས་ཀྱི་བླ་མས་བསྟན། །མ་འདྲེས་པ་ཡི་དོན་ཙམ་མཐོང་། །རྟོག་་་
པའང་རང་རིག་ཉིད་དུ་འདོད། །དོན་ལ་མ་ཡིན་དེ་རྟོག་ཕྱིར། ཞེས་དང་། རང་འགྲེལ་་་
ལས། དེ་བཞིན་དུ་རྣལ་འབྱོར་རྣམས་ཀྱི་བླ་མས་བསྟན། །མ་འདྲེས་པ་ཡི་དོན་ཙམ་མཐོང་། །
རྣལ་འབྱོར་པ་རྣམས་ཀྱིས་ཀྱང་ལུང་ལས་རྣམ་པར་རྟོག་པ་དང་མ་འདྲེས་པའི་དོན་ཙམ་མཐོང་
བ་ནི་མངོན་སུམ་མོ། །རེ་ཞིག་གལ་ཏེ་འདོད་ཆགས་ལ་སོགས་པའི་རང་རིག་པ་མངོན་སུམ་་
ཡིན་ན་རྟོག་པའི་ཤེས་པའང་མངོན་སུམ་དུ་འགྱུར་རོ་ཞེ་ན། དེ་ནི་བདེན་ཏེ། རྟོག་པའང་
རང་རིག་ཉིད་དུ་འདོད། །དོན་ལ་མ་ཡིན་དེ་རྟོག་ཕྱིར། །དེ་ཡུལ་ལ་ནི་འདོད་ཆགས་ལ་་་་
སོགས་པ་ཉིད་བཞིན་དུ་མངོན་སུམ་མ་ཡིན་ཡང་རང་རིག་པ་ཡིན་པའི་ཕྱིར། སྐྱོན་མེད་དེ། །
དེ་ལྟར་དེ་དག་ནི་མངོན་སུམ་མོ། །ཞེས་གསུངས། དེའི་དགོངས་པ་འགྲེལ་པ་ལ། རྣལ་་་་
འབྱོར་ཤེས་པ་ཞེས་པ་ནས། དེ་ཕྱིར་དེ་ལ་ཀུན་མངོན་སུམ། །ཞེས་པའི་བར་གསུངས་ཏེ།
ལྷར། རྣལ་འབྱོར་པའི་མངོན་སུམ་ཡང་བསྒོམས་པ་ལས་བྱུང་བ་རྟོག་པ་དང་བྲལ་ཞིང་དོན་
ཙམ་མཐོང་བ་ཡིན་ན། དེ་ནི་སྔར་བཤད་ཅེས་བྱ་བ་ལ་སོགས་པས་འཆད་པར་བྱེད་དོ། །
ཞེས་གསུངས་པའི་ཕྱིར། འཆད་ཚུལ་ཡང་ཡོད་དེ། རྐང་པ་དང་པོ་གཉིས་ཀྱིས་མཚན་གཞི་་་
དང་མཚན་ཉིད་ཀྱི་སྒོ་ནས་མདོར་བསྟན། ལྷག་མ་རྣམས་ཀྱིས་རྒྱས་པར་འཆད་པའི་ཕྱིར།
དང་པོ་གྲུབ་སྟེ། རྣལ་འབྱོར་ཤེས་པ་སྔར་བཤད་པ། །དེ་དག་གི་དེ་བསྒོམས་བྱུང་ཡིན།
ཞེས་འབྱུང་བ་ལས། བདེན་བཞིའི་གནས་ལུགས་མངོན་སུམ་དུ་རྟོགས་པའི་ཡེ་ཤེས་ཆོས་ཅན།
རྣལ་འབྱོར་མངོན་སུམ་ཡིན་ཏེ། རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་ཞི་་་
ལྷག་ཟུང་འབྲེལ་གྱི་ཏིང་ངེ་འཛིན་ལས་སྐྱེས་ཤིང་། ཉེར་ལེན་གྱི་ཕུང་པོ་མི་རྟག་པ་རྟོགས་་་
པའི་རྟོག་བྲལ་མ་འཁྲུལ་བའི་ཤེས་པ་ཡིན་པའི་ཕྱིར། ཞེས་འགོད་པའི་ཕྱིར། རྣམ་བཤད་དུ་
• 344 •



འདི་ལྟར་གསུངས་པ་ལས་སྤྱི་མཚན་རྟོགས་པའི་སངས་འཕགས་ཀྱི་ཚད་མ་ཡོད་པར་གྲུབ་ལ་་་
འོན་ཀྱང་དེ་རྟོགས་པའི་རྣམ་མཁྱེན་དང་རྣལ་འབྱོར་མངོན་སུམ་ཁས་མ་བླང་ངོ། །གཉིས་པ་
ཡོད་དེ། མཚན་ཉིད་རྟོག་བྲལ་དུ་སྒྲུབ་པ་དང་། མ་འཁྲུལ་བར་སྒྲུབ་པ་གཉིས་སུ་ཡོད་པའི་
ཕྱིར། དང་པོ་ཡོད་དེ། རྟོག་པའི་དྲ་བ་རྣམ་བསལ་བས། །གསལ་བ་ཉིད་དུ་སྣང་བ་ཡིན། །
ཞེས་འབྱུང་བ་ལས། ཆོས་ཅན་དུ་བཟུང་བ་དེ་ཉིད་རྟོག་བྲལ་ཡིན་ཏེ། རང་ཡུལ་མ་འདྲེས་
པ་གསལ་བར་སྣང་བའི་ཤེས་པ་ཡིན་པའི་ཕྱིར། ཞེས་འགོད་ཅིང་། རྟགས་སྒྲུབ་པ་ནི།
འདོད་འཇིགས་མྱ་ངན་གྱིས་བརླབས་དང་། །རྐུན་པོ་རྨོ་སོགས་ཀྱིས་བསླད་པས། །མདུན་ན་
གནས་པ་བཞིན་དུ་ནི། །ཡང་དག་མིན་པ་མཐོང་བར་འགྱུར། །ཞེས་གསུངས་ཏེ། ཡང་་་་
དག་པ་མ་ཡིན་པའི་དོན་བསྒོམས་པ་ལས་སྒོམ་བྱའི་དོན་ལ་གསལ་སྣང་འབྱུང་བའི་ཕྱིར། །
དཔེར་ན་འདོད་ཆགས་ལ་སོགས་གོམས་པ་ལས་ཆགས་ཡུལ་སོགས་མེད་བཞིན་དུ་གསལ་བར་
སྣང་བའི་བློ་སྐྱེ་བ་བཞིན་ཡིན་པས་སོ། །རྩ་བའི་ཁྱབ་པ་གྲུབ་སྟེ། རྣམ་པར་རྟོག་དང་རྗེས་་
འབྲེལ་ནི། །དོན་གསལ་སྣང་བ་ཅན་མ་ཡིན། །ཞེས་འབྱུང་བ་ལས། རྟོག་པ་ཡིན་ན་རང་
ཡུལ་མ་འདྲེས་པར་གསལ་བར་མི་སྣང་བས་ཁྱབ་པའི་ཕྱིར། ཁོ་ན་རེ། མི་འཐད་དེ། རྨི་་་
ལམ་གྱི་དྲན་པར་རྟོག་པ་ཡིན་ཀྱང་རང་ཡུལ་གསལ་བར་སྣང་བའི་ཕྱིར་ཞེ་ན། མ་གྲུབ་སྟེ།
རྨི་ལམ་ན་ཡང་དྲན་པ་དེ། །དེ་འདྲའི་དོན་ལྡན་མིན་པར་དྲན། །ཞེས་འབྱུང་བ་ལས་གྲུབ་་
པའི་ཕྱིར། ཡང་ཁོ་ན་རེ། ཡང་དག་པ་མ་ཡིན་པའི་དོན་གོམས་པ་ལས་གོམས་བྱའི་དོན་ལ་
གསལ་སྣང་མི་འབྱུང་བར་ཐལ། དེ་མི་འབྱུང་བ་སངས་རྒྱས་པས་འདོད་པའི་ཕྱིར་ཞེ་ན། མ་
གྲུབ་སྟེ། མི་གཙང་ཟད་པར་ས་ལ་སོགས། །ཡང་དག་མིན་པའང་བསྒོམས་པ་ཡི། །སྟོབས་
ཀྱིས་སྤྲུལ་པ་རྟོག་མེད་དང༌། །གསལ་བར་སྣང་བ་ཅན་དུ་མཐོང་། །ཞེས་འབྱུང་བ་ལས། །
མི་གཙང་བའི་ཏིང་ངེ་འཛིན་དང་། ཟད་པར་གྱི་ཏིང་ངེ་འཛིན་གོམས་པ་ལས་གོམས་བྱའི་་་
དོན་ལ་གསལ་སྣང་འབྱུང་བར་བཅོམ་ལྡན་འདས་ཀྱིས་གསུངས་པའི་ཕྱིར། དེས་ན་སྔར་་་་་
བཤད་པའི་དོན་གྲུབ་སྟེ། དེ་ཕྱིར་ཡང་དག་ཡང་དག་མིན། །གང་གང་ཤིན་ཏུ་བསྒོམས་གྱུར་
པ། །སྒོམ་པ་ཡོངས་སུ་རྫོགས་པ་ན། །དེ་གསལ་མི་རྟོག་བློ་འབྲས་ཅན། །ཞེས་འབྱུང་བའི་
ཕྱིར། །གཉིས་པ་མ་འཁྲུལ་བར་སྒྲུབ་པ་ཡོད་དེ། དེ་ལ་སྔར་བཤད་དངོས་པོ་བཞིན། །བསླུ་
བ་མེད་ཅན་གང་ཡིན་དེ། །བསྒོམས་བྱུང་མངོན་སུམ་ཚད་མར་འདོད། །ལྷག་མ་ཉེ་བར་་་
• 345 •



བསླད་པ་ཡིན། །ཞེས་འབྱུང་བ་ལས། རྣལ་འབྱོར་མངོན་སུམ་ལྟ་བུ་ཉེར་ལེན་གྱི་ཕུང་པོ་མི་
རྟག་པ་ལ་མི་སླུ་བའི་ཤེས་པ་ཡིན་པའི་ཕྱིར་ན། དེ་ལ་མ་འཁྲུལ་བར་གྲུབ་པའི་ཕྱིར། དཔེར་
ན་སྔར་ལེའུ་གཉིས་པར་བདེན་བཞིའི་གནས་ལུགས་མངོན་སུམ་དུ་རྟོགས་པའི་ཡེ་ཤེས་ཚད་མ་
མི་སླུ་བར་བཤད་པ་བཞིན་ནོ། །ཞེས་འགོད་པའི་ཕྱིར། དེ་ལ་ཁོ་ན་རེ། རྟོག་པ་མངོན་་་
སུམ་དུ་ཐལ། ཆགས་སོགས་མྱོང་བྱེད་ཀྱི་རང་རིག་དེ་མངོན་སུམ་གང་ཞིག ཆགས་སོགས་་
རྟོག་པ་ཡིན་པའི་ཕྱིར། འདོད་ན། མངོན་སུམ་ཡིན་ན་རྟོག་བྲལ་ཡིན་པས་མ་ཁྱབ་པར་་་་་
འགྱུར་རོ་ཞེ་ན། སྐྱོན་མེད་དེ། ཤེས་གང་གང་ལ་སྒྲ་དོན་འཛིན། །དེ་ནི་དེ་ལ་རྟོག་པ་ཡིན།།
རང་གི་ངོ་བོ་སྒྲ་དོན་མིན། །དེ་ཕྱིར་དེ་ལ་ཀུན་མངོན་སུམ། །ཞེས་འབྱུང་བ་ལས། ཡུལ་་་་
དེའི་སྒྲ་དོན་སྣང་ཡུལ་དུ་བྱེད་པའི་ཞེན་རིག་གང་ཡིན་ཡུལ་དེ་ལ་རྟོག་པ་ཡིན་ཞིང་། ཡུལ་་་་
དེའི་སྒྲ་དོན་སྣང་ཡུལ་དུ་མི་བྱེད་པར། ཡུལ་དེ་ཉིད་སྣང་ཡུལ་དུ་བྱེད་པའི་མ་འཁྲུལ་བའི་་་་
ཤེས་པ་གང་ཡིན་ཡུལ་དེ་ལ་མངོན་སུམ་ཡིན་པར་འཇོག་པའི་ཕྱིར། སྔ་མ་ཁ་ཅིག ཤེས་པ་
ཡིན་ན་རང་གི་ངོ་བོ་ལ་རང་རིག་མངོན་སུམ་ཡིན་པས་ཁྱབ་ཟེར་བ་མི་འཐད་དེ། སྒྲ་འཛིན་
རྟོག་པ་ལྟ་བུ་རང་གི་ངོ་བོ་ལ་རང་རིག་མངོན་སུམ་མིན་པའི་ཕྱིར་ཏེ། དེ་རང་གི་འཛིན་རྣམ་
ལ་མངོན་སུམ་མིན། གཟུང་རྣམ་ལ་ཡང་མངོན་སུམ་མ་ཡིན་པའི་ཕྱིར། དང་པོ་དེར་ཐལ།
དེས་རང་གི་འཛིན་རྣམ་མ་རྟོགས་པ་གང་ཞིག དེ་ལ་མངོན་སུམ་ཡིན་ན་དེ་ལ་ཚད་མ་ཡིན་་
དགོས་པའི་ཕྱིར། ཕྱི་མ་ཁས་བླངས་སོ། །དང་པོ་མ་གྲུབ་ན། འཛིན་རྣམ་གཞལ་བྱ། །
གཟུང་རྣམ་ཚད་མ། རང་རིག་འབྲས་བུ། ཞེས་ཚད་འབྲས་ཕྱིན་ཅི་ལོག་ཏུ་ཁས་ལེན་དགོས་
པར་འགྱུར་བའི་སྐྱོན་ཡོད་དོ། །རྩ་རྟགས་གཉིས་པ་དེར་ཐལ། དེ་དེ་ལ་མངོན་སུམ་ཚད་མ་
མིན་པ་གང་ཞིག མངོན་སུམ་ལ་ཚད་མས་ཁྱབ་པའི་ཕྱིར། འདི་ཁས། དང་པོ་དེར་ཐལ།
དེ་དེ་ལ་མངོན་སུམ་གྱི་ཚད་མ་ཡིན་ན་རྟོག་པ་དེ་ལ་འཛིན་པ་མི་མཐུན་པ་གཉིས་ཡོད་པར་་་་
ཐལ་བའི་སྐྱོན་ཡོད་པའི་ཕྱིར་ཏེ། དེ་དེ་ལ་མངོན་སུམ་གྱི་ཚད་མ་ཡིན་ན་རྟོག་པ་དེ་ལ་སྒྲ་་་་་
འཛིན་རྟོག་པ་འདི་ནི་མི་རྟག་པའོ་སྙམ་པའི་འཛིན་སྟངས་ཡོད་དགོས་པའི་ཕྱིར་ཏེ། དེ་ཡིན་
ན་དེ་སྒྲ་འཛིན་རྟོག་པ་མི་རྟག་པར་འཛིན་པའི་རྟོག་པར་འགྱུར་བའི་ཕྱིར་ཏེ། དེ་ཡིན་ན་་་་་
དེས་སྒྲ་འཛིན་རྟོག་པ་མི་རྟག་པར་མཐོང་དགོས་པར་འགྱུར་བའི་ཕྱིར་ཏེ། སྒྲ་འཛིན་རྟོག་པ་
དང་དེ་མི་རྟག་པ་གཉིས་ཡུལ་དུས་རང་བཞིན་གང་ལ་ལྟོས་ནས་ཀྱང་གྲུབ་བདེ་རྫས་གཅིག་་་་་་
• 346 •



ཡིན་པའི་ཕྱིར།།
༢
མངོན་སུམ་ལྟར་སྣང་ལ་རིགས་གཉིས་སུ་ཕྱེ་སྟེ་མཚན་
ཉིད་མ་འཁྲུལ་བར་སྒྲུབ་པ།
གཉིས་པ་མངོན་སུམ་ལྟར་སྣང་ལ་རིགས་གཉིས་སུ་ཕྱེ་སྟེ་མཚན་ཉིད་མ་འཁྲུལ་བར་སྒྲུབ་
པ་ནི། མདོར། འཁྲུལ་དང་ཀུན་རྫོབ་ཤེས་པ་དང་། །རྗེས་དཔག་རྗེས་སུ་དཔག་ལས་་་་
འབྱུང་། །དྲན་དང་མངོན་འདོད་ཅེས་བྱ་བ། །མངོན་སུམ་ལྟར་སྣང་རབ་རིབ་བཅས། །
ཞེས་དང༌། རང་འགྲེལ་ལས། དེའི་འཁྲུལ་པའི་ཤེས་པ་ནི་སྨིག་རྒྱུ་ལ་སོགས་པ་ལ་ཆུ་ལ་་་་་
སོགས་པ་བརྟགས་ནས་འཇུག་པའི་ཕྱིར་མངོན་སུམ་ལྟར་སྣང་བའོ། །ཀུན་རྫོབ་ཏུ་ཡོད་པ་ནི་
རང་ལ་དོན་གཞན་སྒྲོ་འདོགས་ནས་དེའི་ངོར་བརྟགས་ནས་འཇུག་པའི་ཕྱིར་མངོན་སུམ་ལྟར་
སྣང་བའོ། །ཞེས་འབྱུང༌། དེའི་དགོངས་པ་འགྲེལ་བ་ལ། མངོན་སུམ་ལྟར་སྣང་རྣམ་པ་་་
བཞི། །རྟོག་པའི་ཤེས་པ་རྣམ་གསུམ་དང་། །བརྟེན་བསླད་པ་ལས་བྱུང་བ་ཅན། །རྟོག་པ་
མེད་པ་གཅིག་ཡིན་ནོ། །ཞེས་པ་ནས། དེ་ཕྱིར་དེ་རྟོག་མེད་ན་ཡང་། །ཚད་མ་ཉིད་ནི་་་་
བཀག་པ་སྟེ། །བསླུ་བའི་ཕྱིར་དེ་དོན་དུའང༌། །མངོན་སུམ་ལྟར་སྣང་གཉིས་སུ་བཤད། །
ཅེས་པའི་བར་གསུངས། མདོ་བསྟན་བཅོས་ཀྱི་དོན་བཤད་ན། མངོན་སུམ་ལྟར་སྣང་བཞི་་
ཡོད་དེ། བརྡ་རྟེན་ཅན་གྱི་རྟོག་པ། དོན་བཞན་ལ་སྒྲོ་འདོགས་པའི་རྟོག་པ། ལྐོག་ཏུ་གྱུར་
པའི་དོན་ཅན་གྱི་རྟོག་པ་སྟེ་གསུམ་དང་། རྟོག་མེད་མངོན་སུམ་ལྟར་སྣང་གཅིག་རྣམས་སུ་་་
ཡོད་པའི་ཕྱིར་དང༌། རྟོག་པ་དང་རྟོག་པ་དེར་གྱུར་པའི་མངོན་སུམ་ལྟར་སྣང་དོན་གཅིག་་་
ཅིང་། རྟོག་མེད་ལོག་ཤེས་དང་རྟོག་མེད་དུ་གྱུར་པའི་མངོན་སུམ་ལྟར་སྣང་དོན་གཅིག་པའི་
ཕྱིར་དང་། མདོར་རྟོག་པ་མངོན་སུམ་ལྟར་སྣང་དྲུག་གསུངས་པའང་འདིར་བཤད་པའི་་་་་
མངོན་སུམ་ལྟར་སྣང་གསུམ་གྱི་ནང་དུ་འདུ་བའི་ཕྱིར། འོ་ན་མངོན་སུམ་ལྟར་སྣང་རབ་རིབ་
བཅས། །ཞེས་རྟོག་མེད་མངོན་སུམ་ལྟར་སྣང་ལོགས་སུ་བཀར་བའི་རྒྱུ་མཚན་ཅི་ཡིན་ཞེ་ན།
བཤད་དུ་ཡོད་དེ། འདི་ནི་བཞི་པ་དམིགས་བསལ་ཏེ། །དེར་ནི་ཉེར་གནོད་ལས་སྐྱེས་བརྗོད། །
དེ་ལ་རབ་རིབ་འབའ་ཞིག་ནི། །ཉེར་གནོད་མཚོན་པར་བྱེད་པ་ཡིན། །ཞེས་འབྱུང་བ་ལས།
• 3 47 •



འཕྲལ་གྱི་འཁྲུལ་རྒྱུས་བསླད་པའི་རྟོག་མེད་ཀྱི་ཤེས་པ་དེ་མངོན་སུམ་ལྟར་སྣང་དུ་བསྟན་པས་
རྟོག་བྲལ་གྱི་ཤེས་པ་ཙམ་གྱིས་མངོན་སུམ་གྱི་མཚན་ཉིད་མ་རྫོགས་པས། དེའི་མཚན་ཉིད་ཀྱི་
ཟུར་དུ་མ་འཁྲུལ་བ་སྨོས་དགོས་པར་ཤེས་པའི་ཆེད་དུ་ཡིན་པའི་ཕྱིར།།
（བཅུ་གསུམ） ཚད་མའི་འབྲས་བུ་ལ་ལོག་རྟོག་སེལ་ཚུལ་བསྟན་པ།
༡
ཕྱི་དོན་ཁས་བླངས་པའི་ཚད་འབྲས་ཀྱི་རྣམ་གཞག་བསྟན་པ།
༡. མདོར་བསྟན་ཏེ་བཤད་པ།
འོ་ན་མངོན་སུམ་ཚད་མའི་ངོ་བོ་དང་སྤྱོད་ཡུལ་ལ་ལོག་རྟོག་སེལ་ཚུལ་དེ་ལྟར་ཡིན་མོད།
ཚད་མའི་འབྲས་བུ་ལ་ལོག་རྟོག་དང་དེ་སེལ་ཚུལ་ཇི་ལྟར་ཞེ་ན། དང་པོ་ཡོད་དེ། རིགས་་་
ཐིགས་ཀྱི་ཕྱོགས་སྔ་མ་མདོར་བསྡུས་ལས། འབྲས་བུ་ལ་ལོག་པར་རྟོག་པ་ནི་འདི་ལྟ་སྟེ།
་ རྒྱལ་དཔོག་པ་རྣམས་ནི་ཚད་མ་ལས་འབྲས་བུ་དོན་གཞན་དུ་གྱུར་པ་ཁོ་ན་ཡིན་པར་ལྟ་སྟེ།
དེ་ལ་དེ་ཁོ་ན་ཉིད་ནི་རྣམ་པ་བཞི་སྟེ། གཟུགས་ནི་གཞལ་བྱའོ། །སྐྱེས་བུ་ནི་འཇལ་བྱེད་དོ། །
དབང་པོ་ནི་ཚད་མའོ། །རྟོགས་པ་ནི་འབྲས་བུའོ། །ཞེས་སོགས་འབྱུང་བ་ལྟར་རྒྱལ་དཔོག་པ།
ཕྱི་དོན་གཞལ་བྱ། དབང་པོ་ཁོ་ན་ཚད་མ། དོན་རྟོགས་པ་འབྲས་བུ། ཞེས་དང་།
དཔྱོད་པ་པ། དང་པོར་དོན་མཐོང་བའི་རྟོག་མེད་ཀྱི་ཤེས་པ་ཚད་མ། དོན་རྟོགས་པ་འབྲས་
བུ། ཞེས་དང༌། གྲངས་ཅན་ནི། རྣ་བ་ལ་སོགས་པའི་དབང་པོའི་འཇུག་པ་ཚད་མ།
དོན་རྟོགས་པ་འབྲས་བུ། ཞེས་དང༌། རིག་པ་ཅན་པ་ནི། སྤྱི་སོགས་ཁྱད་ཆོས་འཇལ་བའི་
བློ་ཚད་མ། ཁྱད་པར་རྗེས་འཛིན་གྱི་བློ་འབྲས་བུ། ཞེས་དང་། བྱེ་བྲག་པ་ནི། དབང་་་་
དོན་འཕྲད་ཅིང་འབྲེལ་བ་ཚད་མ། དོན་རྟོགས་པ་འབྲས་བུ་ཞེས་དང༌། རང་སྡེ་བྱེ་བྲག་སྨྲ་
བ་ནི་རྟེན་བཅས་ཀྱི་དབང་པོ་གཟུགས་ཅན་པ་ཚད་མ། དོན་རྟོགས་པ་འབྲས་བུ་ཞེས་འདོད་
པ་རྣམས་ཡིན་པའི་ཕྱིར། དེ་སེལ་ཚུལ་ཡོད་དེ། ཕྱི་དོན་ཁས་བླངས་པའི་ཚད་འབྲས་དང་།
ཕྱི་དོན་ཁས་མ་བླངས་པའི་ཚད་འབྲས་ཀྱི་རྣམ་གཞག་བཤད་པའི་སྒོ་ནས་ལོག་རྟོག་སེལ་བའི་
• 348 •



ཕྱིར། མདོར། བྱ་དང་བཅས་པར་རྟོགས་པའི་ཕྱིར། །འབྲས་བུ་ཉིད་ཡིན་འཇལ་བྱེད་ལ། །
ཚད་མ་ཉིད་དུ་འདོགས་པ་སྟེ། །བྱ་བ་མེད་པའང་མ་ཡིན་ནོ། །ཞེས་དང་། རང་འགྲེལ་་་
ལས། འདིར་ཡང་བྱ་དང་བཅས་པར་རྟོགས་པའི་ཕྱིར། འབྲས་བུ་ཉིད་དུ་ཡོད་ཚད་མ། །
འདི་ལ་ཕྱི་རོལ་པ་རྣམས་བཞིན་དུ་ཚད་མ་ལས་འབྲས་བུ་དོན་གཞན་དུ་གྱུར་པ་ནི་མེད་ཀྱི།།
འབྲས་བུར་གྱུར་པའི་ཤེས་པ་དེ་ཡུལ་གྱི་རྣམ་པ་ཅན་དུ་སྐྱེས་པ་དང་བྱ་བ་བཅས་པར་རྟོགས་པ་
དེ་ཉེ་བར་བླངས་ནས་ཚད་མ་ཉིད་དུ་འདོགས་པ་སྟེ་བྱ་བ་མེད་པའང་མ་ཡིན་ནོ། །དཔེར་ན་
འབྲས་བུ་རྒྱུ་དང་རྗེས་སུ་མཐུན་པར་སྐྱེས་པ་ལ་རྒྱུའི་གཟུགས་འཛིན་ཞེས་བརྗོད་དེ་བྱ་བ་མེད་
པ་ཡང་མ་ཡིན་པ་དེ་བཞིན་དུ་འདིར་ཡང་ཡིན་ནོ། །ཞེས་འབྱུང་ཞིང་། དེའི་དགོངས་པ་་་
འགྲེལ་བ་ལ། བྱ་བ་སྒྲུབ་པར་ཞེས་པ་ནས། སྒྲོ་འདོགས་པ་ནི་འཇུག་ཕྱིར་རོ། །ཞེས་པའི་་
བར་གསུངས་པའི་ཕྱིར་ཏེ། འཇིག་རྟེན་རྒྱུ་གཟུགས་འཛིན་ཞེས་བརྗོད། ཞེས་པ་ཡིན་གྱིས་་
མདོ་དོན་ཚིག་དོན་གྱི་སྒོ་ནས་འཆད། དེ་ཕྱིར་མཐོང་དང་ཞེས་སོགས་ཀྱིས་མདོ་དོན་རིགས་
པའི་སྒོ་ནས་འཆད་པའི་ཕྱིར། དང་པོ་ཡོད་དེ། མདོར་བསྟན་རྒྱས་བཤད་གཉིས་སུ་ཡོད་་་་
པའི་ཕྱིར། དང་པོ་ཡོད་དེ། སྤྱི་དོན་དང༌། ཚིག་དོན་གཉིས་སུ་ཡོད་པའི་ཕྱིར། དང་པོ་
ཡོད་དེ། སྤྱིར་ཚད་འབྲས་ཀྱི་གཞུང་རྣམས་གང་ལས་འཕྲོས་པ་དང་། བྱེ་བྲག་ཏུ་འབྲས་རྟོག་
དང་པོའི་ཕྱོགས་སྔ་ཕྱི་སྨྲ་བ་པོ་ངོས་བཟུང་བ་དང༌། ཕྱོགས་ཕྱི་མའི་འདོད་པ་ལྟར་གྱི་གཙོ་་་
བོའི་ཚད་འབྲས་ཀྱི་རྣམ་གཞག་ངོས་བཟུང་བ་དང༌། ཚད་འབྲས་གཞལ་གསུམ་གང་གཙོ་་་་
བོར་སྟོན་བཤད་པ་རྣམས་སུ་ཡོད་པའི་ཕྱིར།།
དང་པོ་ཡོད་དེ། ཚད་འབྲས་ལ་ཆོད་པའི་འབྲས་བུ་དང་མ་ཆོད་པའི་འབྲས་སུ་གཉིས་
ལས། དང་པོ་ནི། ལེའུ་གཉིས་པར་བཤད་པའི་ཐར་པ་དང་། ཐམས་ཅད་མཁྱེན་པ་ཡིན་
ལ། དེ་སྒྲུབ་པའི་ཕྱིར་དུ་ཚད་མའི་མ་ཆོད་པའི་འབྲས་བུ་སྒྲུབ་དགོས་ཤིང་། དེ་ཡང་དབང་
པོའི་མངོན་སུམ་ཚད་མས་ཡུལ་རྟོགས་པ་དེ་ཉིད་ཡིན་པས། སྐབས་འདིར་དབང་མངོན་གྱི་
ཚད་འབྲས་གཙོ་བོར་སྟོན་ཞིང་། ཚད་འབྲས་ཀྱི་གཞུང་རྣམས་གང་ལས་བྱུང་བ་ཡང་དབང་
པོའི་མངོན་སུམ་སྟོན་པའི་གཞུང་ལས་འཕྲོས་པ་ཡིན་པའི་ཕྱིར།།
གཉིས་པ་ཡོད་དེ། ཕྱོགས་སྔ་མ་སྨྲ་བ་པོ་ངོས་གཟུང་བ་དང་། ཕྱོགས་ཕྱི་མ་སྨྲ་བ་པོ་
ངོས་བཟུང་བ་གཉིས་སུ་ཡོད་པའི་ཕྱིར། དང་པོ་ཡོད་དེ། སྔར་བཤད་པ་ལྟར་ཕྱི་རོལ་པ་་་
• 34] •



བཞི་དང་བྱེ་བྲག་སྨྲ་བ་རྣམས་ཡིན་པའི་ཕྱིར་ཏེ། ཀུན་གྱི་མཚུངས་རྒྱུ་ཡིན་པའི་ཕྱིར། །ཞེས་
སོགས་ཀྱིས་བྱེ་བྲག་སྨྲ་བ་དང་གྲངས་ཅན་གྱི་ལུགས་འགོག དེ་ཕྱིར་མཐོང་དང་དབང་འབྲེལ་
དང༌། །ཞེས་སོགས་དང་། འདིས་ནི་ལྷག་མ་བཤད་པ་ཡིན། །ཞེས་པས་དཔྱོད་པ་པའི་་་་
ལུགས་འགོག དེ་དངོས་མེད་ན་ཁྱད་པར་གྱི། །ཞེས་སོགས་ཀྱིས་རིག་པ་ཅན་པའི་ལུགས་་་
འགོག བདག་ཉིད་ཀུན་གྱི་འབྲེལ་ན་ཡང་། །ཞེས་སོགས་ཀྱིས་བྱེ་བྲག་པའི་ལུགས་འགོགས་
པ་སོགས་ཡིན་པའི་ཕྱིར། གཉིས་པ་ཕྱོགས་ཕྱི་མ་སྨྲ་བ་པོ་ངོས་བཟུང་བ་ལ། ཁ་ཅིག མདོ་
སེམས་གཉིས་ཀ་འབྲས་རྟོག་དང་པོའི་ཕྱོགས་ཕྱི་མ་སྨྲ་བ་པོ་ཡིན་ཏེ། གཟུགས་གཞལ་བྱ།
གཟུགས་ཀྱི་རྣམ་པ་ཤར་ནས་གཟུགས་ལ་གསར་དུ་མི་སླུ་བའི་ཤེས་པ་ཚད་མ། གཟུགས་་་་་
དངོས་སུ་རྟོགས་པའི་ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་དེ་འབྲས་རྟོག་་་་
དང་པོའི་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་རྣམ་གཞག་གང་ཞིག ཚད་འབྲས་ཀྱི་
རྣམ་གཞག་དེ་ཉིད་མདོ་སེམས་གཉིས་ཀས་ཀྱང་ཁས་ལེན་པའི་ཕྱིར། རྟགས་གཉིས་ཀ་གྲུབ་སྟེ།
རྣམ་བཤད་ལས། ཡང་དེ་ཉིད་མདོ་སྡེ་པ་ཁོ་ནའི་ལུགས་སུ་ཁ་ཅིག་སྨྲ་ཞིང་། ཡང་ཁ་ཅིག །
རྣམ་རིག་པ་ཁོ་ནའི་ལུགས་ཡིན་ཞེས་སྨྲ་བ་དེ་དག་གིས་ནི་ཚད་མ་དང་ཚད་མའི་འབྲས་བུ་་་་
ལེགས་པར་བཀག རིགས་པ་སྨྲ་བའི་དགོངས་པ་དོར། རང་ཉིད་མི་ཤེས་པ་གསལ་བར་་་་་
བསྒྲགས། ཞེས་སོ། །ཞེས་དང་། འབྲས་རྟོག་དང་པོར་ཕྱི་དོན་གཞལ་བྱར་བྱེད་པས་མདོ་
སྡེ་པ་ཁོ་ནའི་ལུགས་སོ་ཞེ་ན། གཟུགས་ཕྱི་རོལ་གྱི་དོན་ཡིན་པར་ཁས་ལེན་པ་མདོ་སྡེ་པའི་་་
ལུགས་ཡིན་ཡང་། གཟུགས་ཙམ་གཞལ་བྱར་བྱས་པའི་དབང་མངོན་གྱི་ཚད་འབྲས་ཀྱི་རྣམ་
གཞག་བྱ་རོག་གིས་ཟོས་པ་ནི་མེད་དོ། །ཞེས་དང་། དེས་ན་འབྲས་རྟོག་དང་པོའི་རྣམ་་་་་
གཞག་མདོ་སེམས་གཉིས་ཀས་ཐུན་མོང་དུ་ཁས་བླངས་པར་བྱ་བ་ཡིན་ནོ། །ཞེས་གསུངས་་་་
པའི་ཕྱིར་ཞེ་ན། མ་ཁྱབ་སྟེ། ལུང་དང་པོས་ཕྱི་རོལ་གྱི་དོན་གཞལ་བྱ། གཟུང་རྣམ་ཚད་མ་
མ་དཔྱད་པའི་ཚེ་ཕྱི་རོལ་གྱི་དོན་རིག་ཅིང་དཔྱད་ན་རང་རིག་འབྲས་བུར་བྱས་པའི་ཚད་་་་་་
འབྲས་ཀྱི་རྣམ་གཞག་འབྲས་རྟོགས་གསུམ་པའི་རྣམ་གཞག་ཏུ་བྱས་ནས། དེ་ཉིད་ཁ་ཅིག
མདོ་སྡེ་པ་ཁོ་ནའི་ལུགས་དང༌། ཁ་ཅིག་རྣམ་རིག་པ་ཁོ་ནའི་ལུགས་སུ་སྨྲ་བ་ལ་སོགས་པ་་་་་
དཔྱོད་པའི་སྐབས་ཡིན་པས་འབྲས་རྟོག་དང་པོའི་བསྟན་བྱའི་གཙོ་བོར་གྱུར་པའི་ཚད་འབྲས་
ཀྱི་རྣམ་གཞག་ཡིན་ན་མདོ་སེམས་ཐུན་མོང་བའི་ཚད་འབྲས་ཀྱི་རྣམ་གཞག་ཡིན་པས་ཁྱབ་པའི་
• 350 •



སྒྲུབ་བྱེད་དུ་འབྲེལ་མེད་ཅིང་། ལུང་ཕྱི་མ་གཉིས་ཀྱིས་འབྲས་རྟོག་དང་པོར་ཞར་བྱུང་དུ་་་་
དངོས་སུ་བསྟན་པའི་གཟུགས་ཙམ་གཞལ་བྱར་བྱས་པའི་དབང་མངོན་གྱི་ཚད་འབྲས་ཀྱི་རྣམ་
གཞག་མདོ་སེམས་གཉིས་ཀ་ཁས་ལེན་པར་བསྟན་པའི་ཕྱིར། དེ་ལྟ་མ་ཡིན་ན་འདི་རྣམས་ཀྱི་
སྐབས་སུ་མདོ་སྡེ་པའི་ཐུན་མོང་མ་ཡིན་པའི་གྲུབ་མཐའ་གང་ཡིན་ཁས་ལེན་རིགས། སེམས་
ཙམ་པའི་ཐུན་མོང་མ་ཡིན་པའི་གྲུབ་མཐའ་གང་ཡིན་ཁས་ལེན་མི་རིགས་པ་མི་འཐད་པར་ཐལ།
གཞུང་འདི་རྣམས་མདོ་སེམས་ཐུན་མོང་བའི་གཞུང་ཡིན་པའི་ཕྱིར། གཞན་ཡང་འབྲས་རྟོག་
གཉིས་པར་འབྲས་རྟོག་དང་པོར་བསྟན་པའི་མདོ་སྡེ་པའི་ཚད་འབྲས་མི་འགོག་པར་ཐལ།
འབྲས་རྟོག་དང་པོའི་གཞུང་རྣམས་སེམས་ཙམ་པའི་རང་གཞུང་ཡིན་པའི་ཕྱིར། རྟགས་ཁས།
གཞན་ཡང་སྔར་བཤད་པའི་དབང་པོའི་མངོན་སུམ་སྟོན་པའི་གཞུང་རྣམས་ཀྱིས་ཕྱི་རོལ་དོན་
དུ་གྱུར་པའི་གཟུགས་འཛིན་པའི་དབང་མངོན་བསྟན་བྱའི་གཙོ་བོར་བྱས་ནས་མ་བསྟན་པར་
ཐལ། འབྲས་རྟོག་དང་པོའི་སྐབས་འདིར། ཕྱི་རོལ་དོན་དུ་གྱུར་པའི་གཟུགས་གཞལ་བྱར་་་
བྱས་པའི་དབང་མངོན་གྱི་ཚད་འབྲས་ཀྱི་རྣམ་གཞག་བསྟན་བྱའི་གཙོ་བོར་མི་བྱེད་པའི་ཕྱིར།
ཁྱབ་སྟེ། གཞུང་འདི་རྣམས་དབང་མངོན་སྟོན་པའི་གཞུང་ལས་འཕྲོས་པའི་ཕྱིར། རྟགས་་་
དེར་ཐལ། གཞུང་འདི་རྣམས་སེམས་ཙམ་པའི་གཞུང་ཡིན་པའི་ཕྱིར། རང་ལུགས་མཐའ་་་
གཞན་ཁེགས་པ་ལས་མདོ་སྡེ་པ་འབྲས་རྟོག་དང་པོའི་ཕྱོགས་ཕྱི་མ་སྨྲ་བ་པོར་གྲུབ་སྟེ། དེ་་་་
འབྲས་རྟོག་གཉིས་པའི་ཕྱོགས་སྔ་མ་སྨྲ་བ་པོ་ཡིན་པའི་ཕྱིར་ཏེ། དོན་རིག་གང་ཡིན་ཞེས་མདོ་
སྡེ་པ་ལ་དྲི་བ་མཛད་པ་ཡིན་པའི་ཕྱིར་ཏེ། ལྷར། རྣམ་པར་ཤེས་པ་ཉིད་ཡུལ་དུ་སྣང་བ་སྐྱེ་
བོ་ན་གཟུང་བ་དང་འཛིན་པ་ཐ་དད་པ་དང་ལྡན་པར་ངེས་པ་མིན་གྱི། ཕྱི་རོལ་གྱི་དོན་ཡོད་
པ་མ་ཡིན་པ་དེ་ལྟར་ན་དོན་རྟོགས་པའི་ངོ་བོའི་བྱ་བ་འགའ་ཞིག་ཀྱང་ཡོད་པ་མ་ཡིན་ན། །
གང་ཚད་མའི་འབྲས་བུ་ཉིད་དུ་རྣམ་པར་འཇོག་པར་འགྱུར་ཞེས་དགོངས་ནས་བསྟན་བཅོས་
མཛད་པས་མདོ་སྡེ་པ་ལ་དོན་རིག་གང་ཡིན་ཞེས་དྲི་བ་མཛད་པ་ཡིན་ནོ། །ཞེས་གསུངས་་་་
པའི་ཕྱིར།།
གསུམ་པ་ཕྱོགས་ཕྱི་མ་འདོད་པ་ལྟར་གྱི་གཙོ་བོའི་ཚད་འབྲས་ཀྱི་རྣམ་གཞག་ངོས་གཟུང་
བ་ལ་ཁ་ཅིག ཕྱི་རོལ་དོན་དུ་གྱུར་པའི་གཟུགས་གཞལ་བྱ། དེའི་རྣམ་པ་ཤར་ནས་དེ་ལ་་་་
གསར་དུ་མི་སླུ་བའི་ཤེས་པ་ཚད་མ། དེ་དངོས་སུ་རྟོགས་པའི་ཚད་མ་འབྲས་བུར་བྱས་པའི་་
• 35] •



ཚད་འབྲས་ཀྱི་རྣམ་གཞག་དེ་དེ་ཡིན་ཟེར་བ་མི་རིགས་ཏེ། དེ་མདོ་སྡེ་པའི་ཐུན་མོང་མ་ཡིན་
པའི་ཚད་འབྲས་ཀྱི་རྣམ་གཞག་མ་ཡིན་པའི་ཕྱིར་ཏེ། དེ་སློབ་དཔོན་ལེགས་ལྡན་འབྱེད་ཀྱིས་
ཁས་ལེན་པའི་ཕྱིར་ཏེ། དེས་ཕྱི་དོན་གཞལ་བྱ་དང་གསར་དུ་མི་སླུ་བའི་ཤེས་པ་ཚད་མའི་་་་
མཚན་ཉིད་དུ་ཁས་ལེན་པའི་ཕྱིར། རང་ལུགས་ནི། ཕྱི་རོལ་དོན་གྱི་བདེན་གྲུབ་ཏུ་གྱུར་པའི་
གཟུགས་གཞལ་བྱ། དེའི་རྣམ་པ་ཤར་ནས་དེ་ལ་གསར་དུ་མི་སླུ་བའི་ཤེས་པ་ཚད་མ། དེ་་་
དངོས་སུ་རྟོགས་པའི་ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་དེ་དེ་ཡིན་ཏེ། །
ཤཱར། དེ་ལྟར་ན་ཕྱི་རོལ་གྱི་དོན་ཁས་བླངས་ནས་དེ་རྟོགས་པ་ནི་འབྲས་བུ་ཡིན་ལ། དོན་་་
དང་འདྲ་བ་ནི་ཚད་མ་ཡིན་ལ། ཕྱི་རོལ་གྱི་དོན་ནི་གཞལ་བྱ་ཡིན་ནོ་ཞེས་བཤད་དོ། །ཞེས་
དང་། འཐད་ལྡན་ལས། དེ་ལྟར་ཕྱི་རོལ་གྱི་དོན་དུ་སྨྲ་བ་ལ་རྣམ་པར་ཤེས་པ་དོན་དང་འདྲ་
བ་ཉིད་ཚད་མ་ཡིན་ལ། དོན་རྟོགས་པའི་རང་བཞིན་དུ་རྣམ་པར་གཞག་པ་ནི་འབྲས་བུའོ། །
ཞེས་ཚད་མ་དང་འབྲས་བུའི་རྣམ་པར་གཞག་པ་མཛད་ནས། ཞེས་དང༌། ཛྷ་ན་ཤིས། དེ་
ལྟར་ཕྱི་རོལ་གྱི་དོན་ཡོད་པར་སྨྲ་བའི་ལུགས་ལ་བརྟེན་ཏེ་བཤད་ནས། ཞེས་དང་། རྒྱན་ལས།
དེའི་ཕྱིར་རྣམ་པར་ཤེས་པ་ནི་ཚད་མ་ཡིན་ལ། དོན་རིག་པ་ནི་འབྲས་བུ་ཡིན་ཏེ། ཞེས་དང་།
རྣམ་བཤད་འདི་ལས། ཕྱི་རོལ་དོན་གྱིས་ཁྱད་པར་དུ་བྱས་པའི་ཚད་འབྲས་དང་པོ་མདོ་སྡེ་་་
པའི་ཐུན་མོང་མ་ཡིན་པ་ཡིན་ལ། ཞེས་དང་། རིགས་ཐིགས་ཀྱི་ཊིཀྐར་ཡང་། འདིར་ནི་་་
མདོ་སྡེ་པ་དང་སེམས་ཙམ་པ་གཉིས་ཀྱི་ལུགས་བཞག་པར་བྱ་བ་ཡིན་ལ། དེ་ཡང་སྔོན་པོ་་་་
གཞལ་བྱ། རང་ཡུལ་གྱི་རྣམ་པ་ཤར་བའི་སྒོ་ནས་སྔོན་པོ་ལ་གསར་དུ་མི་སླུ་བའི་ཤེས་པ་ཚད་
མ། སྔོན་པོ་རྟོགས་པའི་ཚད་མ་འབྲས་བུར་བཞག་པ་དང༌། གཟུང་རྣམ་གཞལ་བྱ་འཛིན་་
རྣམ་ཚད་མ་རང་རིག་འབྲས་བུར་བྱས་པའི་རྣམ་གཞག་ནི་གཉིས་ཀས་ཐུན་མོང་དུ་འདོད་པ་
ཡིན་ལ། སྔོན་པོ་ཕྱི་རོལ་གྱི་དོན་དུ་འདོད་པ་མདོ་སྡེ་པའི་ཁྱད་པར་དང༌། ཤེས་པ་རང་གི་
བདག་ཉིད་དུ་འདོད་པ་སེམས་ཙམ་པའི་ཁྱད་པར་ཏེ། ཕྱི་མ་འདི་ལ་བརྟེན་ནས་ཚད་འབྲས་
གཉིས་པ་དང་གསུམ་པའི་རྣམ་གཞག་བྱུང་བར་ཤེས་པར་བྱའོ། །ཞེས་གསུངས་པ་རྣམས་་་་་
ལས་གྲུབ་པའི་ཕྱིར། ཁོ་ན་རེ། ཁྱོད་ཀྱིས་གཟུང་བའི་ཚད་འབྲས་ཀྱི་རྣམ་གཞག་དེ་དབང་་
མངོན་གྱི་ཚད་འབྲས་ཀྱི་རྣམ་གཞག་ཏུ་ཐལ། ཁས་ལེན་དེ་ཡིན་པ་གང་ཞིག སྐབས་འདིར་
དབང་མངོན་གྱི་ཚད་འབྲས་ཀྱི་རྣམ་གཞག་གཙོ་བོར་སྟོན་པའི་ཕྱིར་ན། མ་ཁྱབ་སྟེ། སྐབས་
• 352 •



འདིར་མངོན་སུམ་གཞན་གསུམ་གྱི་ཚད་འབྲས་གཙོ་བོར་མི་སྟོན་པར་དབང་མངོན་གྱི་ཚད་་་་
འབྲས་གཙོ་བོར་སྟོན་པ་ལ་དགོངས་ཀྱི་ ཁྱབ་པ་འཛིན་པ་མ་ཡིན་པའི་ཕྱིར། གཙོ་བོར་་་
བསྟན་པའི་དབང་མངོན་གྱི་ཚད་འབྲས་ཀྱི་ངོས་འཛིན་ནི་འོག་ཏུ་འཆད་པའི་རིགས་འགྲེས་་་
ལས་ཤེས་སོ།།
བཞི་པ་ཚད་འབྲས་གཞལ་གསུམ་གང་གཙོ་བོར་སྟོན་པ་ཡོད་དེ། དེ་གསུམ་གྱི་ནང་་་་
ནས་ཚད་མ་གཙོ་བོར་སྟོན་པའི་ཕྱིར་ཏེ། སྔར་བཤད་པ་ལྟར་གྱི་ཕྱོགས་སྔ་སྨྲ་བ་པོ་རྣམས་་་་
ཀྱིས་ཀྱང་ཕྱི་དོན་གཞལ་བྱ་དང༌། དེ་རྟོགས་པ་འབྲས་བུར་འདོད་ཅིང་། ཚད་འབྲས་བདག་
ཉིད་གཅིག་ཏུ་ཁས་མི་ལེན་ལ། སྐབས་འདིར་ཚད་འབྲས་རྫས་གཞན་བཀག་པའི་སྒོ་ནས་ཕྱི་
རོལ་དོན་དུ་གྱུར་པའི་གཟུགས་བདེན་གྲུབ་ཀྱི་རྣམ་པ་ཤར་ནས་དེ་ལ་གསར་དུ་མི་སླུ་བའི་ཤེས་
པ་ཚད་མར་གཙོ་བོར་སྟོན་པའི་ཕྱིར།།
གཉིས་པ་ཚིག་དོན་ཡོད་དེ། བྱ་བ་སྒྲུབ་པར་བྱེད་ཅེས་ཏེ། །ལས་ཀུན་གྱི་ནི་སྒྲུབ་བྱེད་
དག །ཐམས་ཅད་མ་ཡིན་གང་ལ་འབྲས། །གང་ཡིན་དེ་ནི་དེ་སྒྲུབ་ཕྱིར། །ཞེས་འབྱུང་བ་
ལས། དོན་དངོས་སུ་རྟོགས་པའི་ཚད་མའི་རྒྱུ་ཐམས་ཅད་དོན་དངོས་སུ་རྟོགས་པའི་ཚད་་་་
མའི་འཇོག་བྱེད་མ་ཡིན་ཏེ། དོན་དངོས་སུ་རྟོགས་པའི་ཚད་མའི་འཇོག་བྱེད་ཡིན་ན། དོན་
དངོས་སུ་རྟོགས་པའི་ཚད་མ་ཐུན་མོང་མ་ཡིན་པར་འཇོག་ནུས་པ་ཡིན་དགོས་པའི་ཕྱིར་ཞེས་་
པར་འགྱུར་བའི་ཕྱིར། འོ་ན་རྣམ་བཤད་དང་། ས་བཅད་ཆེན་མོར་གཞུང་འདི་བྱ་བྱེད་སྤྱིའི་
རྣམ་གཞག་ལ་སྦྱར་བ་དང་མི་འགྲིག་གོ་ཞེ་ན། སྐྱོན་མེད་དེ། ལས་ཀུན་ཞེས་དང་། ཐམས་
ཅད་མ་ཡིན་གང་ཡིན་ཞེས་པའི་སྤྱི་སྒྲ་ཡོད་པ་ལ་དགོངས་ནས། དེ་ལྟར་གསུངས་པ་མ་་་་་
གཏོགས། ཚད་འབྲས་ཀྱི་རྣམ་གཞག་འཆད་པ་མི་འགོག་པའི་ཕྱིར།།
གཉིས་པ་རྒྱས་བཤད་ཡོད་དེ། ཅུང་ཟད་ཕྱེ་སྟེ་བཤད་པ་དང༌། ཞིབ་ཏུ་ཕྱེ་ནས་་་་་་
བཤད་པ་གཉིས་སུ་ཡོད་པའི་ཕྱིར། དང་པོ་ཡོད་དེ། དེ་ལ་ཉམས་མྱོང་ཙམ་དུ་ནི། །འདྲ་་
བའི་བདོག་ཅན་ཤེས་པ་ནི། །གང་གི་ལས་ནི་སོ་སོ་ལ། །རྣམ་འབྱེད་དེ་བདག་འགྱུར་བ་ཡིན། །
ཞེས་འབྱུང་བ་ལས། འཛིན་རྣམ་ལ་དོན་གྱི་རྣམ་པ་མ་ཤར་བས་དེ་དོན་དངོས་རྟོགས་ཀྱི་ཚད་
མའི་འཇོག་བྱེད་དུ་མི་རུང་ཞེས་པར་འགྱུར་བའི་ཕྱིར་དང་། རྒྱུ་མཚན་དེས་ན་མྱོང་ཙམ་གྱིས།
སྔོན་པོ་དངོས་རྟོགས་དང་སེར་པོ་དངོས་རྟོགས་སོ་སོར་འཇོག་མི་ནུས་ཞེས་པ་ཡིན་པའི་ཕྱིར།
• 353 •



ཁོ་ན་རེ། རྒྱུ་དབང་པོ་ལ་དོན་དང་ཕྲད་མ་ཕྲད་ཀྱི་ཁྱད་པར་ཡོད་པས་དོན་རྟོགས་ཐ་དད་དུ་
འབྱེད་པར་བྱེད་དོ་ཞེ་ན། མི་འཐད་དེ། བདག་ཉིད་འགྱུར་མིན་རྒྱུ་དག་ལ། །ཐ་དད་ཡོད་
ཀྱང་ཐ་དད་ཀྱང་། །ལས་ལ་ཐ་དད་མེད་པ་འདི། །ཐ་དད་པར་ནི་ངེས་བྱེད་མིན། །དེ་་་་
ཕྱིར་འདི་བདག་ཐ་དད་པ། །གང་ལས་འདི་འདིའི་རྟོགས་པ་ཞེས། །བྱེད་པ་ཡིན་ནི་ལས་་་
ངེས་ཏེ། །དེ་ཡི་སྒྲུབ་བྱེད་ཅན་དུ་གྲུབ། །ཅེས་འབྱུང་བ་ལས། དོན་དངོས་རྟོགས་ཀྱི་ཚད་་་
མའི་བདག་ཉིད་མ་ཡིན་ན་དེའི་འཇོག་བྱེད་མ་ཡིན་དགོས་པའི་ཕྱིར་དང༌། དོན་གྱི་རྣམ་པ་་
མ་ཤར་ཞིང་དོན་རྟོགས་ལས་རྫས་གཞན་ཡིན་ན་དོན་དངོས་སུ་རྟོགས་པའི་ཚད་མའི་འཇོག་་་
བྱེད་མ་ཡིན་དགོས་པའི་ཕྱིར།།
༢.
ཕྱི་དོན་ཁས་བླངས་པའི་ཚད་འབྲས་ཀྱི་རྣམ་བཞག་རྒྱས་པར་བཤད་པ།
གཉིས་པ་ཞིབ་ཏུ་ཕྱེ་ནས་བཤད་པ་ཡོད་དེ། རྣམ་འགས་ཤེས་པའི་རང་བཞིན་ནི། །
ཐ་དད་པར་ནི་བྱེད་ན་ཡང་། །འདི་ནི་དོན་དང་འབྲེལ་བྱེད་པ། །དོན་གྱི་ངོ་བོ་ལས་གཞན་
མིན། །ཞེས་འབྱུང་བ་ལས། དོན་གྱི་རྣམ་པ་མ་ཤར་ཕྱིན་རྐྱེན་གསུམ་གསལ་མི་གསལ་དོན་
སྣང་གི་ཤེས་པ་གསལ་མི་གསལ་ཐ་དད་དུ་བྱེད་ནའང་རྐྱེན་གསུམ་དོན་དངོས་རྟོགས་ཀྱི་ཚད་
མའི་འཇོག་བྱེད་དུ་མི་རུང་བའི་ཕྱིར། རྒྱུ་མཚན་དེས་ན་དོན་གྱི་རྣམ་པ་ཤར་ནས་དོན་ལ་་་་
གསར་དུ་མི་སླུ་བའི་ཤེས་པ་དོན་དངོས་རྟོགས་ཚད་མའི་འཇོག་བྱེད་ཡིན་ཏེ། དེ་ཕྱིར་གཞལ་
བྱ་རྟོགས་པ་ཡི། །སྒྲུབ་བྱེད་གཞལ་བྱའི་རང་བཞིན་ཉིད། །ཅེས་འབྱུང་བ་ལས། དེའི་སྒྲུབ་
བྱེད་ཡིན་པའི་ཕྱིར་དང༌། སྒྲུབ་བྱེད་གཞན་ཡིན་ན་དེ་ནི། །དེ་ལས་དང་འབྲེལ་མི་གྲུབ་བོ། །
དེ་ཡང་དེ་ཡི་བདག་ཉིད་ཡིན །དེས་ན་འབྲས་བུ་དོན་གཞན་མིན། །ཞེས་གསུངས་པ་ཉིད་
ཀྱིས། དོན་དངོས་རྟོགས་སྒྲུབ་བྱེད་ཀྱི་ཚད་མ་ལས་རྫས་གཞན་ཡིན་ན་དེ་ལས་དོན་དང་དོན་
རྟོགས་པའི་མངོན་སུམ་གཉིས་ལ་ཡུལ་ཡུལ་ཅན་གྱི་འབྲེལ་པ་མི་འགྲུབ་པའི་ཕྱིར་དང༌། རྒྱུ་་་
མཚན་དེས་ན་ཚད་འབྲས་དོན་གཞན་མེད་པར་གྲུབ་པའི་ཕྱིར། ཁོ་ན་རེ། སྔོན་པོའི་རྣམ་པ་
ཤར་ནས་སྔོན་པོ་ལ་གསར་དུ་མི་སླུ་བའི་ཤེས་པ་དང་སྔོན་པོ་དངོས་རྟོགས་ཀྱི་ཚད་མ་གཉིས་་་
ཚད་འབྲས་སུ་མི་རུང་བར་ཐལ། དེ་གཉིས་ཚད་འབྲས་སུ་བཞག་པ་ལ་བྱ་བྱེད་ཀྱི་ཆོས་གསུམ་
• 35.4 •



མ་ཚང་བའི་ཕྱིར་ཏེ། དེ་གཉིས་རྫས་གཞན་མ་ཡིན་པའི་ཕྱིར་ཞེ་ན། སྐྱོན་མེད་དེ། དེ་ཡི་
བདག་ཉིད་འཛིན་པ་དེ། །དོན་རྟོགས་པ་ཡི་བདག་ཉིད་ཀྱིས། །བྱེད་པས་རང་གི་ལས་ལ་ནི། །
བྱེད་དང་བཅས་པ་ལྟ་བུར་སྣང་། །ཞེས་གསུངས་ཤིང་། དོན་ནི། སྔོན་པོའི་རྣམ་པ་ཤར་
ནས་སྔོན་པོ་ལ་གསར་དུ་མི་སླུ་བའི་ཤེས་པ་དང་དེ་དངོས་སུ་རྟོགས་པའི་ཚད་མ་གཉིས་ཆོས་
ཅན། བྱེད་པ་པོ་གཞན་གྱི་དབང་དུ་གྱུར་པ་ཚང་སྟེ། རང་ཉམས་སུ་མྱོང་བའི་འཛིན་རྣམ་
གྱིས་མྱོང་བའི་ཕྱིར། དེ་ཆོས་ཅན། རང་ཉིད་བྱ་བའི་ལས་དང་ལྡན་པ་ཚང་སྟེ། སྔོན་པོ་་་
དངོས་སུ་རྟོགས་པའི་ཚད་མ་ཡིན་པའི་ཕྱིར། དེ་ཆོས་ཅན། གཙོ་བོར་གྱུར་པའི་བསྒྲུབ་བྱ་ལ་
ཕན་པ་ཉེ་བར་སྦྱོར་བ་ཚང་སྟེ། སྔོན་པོ་རྟོགས་མིན་དུ་འཛིན་པའི་སྒྲོ་འདོགས་གཅོད་བྱེད་ཀྱི་་་་
ཤེས་པ་ཡིན་པའི་ཕྱིར། ཞེས་པ་རྣམས་སུ་འགྱུར་བའི་ཕྱིར། ཁོ་ན་རེ། སྔོན་པོའི་རྣམ་པ་་་
ཤར་ནས་སྔོན་པོ་ལ་གསར་དུ་མི་སླུ་བའི་ཤེས་པ་དེ་སྔོན་པོ་དངོས་སུ་རྟོགས་པའི་ཚད་མར་་་་་
འཇོག་པའི་རྒྱུ་མཚན་མེད་པར་ཐལ། དེ་སྔོན་པོ་རྟོགས་པའི་བྱེད་པ་པོ་མ་ཡིན་པའི་ཕྱིར་ཞེ་ན།
མ་ཁྱབ་སྟེ། བདག་ཉིད་བྱེད་པོ་མིན་ན་ཡང་། །དེ་ཡི་དབང་གིས་དེར་བཞག་ཕྱིར། །
དཔེར་ན་འབྲས་བུ་རྒྱུ་རྣམས་ཀྱི། །བདག་ཉིད་འདྲ་བར་འབྱུང་བའི་ཕྱིར། བྱ་བ་བདག་་་
ཉིད་མ་ཡིན་ཡང་། །འཇིག་རྟེན་རྒྱུ་གཟུགས་འཛིན་ཞེས་བརྗོད། །ཅེས་འབྱུང་བ་ལས། དེ་
སྔོན་པོ་དང་འདྲ་བའི་སྔོན་པོ་ལ་གསར་དུ་མི་སླུ་བའི་ཤེས་པ་ཡིན་པའི་རྒྱུ་མཚན་གྱིས་དེའི་་་་
འཇོག་བྱེད་དུ་དེ་ལྟར་བཞག་པའི་ཕྱིར། དཔེར་ན་བུའི་གཟུགས་ཕའི་གཟུགས་དང་འདྲ་བའི་
རྒྱུ་མཚན་གྱིས་བུས་ཕའི་གཟུགས་འཛིན་ཞེས་པའི་འཇིག་རྟེན་ན་བརྗོད་པ་བཞིན་ཞེས་པར་་་
འགྱུར་བའི་ཕྱིར། །
གཉིས་པ་དེ་ཕྱིར་མཐོང་དང༌། ཞེས་སོས་ཀྱིས་མདོ་དོན་རིགས་པའི་སྒོ་ནས་འཆད་་་་
ཚུལ་ཡོད་དེ། མདོར་བསྟན་རྒྱས་བཤད་གཉིས་སུ་ཡོད་པའི་ཕྱིར། དང་པོ་ཡོད། དེ་ཕྱིར་་
མཐོང་དང་དབང་འབྲེལ་དང༌། །ཁྱད་པར་གྱི་ནི་བློ་དེ་དག །བྱ་བ་ལ་ནི་ཆོད་པའི་ཕྱིར། །
མཚན་མ་ཉིད་དུ་མི་འདོད་དོ། །ཞེས་གསུངས་ཤིང༌། དོན་ནི། དང་པོར་དོན་མཐོང་བའི་
རྟོག་མེད་ཀྱི་ཤེས་པ་ཆོས་ཅན། ཁྱོད་དོན་དངོས་སུ་རྟོགས་པའི་ཚད་མའི་འཇོག་བྱེད་མ་ཡིན་
ཏེ། དོན་དངོས་སུ་རྟོགས་པའི་ཚད་མའི་འཇོག་བྱེད་ཡིན་ན་དོན་གྱི་རྣམ་པ་ཤར་དགོས།
ཁྱོད་ལ་དོན་གྱི་རྣམ་པ་མ་ཤར་བའི་ཕྱིར། ཞེས་པ་དང་། དབང་དོན་འཕྲད་ཅིང་འབྲེལ་བ་
• 355 •



དང་། སྤྱི་སོགས་ཁྱད་ཆོས་འཇལ་བའི་བློ་ཆོས་ཅན་དུ་བཟུང་ནས། རྟོགས་ཆོས་སྔར་བཞིན་
སྦྱར་བར་བྱ་བ་ཡིན་པའི་ཕྱིར། ཁོ་ན་རེ། དོན་དངོས་སུ་རྟོགས་པའི་ཚད་མའི་འཇོག་བྱེད་
མེད་པར་ཐལ། དེའི་འཇོག་བྱེད་དོན་གཞན་མེད་པའི་ཕྱིར་ཞེ་ན། མ་ཁྱབ་སྟེ། བྱ་བ་ལ་ནི་
བྱེད་པ་རྣམས། །ཐམས་ཅད་ཉེ་བར་སྦྱོར་ན་ཡང་། །ཐ་མའི་ཐ་དད་བྱེད་གང་དེ། །དེ་ཡི་
སྒྲུབ་བྱེད་དམ་པར་འདོད། །ཅེས་འབྱུང་བ་ལས། དོན་གྱི་རྣམ་པ་ཤར་ནས་དོན་ལ་གསར་
དུ་མི་སླུ་བའི་ཤེས་པ་དེ་དེའི་འཇོག་བྱེད་ཡིན་པའི་ཕྱིར།།
གཉིས་པ་རྒྱས་བཤད་ཡོད་དེ། ཀུན་གྱི་མཚུངས་རྒྱུ་ཡིན་པའི་ཕྱིར། །འདི་འདྲ་དབང་
པོ་ལ་ཡོད་མིན། །ཞེས་འབྱུང་བ་ལས། དབང་པོ་གཟུགས་ཅན་པ་རང་འབྲས་སྔོ་འཛིན་་་་་
དབང་མངོན་དང་སེར་འཛིན་དབང་མངོན་གཉིས་ཀའི་ཐུན་མོང་གི་རྒྱུ་ཡིན་པ་ཉིད་ཀྱིས་སྔོན་
པོ་དངོས་སུ་རྟོགས་པའི་ཚད་མའི་འཇོག་བྱེད་ཡིན་པ་ཁེགས་པའི་ཕྱིར། ཁོ་ན་རེ། མི་་་་
དབང་གིས་མིག་ཤེས་གསལ་མི་གསལ་ལ་ཐ་དད་དུ་བསྐྱེད་པས་སྐྱོན་མེད་དོ། །ཞེ་ན་མི་་་་་
འཐད་དེ། དེ་ཐ་དད་ཀྱང་ཐ་དད་མེད། །འདི་འདི་ཞེས་བྱ་དེ་གང་ལས། །ཞེས་འབྱུང་བ་
ལས། །ཐ་དད་དུ་བསྐྱེད་ཀྱང་མིག་དབང་དེས་འདི་སྔོན་པོའོ། །འདི་སེར་པོའོ། །ཞེས་སོ་་
སོར་རྟོགས་མི་ནུས་པའི་ཕྱིར་ཏེ། མིག་དབང་ལ་སྔོ་སེར་གྱི་རྣམ་པ་ཐ་དད་མེད་པའི་ཕྱིར་་་་་
དང་། འདིས་ནི་ལྷག་མ་བཤད་པ་ཡིན། །ཞེས་གསུངས་པ་ཉིད་ཀྱིས། བྱེ་བྲག་སྨྲ་བའི་ཚད་
མ་འགོག་པའི་རིགས་པ་འདིས་ལྷག་མ་དཔྱོད་པ་པ་འགོག་པའི་རིགས་པ་ཡང་བཤད་པ་ཡིན་་་
པའི་ཕྱིར། རིག་པ་ཅན་པའི་འདོད་པ་དགག་པའི་དབང་དུ་མཛད་ནས། དེ་དངོས་མེད་ན་
ཁྱད་པར་གྱི། །བློ་ཡང་ཐ་དད་མེད་འགྱུར་ཏེ། །བློ་གཞན་དག་ཀྱང་དེ་བཞིན་ནོ། །བྱ་བ་་་
དང་ནི་སྒྲུབ་བྱེད་གཉིས། །ཡུལ་ཐ་དད་པའང་མི་འདོད་དོ། །ཞེས་འབྱུང་བ་ལས། བློ་ལ་་
ཡུལ་གྱི་རྣམ་པ་མ་ཤར་ན་བུམ་པའི་སྤྱི་འཛིན་གྱི་བློ་དང་སྣམ་བུའི་སྤྱི་འཛིན་གྱི་བློ་གཉིས་ཐ་་་་
དད་མེད་པར་འགྱུར་ཞིང་། འདོད་ན། དེས་བུམ་པའི་རྫས་འཛིན་གྱི་བློ་དང་སྣམ་བུའི་རྫས་
འཛིན་གྱི་བློ་སོ་སོར་འཇོག་མི་ནུས་པར་ཐལ་བའི་ཕྱིར་དང༌། ཚད་འབྲས་ཡུལ་རྫས་ཐ་དད་
ཡིན་པའང་མི་འཐད་པའི་ཕྱིར། ཁོ་ན་རེ། སྐྱོན་མེད་དེ། བློ་དེ་གཉིས། གཟུང་དོན་་་་་་
གཅིག་པའི་ཕྱིར་ཞེ་ན། མི་འཐད་དེ། དོན་གཅིག་ཡིན་ན་གཉིས་དོན་མེད། །རིམ་བཞིན་
འབྱུང་བ་མེད་པར་འགྱུར། །ཞེས་འབྱུང་བ་ལས། དེ་ཡིན་ན་བུམ་སྣམ་འཇལ་བའི་ཆེད་དུ་
W།
• 356 •



བློ་དེ་གཉིས་དོན་མེད་པ་དང་། དེ་གཉིས་རིམ་ཅན་དུ་མི་རུང་བར་ཐལ་བའི་ཕྱིར༔ ཁོ་ན་རེ།
བློ་དེ་གཉིས་ཅིག་ཆར་དུ་འབྱུང་ངོ་ཞེ་ན། མི་འཐད་དེ། བློ་ནི་ཅིག་ཆར་འབྱུང་འགྱུར་ན། །
བསྒྲུབ་བྱ་སྒྲུབ་བྱེད་མེད་པར་འགྱུར། །ཞེས་འབྱུང་བ་ལས། དེ་ཡིན་ན་དེ་གཉིས་སྐྱེད་བྱ་་་
བསྐྱེད་བྱེད་མ་ཡིན་པར་ཐལ་བའི་ཕྱིར། ཁོ་ན་རེ། འོ་ན། དོན་གྱི་རྣམ་པ་ཤར་ནས་དོན་
ལ་གསར་དུ་མི་སླུ་བའི་ཤེས་པ་དང་དོན་དངོས་སུ་རྟོགས་པའི་ཚད་མ་གཉིས། ཚད་འབྲས་མ་
ཡིན་པར་ཐལ། དེ་གཉིས་ཅིག་ཆར་འབྱུང་བའི་ཕྱིར། ཁྱབ་པ་ཁས་ཞེ་ན། མི་འདྲ་སྟེ།
དེ་རྣམ་གཞག་ལ་བརྟེན་ནས་ནི། །ཆ་དག་བསྒྲུབ་བྱ་སྒྲུབ་བྱེད་གཞག །ཅེས་འབྱུང་བ་ལས།
དེ་གཉིས་ངོ་བོ་གཅིག་ལ་ལྡོག་པ་ཐ་དད་པའི་སྒོ་ནས་ཚད་འབྲས་སུ་བཞག་པའི་ཕྱིར་དང་། །
བྱེ་བྲག་པ་དགག་པའི་དབང་དུ་མཛད་ནས། བདག་ཉིད་ཀུན་གྱིས་འབྲེལ་ན་ཡང་། །ཆོས་
འགའ་ཞིག་ནི་རྟོགས་འགྱུར་བའི། །ངེས་པར་དེའི་ནི་མི་འགྱུར་ཏེ། །འབྲེལ་པ་བྱེ་བྲག་མེད་
ཕྱིར་རོ། །ཞེས་གསུངས་ཤིང༌། དོན་ནི་ཚུར་མཐོང་གི་རྒྱུད་ཀྱི་བུམ་འཛིན་མིག་ཤེས་ཆོས་ཅན།
ཁྱོད་ཀྱིས་བུམ་པའི་གཟུགས་རྟོགས་ལ་དྲི་མི་རྟོགས་པའི་ཁྱད་པར་མི་འཐད་པར་ཐལ། ཁྱོད་
ཀྱི་བདག་རྐྱེན་དུ་གྱུར་པའི་མིག་དབང་དེ་བུམ་པའི་གཟུགས་དྲི་གཉིས་ཀ་ལ་འཕྲོད་འདུའི་་་་་
འབྲེལ་པ་གྲུབ་པར་མཚུངས་པའི་ཕྱིར། མ་ཁྱབ་ན། དབང་དོན་འཕྲད་ཅིང་འབྲེལ་པ་དང་།
དེ་ལས་དོན་རྟོགས་པ་གཉིས་ཚད་འབྲས་སུ་མི་རུང་དགོས་ཞེས་པར་འགྱུར་བའི་ཕྱིར་དང་། །
རང་ལུགས་ཀྱི་དབང་དུ་མཛད་ནས། དེ་ཐ་དད་མེད་ཀྱང་གང་ལས། །ཐ་དད་དེ་འདིའི་
ཚད་མ་ཉིད། །ཅེས་འབྱུང་བ་ལས། དོན་གྱི་རྣམ་པ་ཤར་ནས་དོན་ལ་གསར་དུ་མི་སླུ་བའི་
ཤེས་པ་དོན་དངོས་སུ་རྟོགས་པའི་ཚད་མའི་འཇོག་བྱེད་ཡིན་པའི་ཕྱིར། ཁོ་ན་རེ། འདུ་བྱེད་
ཚད་མ་ཡིན་ནོ་ཞེ་ན། མིན་ཏེ། འདུས་བྱས་ལས་ནི་མིན་དེའི་དངོས། །མེད་ན་དེ་ཡང་་་་
གཞན་མེད་ཕྱིར། །ཞེས་འབྱུང་བ་ལས། བདག་གི་ཡོན་ཏན་འདུས་བྱས་ལས་དོན་དངོས་་་
སོགས་ཚད་མ་འཇོག་མི་ནུས་པའི་ཕྱིར་ཏེ། རང་ཡུལ་གྱི་རྣམ་པ་ཤར་བ་མེད་ན་བདག་གི་་་་
ཡོན་ཏན་འདུ་བྱེད་དེ་ཡང་བཞག་ཏུ་མེད་པའི་ཕྱིར། ཇི་སྐད་བཤད་པ་རྣམས་ལ་ཁོ་ན་རེ། །
ཚད་འབྲས་གཉིས་རྫས་གཅིག་ཡིན་ན་གཅིག་ཏུ་འགྱུར་ཞིང་དེ་ལྟ་ན་བྱ་བྱེད་དུ་མི་རུང་ཞེས་་་་
རྩོད་དེ། གལ་ཏེ་བྱ་བྱེད་གཅིག་ཡིན་པར། །འགལ་ལོ་ཞེ་ན། ཞེས་འབྱུང༌། མི་འཐད་དེ།
མི་བདེན་ཏེ། ཆོས་ཐ་དད་པ་ཁས་ལེན་ཕྱིར། །དངོས་སུ་ཐ་དད་མེད་པར་འདོད། །བྱ་བ་
• 357 •



བྱེད་པའི་ཐ་སྙད་དག །ཐམས་ཅད་དེ་ལྟར་རྣམ་པར་གནས། །ཐ་དད་འདོད་པའི་དངོས་་
རྣམས་ལ། །སྒྲོ་འདོགས་པས་ནི་འཇུག་ཕྱིར་རོ། །ཞེས་འབྱུང་བ་ལས། ཚད་འབྲས་གཉིས་
རྫས་གཅིག་ལ་ལྡོག་པ་ཐ་དད་ཡིན་པ་དང༌། ཚད་འབྲས་བྱ་བྱེད་ཀྱི་ཆ་རྟོག་བཏགས་དང༌།
དེར་མ་ཟད་བྱ་བྱེད་ཀྱི་ཆ་གཞན་རྟོག་པས་སྒྲོ་འདོགས་ནས་འཇུག་པའི་ཕྱིར།།
༢
ཕྱི་དོན་ཁས་མ་བླངས་པའི་ཚད་འབྲས་ཀྱི་རྣམ་གཞག་བཤད་པ།
༡.
ཚད་འབྲས་གཉིས་ལས་འབྲས་བུ་བཤད་པ།
(༡)
དངོས་དོན་འབྲས་རྟོག་གཉིས་པ་བཤད་པ།
གཉིས་པ་ཕྱི་དོན་ཁས་མ་བླངས་པའི་ཚད་འབྲས་ཀྱི་རྣམ་གཞག་བཤད་པ་ཡོད་དེ།
འབྲས་བུ་ངོས་གཟུང་བ་དང༌། གཞལ་བྱ་ཚད་མ་ངོས་གཟུང་བ་གཉིས་སུ་ཡོད་པའི་ཕྱིར།
དང་པོ་ཡོད་དེ། དངོས་དོན་འབྲས་རྟོག་གཉིས་པ་བཤད་པ་དང་། འཕྲོས་དོན་འབྲས་རྟོག་
གསུམ་པ་བཤད་པ་རྣམས་སུ་ཡོད་པའི་ཕྱིར། དང་པོ་ནི། མདོར། ཡང་ན་རང་རིག་་་་
འབྲས་བུ་སྟེ། །དེ་ཡི་ངོ་བོ་ལས་དོན་ངེས། ཞེས་དང་། རང་འགྲེལ་ལས། ཡང་ན་རང་་་
རིག་འབྲས་བུ་ཡིན། ཤེས་པ་ནི་འདིར་གཉིས་སུ་སྣང་བ་སྐྱེ་སྟེ། རང་གི་སྣང་བ་དང་ཡུལ་གྱི་
སྣང་བའོ། །སྣང་བ་གཉིས་གཉིས་ལས། གང་རང་རིག་དེ་ནི་འབྲས་བུར་འགྱུར་རོ། །དེ་་་
ཅིའི་ཕྱིར་ཞེ་ན། དེ་ཡི་ངོ་བོ་ལས་དོན་ངེས། གང་གི་ཚེ་ཤེས་པ་ཡུལ་དང་བཅས་པའི་དོན་་
ཡིན་པ་དེའི་ཚེ་དེ་དང་རྗེས་སུ་མཐུན་པའི་རང་རིག་པ་འདོད་པའམ་མི་འདོད་པའི་དོན་་་་་་
རྟོགས་པར་བྱེད་དོ། །ཞེས་གསུངས། དེའི་དགོངས་པ་བསྟན་བཅོས་སུ་འགྲེལ་ཚུལ་ཡོད་དེ།
དོན་རིག་གང་ཡིན་སོ་སོར་རིག །ཞེས་པ་ནས། ཕྱི་རོལ་དོན་ལྟོས་མ་ཡིན་ནོ། །ཞེས་པའི་་
བར་གྱིས་མདོ་དོན་རིགས་པའི་སྒོ་ནས་འཆད། དེ་ཕྱིར་གཅིག་ལ་ཚུལ་གཉིས་ཡོད། །ཞེས་པ་
ནས། དོན་རིག་པར་ནི་འགྱུར་བ་ཡིན། །ཞེས་པའི་བར་གྱིས་མདོ་དོན་ཚིག་དོན་གྱི་སྒོ་ནས་
འཆད་པའི་ཕྱིར། དང་པོ་ཡིན་ཏེ། འབྲས་བུ་ཡིན་པར་འདོད་ཞེས་པ་ཡན་ཆད་ཀྱིས་དམ་
• 358 •



བཅའ་ངོས་འཛིན་གྱི་མདོ་དོན་རིགས་པའི་སྒོ་ནས་འཆད། གལ་ཏེ་ཕྱི་རོལ་མྱོང་འགྱུར་ན། །
ཉེས་པ་ཅི་ཡོད་ཞེས་པ་མན་གྱིས་སྒྲུབ་བྱེད་ངོས་འཛིན་གྱི་མདོ་དོན་རིགས་པའི་སྒོ་ནས་འཆད་
པའི་ཕྱིར། དང་པོ་ཡིན་ཏེ། ཕྱི་དོན་གཞལ་བྱར་བྱས་པའི་ཚད་འབྲས་གཞལ་གསུམ་དགག་
པ་དང་། དེས་ན་རང་རིག་འབྲས་བུར་གྲུབ་པ་གཉིས་སུ་ཡོད་པའི་ཕྱིར། དང་པོ་ལ་གསུམ་
ལས། དང་པོ་འབྲས་བུ་དགག་པ་ཡོད་དེ། དོན་རིག་གང་ཡིན་སོ་སོར་རིག །མངོན་སུམ་
གང་ཡིན་འདི་ཉིད་དོ། །དེ་ནི་གང་གིས་དོན་རིག་ཡིན། །ཞེས་འབྱུང་བ་ལས། ཕྱི་དོན་་་་་
དངོས་རྟོགས་ཀྱི་ཚད་མ་འབྲས་བུ་ཡིན་ན་དེ་གང་ཡིན་དྲིས་པའི་ཚེ། མདོ་སྡེ་པས། སྔོ་སེར་
སོ་སོར་རིག་པའི་མངོན་སུམ་དེ་ཉིད་དོ། །ཞེས་སྨྲ་བ་འགོག་པའི་ཕྱིར་ཏེ། ཕྱི་དོན་མངོན་་་
སུམ་གྱིས་རིག་པའི་སྒྲུབ་བྱེད་མེད་ཅེས་འགོག་པའི་ཕྱིར། །
གཉིས་པ་ཚད་མ་དགག་པ་ཡོད་དེ། ཕ་རོལ་པོས་སྔོ་འཛིན་མངོན་སུམ་གྱིས་ཕྱི་དོན་་་་
རྟོགས་ཏེ། ཕྱི་དོན་ལས་སྐྱེས་འདྲ་བ་ཡིན་པའི་ཕྱིར་རོ། །ཁྱབ་སྟེ། དེ་ལས་སྐྱེས་འདྲ་བ་དེ་
དེ་རྟོགས་པའི་མཚན་ཉིད་ཡིན་པའི་ཕྱིར། ཞེས་སྨྲ་བ། དེ་འདྲ་ལས་ཡིན་འཁྲུལ་པར་འགྱུར།།
འོན་ཏེ་འདི་མྱོང་དེ་གང་ལས། །འདི་ནི་དེ་ཉིད་རྣམ་དཔྱོད་ཡིན། །ཞེས་པས་འགོག་པའི་་་
ཕྱིར་ཏེ། སྔོན་པོ་ལས་སྐྱེས་འདྲ་བ་ཡིན་ན། སྔོན་པོ་རྟོགས་པའི་ཁྱབ་པ་འཁྲུལ་པ་ཡིན་པའི་
ཕྱིར་དང་། མདོ་སྡེ་པས་ཕྱི་དོན་རྟོགས་པའི་འཇོག་བྱེད་གང་ཡིན་དྲི་བ་མི་རིགས་ཀྱི།
སེམས་ཙམ་པས་མདོ་སྡེ་པ་ལ་དེའི་འཇོག་བྱེད་དྲིས་ནས་འགོག་པའི་སྐབས་ཡིན་པའི་ཕྱིར།
གཞན་ཡང་ཁྱོད་ཀྱི་མཚན་ཉིད་དེ་མི་འཐད་པར་ཐལ། དེ་འདྲའི་མཚན་ཉིད་མི་སྲིད་པ་གང་
ཞིག སྲིད་དུ་ཆུག་ཀྱང་ཁྱབ་ཆེས་པའི་སྐྱོན་ཡོད་པའི་ཕྱིར། དང་པོ་གྲུབ་སྟེ། རྡུལ་ཕྲན་དེ་
དག་གང་གིས་ན། །རགས་པར་སྣང་བ་དེ་འདྲར་བྱེད། ། ཕྱེཀ་དེ་ནི་དོན་དངོས་མིན། །
ཞེས་འབྱུང་བ་ལས། སྔོ་འཛིན་མངོན་སུམ་ཕྱི་དོན་དང་འདྲ་བ་མ་ཡིན་པའི་ཕྱིར། དེ་ཕྱེ་་་་
དོན་རྡུལ་ཕྲན་དང་ཡང་མི་འདྲ། ཕྱི་དོན་རགས་པ་དང་ཡང་མི་འདྲ་བའི་ཕྱིར། དང་པོ་་་
གྲུབ་སྟེ། སྔོ་འཛིན་མངོན་སུམ་ལ་ཕྱི་དོན་རགས་པར་སྣང་བ་གང་ཞིག རྡུལ་ཕྲན་ལ་རགས་
པའི་རྣམ་པ་གཏོད་པའི་ནུས་པ་མེད་པའི་ཕྱིར། གཉིས་པ་གྲུབ་སྟེ། རགས་པ་ཆ་མེད་མེད་
པའི་ཕྱིར། གཉིས་པ་ཁྱབ་ཆེས་པ་གྲུབ་སྟེ། ཡིན་ཡང་འཁྲུལ་བ་ཅན་ཡིན་པས། །དེ་མྱོང་བ་
ཡི་ངོ་བོ་ཉིད། །སྒྲུབ་པར་བྱེད་པ་ནུས་མ་ཡིན། །ཞེས་འབྱུང་བ་ལས། སྔོན་པོ་ལས་སྐྱེས་་་་་
• 359 •



འདྲ་བ་ཡིན་ན་སྔོན་པོ་རྟོགས་པའི་ཁྱབ་པ་འཁྲུལ་བའི་ཕྱིར། དེར་ཐལ། དེ་འདྲ་བ་དང་དེ་
ལས་བྱུང་། །གལ་ཏེ་མྱོང་བའི་མཚན་ཉིད་ཡིན། །དོན་མཚུངས་ཅན་གྱི་རྣམ་པར་ཤེས། །
མཚུངས་པ་དེ་མ་ཐག་མྱོང་འགྱུར། །ཞེས་འབྱུང་བ་ལས། ལྷ་ཤཀ་ལྟར་ན་སྔོ་འཛིན་མངོན་
སུམ་གྱི་རྗེས་སུ་སྐྱེས་པའི་སྔོན་པོ་ངེས་པའི་ངེས་ཤེས་དེས སྔོ་འཛིན་མངོན་སུམ་རྟོགས་པར་
ཐལ་བ་དང༌། ཆོས་མཆོག་ལྟར་ན་སྔོ་འཛིན་མངོན་སུམ་སྐད་ཅིག་གཉིས་པས། དེ་སྐད་ཅིག་
སྔ་མ་རྟོགས་པར་ཐལ་བའི་སྐྱོན་འཇུག་པའི་ཕྱིར། ཁོ་ན་རེ། ཇི་སྐད་བཤད་པའི་སྐྱོན་མེད་དེ།
འདི་མཐོང་འདི་ཐོས་ཞེས་བྱ་བར །གང་ལ་བློ་ནི་ངེས་པ་སྟེ། །དེ་མྱོང་ཡིན་ན། ཞེས་་་་་
འབྱུང་བ་ལས། ཕྱི་དོན་ལས་སྐྱེས་འདྲ་བ་དང་། ཕྱི་དོན་ལ་ངེས་ཤེས་འདྲེན་ནུས་ཚོགས་པ་
དེ་ཕྱི་དོན་རྟོགས་པའི་འཇོག་བྱེད་ཡིན་པའི་ཕྱིར། ཞེས་སྨྲ་བ། གང་གིས་དེ། །དེ་ཡི་སྒྲུབ་་
བྱེད་ཡིན་འདོད་པ། །སྣང་དང་མཐོང་བ་དེ་དག་གི། །ཉེ་བ་དེ་ཉིད་དཔྱད་བྱ་ཡིན། །དེ་་་
དག་འབྲེལ་བ་ལ་བརྟེན་ནས། །ལྟ་བ་པོ་ཡི་ངེས་དེ་ཡིན། །ཞེས་འགོག་པའི་ཕྱིར་ཏེ། སྔོ་་་་
འཛིན་མངོན་སུམ་དང་ཕྱི་དོན་གྱི་ཡུལ་ཡུལ་ཅན་གྱི་འབྲེལ་བ་ངེས་པ་ལ་བརྟེན་ནས་སྔོ་འཛིན་
མངོན་སུམ་ལ་ཕྱི་དོན་ལ་ངེས་ཤེས་འདྲེན་ནུས་སུ་རྟོགས་དགོས་པ་ཉིད་ཀྱིས། ཕྱི་དོན་མྱོང་བ་
མ་རྟོགས་པར་ཕྱི་དོན་ལ་ངེས་ཤེས་འདྲེན་ནུས་རྟོགས་མི་ནུས་པར་གྲུབ་པའི་ཕྱིར།།
གསུམ་པ་གཞལ་བྱ་དགག་པ་ཡོད་དེ། ཕྱི་རོལ་ཡུལ་ལ་ལྟོས་པའི་གཟུང་འཛིན་རྫས་་་
གཞན་དགག་པ་དང༌། ནང་ཤེས་པ་ལ་ལྟོས་པའི་གཟུང་འཛིན་རྫས་གཞན་དགག་པ་གཉིས་
སུ་ཡོད་པའི་ཕྱིར། དང་པོ་ཡོད་དེ། དེ་ཡི་མྱོང་དེ་བདག་ཉིད་དེ། །དེ་ཡང་གཞན་འགག་་
ཞིག་གི་མིན། །མངོན་སུམ་སོ་སོར་རིག་བྱ་ཡིན། །དེ་ཡི་དེ་ནི་བདག་ཉིད་ཡིན། །དེས་ན་་་་
ཉམས་མྱོང་བྱ་གཞན་མེད། །ཅེས་འབྱུང་བ་ལས། སྔོ་འཛིན་མངོན་སུམ་དང་རྟོགས་བྱ་སྔོན་
པོ་དོན་གཞན་མ་ཡིན་ཏེ། རྟོགས་བྱ་སྔོན་པོ་དེ་མངོན་སུམ་དེའི་བདག་ཉིད་ཡིན་པའི་ཕྱིར།
ཞེས་པའི་དོན་ཡིན་པའི་ཕྱིར། གཉིས་པ་ཡོད་དེ། དེ་ལའང་མྱོང་བ་གཞན་ཡོད་མིན། །
དེར་ཡང་རྩོད་པ་མཚུངས་ཕྱིར་ཏེ། །དེ་ནི་རང་ཉིད་གསལ་བ་ཡིན། །ཞེས་འབྱུང་བ་ལས།
སྔོ་འཛིན་མངོན་སུམ་གྱི་རྟོགས་བྱ་དོན་གཞན་མེད་པ་ཉིད་ཀྱིས་རྟོགས་བྱེད་དམ། མྱོང་བྱེད་
དོན་གཞན་མེད་པ་དང་། སྔོན་པོ་སྔོ་འཛིན་མངོན་སུམ་ལས་རྫས་གཞན་མ་ཡིན་ན། སྔོ་་་་
འཛིན་མངོན་སུམ་ཡང་སྔོན་པོ་ལས་རྫས་གཞན་མ་ཡིན་དགོས་པའི་ཕྱིར་དང་། སྔོ་འཛིན་་་་
• 35( •



མངོན་སུམ་རང་གི་བདག་ཉིད་དུ་གྱུར་པའི་སྔོན་པོ་གསལ་བར་སྣང་བའི་བློར་རིགས། ཞེས་
པའི་དོན་ཡིན་པའི་ཕྱིར། ཁོ་ན་རེ། འཇིག་རྟེན་ན་སྔོན་པོའི་ཕྱི་རོལ་དོན་དུ་གྲགས་པ་མི་་་
འཐད་པར་ཐལ། སྔོན་པོ་ཕྱི་དོན་མ་ཡིན་པའི་ཕྱིར། ཞེས་དང་། གཟུང་འཛིན་རྫས་་་་
གཞན་དུ་སྣང་བའི་བློ་སྐྱེ་བ་མི་འཐད་པར་ཐལ། གཟུང་འཛིན་རྫས་གཞན་མེད་པའི་ཕྱིར། །
ཞེས་ཟེར་ན་དང་པོ་ལ་མ་ཁྱབ་སྟེ། དེ་ཡི་དངོས་དེ་སྔོ་སོགས་ཕྱིར། །རང་བཞིན་ཉམས་སུ་་
མྱོང་བའང་དེ། །རང་གི་ངོ་བོ་མྱོང་གྱུར་ཀྱང་། །སྔོ་སོགས་མྱོང་བར་སྣང་བ་ཡིན། །ཞེས་་་
འབྱུང་བ་ལས། འཇིག་རྟེན་ན་ཕྱི་དོན་དུ་གྲགས་པའི་སྔོན་པོ་དེ་ཤེས་པའི་བདག་ཉིད་ཡིན་་་་
པའི་ཕྱིར་དང་། ཡང་ན། སྔོ་འཛིན་མངོན་སུམ་གྱིས་སྔོན་པོ་མྱོང་བར་གྲགས་པ་མི་འགལ་ཏེ།
སྔོ་འཛིན་མངོན་སུམ་ལ་སྣང་བའི་སྔོན་པོ་དེ་སྔོ་འཛིན་མངོན་སུམ་དང་ངོ་བོ་གཅིག་ཡིན་པའི་
ཕྱིར། ཞེས་སྦྱར་བར་བྱ་བ་ཡིན་པའི་ཕྱིར། སྔོ་འཛིན་མངོན་སུམ་གྱིས་རང་གི་བདག་ཉིད་དུ་
གྱུར་པའི་སྔོན་པོ་རིག་པའི་སྒྲུབ་བྱེད་ཡོད་དེ། ཇི་ལྟར་དེ་ཡི་བདག་ཉིད་ཕྱིར། །གསལ་བྱེད་
རབ་ཏུ་གསལ་བ་ན། །རང་གི་ངོ་བོ་གསལ་བྱེད་འདོད། །དེ་ལྟར་བློ་བདག་རིག་ཅན་ཡིན། །
དེ་ཡི་རིག་བྱ་དོན་གཞན་ན། །ཚོར་བྱ་ཚོར་བྱེད་འཐད་པར་དཀའ། །ཞེས་འབྱུང་བ་ལས། །
སྒྲོན་མེ་རང་གི་ངོ་བོ་གསལ་བ་ཡིན་པ་བཞིན་དུ། སྔོ་འཛིན་མངོན་སུམ་རང་གི་བདག་ཉིད་་
དུ་གྱུར་པའི་སྔོན་པོ་གསལ་བྱེད་ཡིན་པའི་ཕྱིར་དང་། སྔོན་པོ་དང་། སྔོ་འཛིན་མངོན་སུམ་
གཉིས་དོན་གཞན་ཡིན་ན། ཚོར་བྱ་ཚོལ་བྱེད་དུ་མི་འཐད་པའི་ཕྱིར། རྩ་བའི་རྩོད་པ། །
གཟུང་འཛིན་རྫས་གཞན་མེད་ན་དེར་སྣང་བའི་བློ་སྐྱེ་བ་མི་འཐད་པར་ཐལ་བ་ཡང་མ་ཁྱབ་སྟེ།
རིག་བྱ་རིག་བྱེད་རྣམ་པ་མེད། །སྐྲ་སོགས་ཤེས་པའི་ཐ་དད་བཞིན། །གང་ཚེ་གཟུང་འཛིན་
རྣམ་ཕྱེ་བའི། །མཚན་ཉིད་རྣམ་པར་བསླད་པ་ཅན། །ཇི་ལྟར་འཁྲུལ་པས་མཐོང་གྱུར་པ། །
དེ་ལྟར་འདི་རྣམ་གཞག་བྱས་པ། །དེ་ཚེ་གཟུང་དང་འཛིན་པ་ཡི། །མཚན་ཉིད་ལ་ནི་བརྩད་
བྱ་མིན། །ཞེས་འབྱུང་བ་ལས། བློ་དེ་རང་རྒྱུ་ཕྱི་རོལ་དོན་སྣང་གི་བག་ཆགས་ལས་བྱུང་བ་་
ཡིན་པའི་ཕྱིར། དཔེར་ན། སྐྲ་ཤད་འཛག་སྣང་གི་བློ་བཞིན། བློ་འཁྲུལ་པ་ལ་སྣང་བ་དང་
མཐུན་པར་སྔོན་པོ་གཟུང་བ་དང་སྔོ་འཛིན་མངོན་སུམ་འཛིན་པར་རྣམ་གཞག་བྱེད་པ་ཡིན་་་་
པའི་ཕྱིར། གཉིས་པ། དེས་ན་རང་རིག་འབྲས་བུར་གྲུབ་པ་ཡོད་དེ། དེས་ན་གཞན་རིག་
མེད་པའི་ཕྱིར། །རང་རིག་འབྲས་བུ་ཡིན་པར་འདོད། །ཞེས་གསུངས་ཤིང་། དོན་ནི།
• 36] •



ཤེས་པའི་བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་འབྲས་བུར་ཡོད་པའི་
ཕྱིར་ཏེ། སྔོན་པོ་དངོས་སུ་རྟོགས་པའི་ཚད་མ་འབྲས་བུར་རིགས་པ་གང་ཞིག ཕྱི་རོལ་དོན་
དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་མེད་པའི་ཕྱིར། ཞེས་པར་འགྱུར་བའི་ཕྱིར་
ཏེ། ལྷར། གང་གི་ཚེ། འདི་ལྟར་ཕྱི་རོལ་གྱི་དོན་མེད་པ་དེའི་ཚེ་གཞན་འགའ་ཞིག་ཕྱི་རོལ་
ན་གནས་པ་དོན་རིག་མེད་པའི་ཕྱིར། རང་རིག་པ་ཉིད་ལྷག་མར་གྱུར་པ་དེ་ལྟར་ན་རང་་་་་
རིག་དེ་ཉིད་འབྲས་བུ་ཡིན་པར་འདོད་དོ། །ཞེས་གསུངས་པའི་ཕྱིར། །སྐབས་འདིར་རང་་་
རིག་ཅེས་པ་རང་རིག་པ་ལ་མི་བྱེད་དེ། རྣམ་བཤད་ལས། གཞུང་སྔ་མ་རྣམས་དོན་འགྲེལ་
གྱི་དབང་དུ་བྱས་ན་དབང་པོའི་མངོན་སུམ་རང་གི་བདག་ཉིད་དུ་གྱུར་པའི་གཞལ་བྱ་རིག་པ་
འབྲས་བུ་ཞེས་པར་གནས་ཏེ། སྔར་བསྟན་པ་རྣམས་དབང་མངོན་གྱི་གཟུང་འཛིན་རྫས་་་་་
གཞན་འགོག་པ་ཤ་སྟག་ཏུ་སྣང་བའི་ཕྱིར། ཞེས་གསུངས་པའི་ཕྱིར། ཁོ་ན་རེ། མི་འཐད་
པར་ཐལ། གཞུང་འདིའི་སྐབས་ནས་དངོས་སུ་བསྟན་པའི་རང་རིག་དེ་རང་རིག་མཚན་ཉིད་
པ་ལ་བྱེད་རིགས་པའི་ཕྱིར་ཏེ། གཞུང་འདིའི་སྐབས་ནས་དངོས་སུ་བསྟན་པའི་རང་རིག་་་་
མཚན་ཉིད་པ་ཡོད་པའི་ཕྱིར། ཞེ་ན། མ་ཁྱབ་སྟེ། ཤེས་པའི་བདག་ཉིད་དུ་གྱུར་པའི་སྔོན་
པོ་དངོས་རྟོགས་ཀྱི་ཚད་མ་དེ་འདིའི་སྐབས་ནས་དངོས་སུ་བསྟན་པའི་རང་རིག་མཚན་ཉིད་པ་
ཡིན་པའི་ཕྱིར་ཏེ། དེ་དེའི་སྐབས་ནས་བསྟན་པའི་རང་རིག་ཡིན་པའི་ཕྱིར་ཏེ། གཞུང་་་་་
འདིའི་སྐབས་ནས་དངོས་སུ་བསྟན་པའི་རང་རིག་བཏགས་པ་བརྙེད་དཀའ་བའི་ཕྱིར། རྩ་་་
རྟགས་གཉིས་པ། གལ་ཏེ་ཞེས་པ་མན་ཆད་ཀྱིས་སྒྲུབ་བྱེད་ངོས་འཛིན་གྱི་མདོ་དོན་རིགས་་་་
པའི་སྒོ་ནས་འཆད་པ་གྲུབ་སྟེ། གལ་ཏེ་ཕྱི་རོལ་མྱོང་འགྱུར་ན། །ཉེས་པ་ཅི་ཡོད། ཅེས་་་
འབྱུང་བ་ལས། ཕ་རོལ་པོས་ཤེས་པའི་བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་
ཚད་མ་འབྲས་བུར་མི་རིགས་པར་ཐལ། སྔོ་འཛིན་མངོན་སུམ་གྱིས་ཕྱི་རོལ་དོན་དུ་གྱུར་པའི་
སྔོན་པོ་རྟོགས་པ་ལ་ཉེས་པ་མེད་པའི་ཕྱིར། ཞེས་སྨྲ་ན། སྐྱོན་མེད་དེ། ཅི་ཡང་མེད། ཕྱི་
རོལ་དོན་ནི་མྱོང་འགྱུར་བ། །འདི་ཉིད་ཀྱིས་ནི་ཅི་བརྗོད་འགྱུར། །ཞེས་འབྱུང་བ་ལས། སྔོ་
འཛིན་མངོན་སུམ་གྱིས་ཕྱི་དོན་གྱི་སྔོན་པོ་རྟོགས་ན་ནི་ཉེས་པ་ཅི་ཡང་མེད་ཅིང༌། རྟོགས་པ་
ནི་དངོས་པོའི་གནས་ཚུལ་ལ་མི་འཐད་པའི་ཕྱིར། ཁོ་ན་རེ། དེ་མི་འཐད་དེ། གལ་ཏེ་བློ་
ནི་དེ་རྣམ་ཅན། །ཞེས་འབྱུང་བ་ལས། སྔོ་འཛིན་མངོན་སུམ་ལ་ཕྱི་དོན་དུ་གྱུར་པའི་སྔོན་་་་
• 362 •



པོའི་རྣམ་པ་ཤར་བས་དེ་རྟོགས་པར་འཇོག་པའི་ཕྱིར་ཞེ་ན། མ་གྲུབ་སྟེ། རྣམ་པ་རྗེས་་་་་
ཞུགས་ཅན་དེ་ཡོད། །དེ་ནི་ཕྱི་འམ་གཞན་ལས་ཞེས། །འདི་ནི་དཔྱད་པར་རིགས་པར་ཡིན། །
ཞེས་འབྱུང་བ་ལས། སྔོ་འཛིན་མངོན་སུམ་ལ་ཤར་བའི་ཕྱི་དོན་དུ་གྱུར་པའི་སྔོན་པོའི་རྣམ་པ་
དེ་ཕྱི་དོན་གྱིས་གཏད་པ་མ་ཡིན་གྱི་ རང་རྒྱུ་མ་རིག་བག་ཆགས་ཀྱི་དབང་གིས་བྱུང་བ་ཡིན་
པའི་ཕྱིར། འོ་ན། ཕྱི་དོན་མེད་པ་ལ་སྒྲུབ་བྱེད་ཇི་ལྟར་ཡོད་ཅེ་ན། ཡོད་དེ་མཐོང་བའི་་་་
ཁྱད་པར་དང་བྲལ་བ། །མི་འཛིན་དེ་འཛིན་ན་འཛིན་ཕྱིར། །སྔོན་པོར་སྣང་བ་མཐོང་བ་་་
ཡིན། །ཕྱི་རོལ་ཡན་གོར་དོན་ཡོད་མིན། །ཞེས་འབྱུང་བ་ལས། སྔོན་པོ་དང་སྔོ་འཛིན་་་་་་
མངོན་སུམ་ཆོས་ཅན། རྫས་གཞན་མ་ཡིན་ཏེ། ལྷན་ཅིག་དམིགས་ངེས་ཡིན་པའི་ཕྱིར་དང་།
སྔོན་པོ་ཕྱི་རོལ་དོན་དུ་སྣང་བའི་བློ། མེད་པ་གསལ་སྣང་ཅན་གྱི་ཤེས་པ་ཡིན་པའི་ཕྱིར་དང་།
སྔོན་པོ་དང་སྔོ་འཛིན་མངོན་སུམ་རྫས་གཞན་མ་ཡིན་པ་དེས་ན་ཕྱི་དོན་ཡན་གར་བ་མེད་པའི་
ཕྱིར། ཁོ་ན་རེ། སྔོ་འཛིན་མངོན་སུམ་རེས་འགའ་སྐྱེ་བ་མི་འཐད་པར་ཐལ། དེའི་་་་་
དམིགས་རྐྱེན་ཕྱི་དོན་མེད་པའི་ཕྱིར་ཞེ་ན། མ་ཁྱབ་སྟེ། འདིར་འགའ་ཞིག་ནི་འགའ་ཞིག་གི། །
བག་ཆགས་རབ་ཏུ་སད་བྱེད་པ། །དེ་ཕྱིར་བློ་ནི་རྣམ་ངེས་ཀྱི། །ཕྱི་རོལ་དོན་ལྟོས་མ་ཡིན་ནོ། །
ཞེས་འབྱུང་བ་ལས། མངོན་སུམ་དེ་ཕྱི་རོལ་དོན་ལ་ལྟོས་མེད་དུ་རང་རྒྱུ་བག་ཆགས་ཀྱི་དབང་
གིས་སྐྱེ་བའི་ཕྱིར། གཉིས་པ། དེའི་ཕྱིར་གཅིག་ལ་ཤེས་སོགས་ཀྱིས་མདོ་དོན་ཚིག་དོན་གྱི་སྒོ་
ནས་འཆད་པ་ཡོད་དེ། དེ་ཕྱིར་གཅིག་ལ་ཚུལ་གཉིས་ཡོད། །གང་ཕྱིར་དེ་ལྟར་མྱོང་བ་དང༌། །
དྲན་པས་འདི་ཡི་རྣམ་པ་གཉིས། །མྱོང་བ་ཉིད་ནི་འབྲས་བུ་ཡིན། །ཞེས་པས་དམ་བཅའ་་་
ངོས་འཛིན་གྱི་མདོ་དོན་ཚིག་དོན་གྱི་སྒོ་ནས་འཆད། གང་ཚེ་རྣམ་རིག་རྒྱུ་ཡི་ཡུལ། །ཞེས་་་
སོགས་ཀྱིས་སྒྲུབ་བྱེད་དངོས་འཛིན་གྱི་མདོ་དོན་ཚིག་དོན་གྱི་སྒོ་ནས་འཆད་པའི་ཕྱིར། དང་
པོ་ཡོད་དེ། མ་རིག་པས་བསླད་པའི་དབང་གིས་ཚུལ་མཐོང་གི་རྒྱུད་ཀྱི་སྔོ་འཛིན་མངོན་སུམ་
གྱི་སྣང་ངོར་ཕྱི་རོལ་དོན་དུ་གྱུར་པའི་སྔོན་པོ་དངོས་སུ་རྟོགས་པའི་ཚུལ་དང་། ཤེས་པའི་་་་
བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚུལ་གཉིས་ཡོད། དེ་ལྟར་ཡོད་པར་་་་་
རང་རིག་གིས་མྱོང་ཞིང་དྲན་ཤེས་ཀྱི་དྲན་པའི་ཕྱིར། ཚུལ་གཉིས་པ་དེའི་ནང་ནས་ཤེས་པའི་
བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་འབྲས་བུར་ཡོད་པའི་ཕྱིར་ཏེ།
སྔོ་འཛིན་མངོན་སུམ་གྱིས་སྔོན་པོ་རིག ཕྱི་རོལ་དོན་དུ་གྱུར་པའི་སྔོན་པོ་མ་རིག་པའི་ཕྱིར།
• (363 •



ཞེས་འགོད་པའི་ཕྱིར།།
སྐབས་འདིར་མཐའ་ཅུང་ཟད་དཔྱད་ན། གསུམ་ཡོད་དེ། ཕྱོགས་སྔ་ཕྱི་སྨྲ་བ་པོ་ངོས་
གཟུང་བ་དང༌། བློ་གང་གི་ཚད་འབྲས་གང་གཙོ་བོར་སྟོན་དཔྱད་པ་དང༌། ཚད་འབྲས་་་་
གཞལ་གསུམ་གང་གཙོ་བོར་སྟོན་དཔྱད་པ་རྣམས་སུ་ཡོད་པའི་ཕྱིར། དང་པོ་ཡོད་དེ། མདོ་
སྡེ་པ་འབྲས་རྟོག་གཉིས་པའི་ཕྱོགས་སྔ་སྨྲ་བ་པོ་དང་། སེམས་ཙམ་པ་ཕྱོགས་གཉིས་པའི་་་༌་་
ཕྱོགས་ཕྱི་མ་སྨྲ་བ་པོ་ཡིན་ཏེ། ལྷར། རྣམ་པར་ཤེས་པ་ཉིད་ཡུལ་དུ་ཞེས་སོགས་སྔར་གྲངས་
པ་དང༌། ཤཱར། དེ་ནི་ཕྱི་རོལ་གྱི་དོན་འགོག་པ་སྔོན་དུ་འགྲོ་བ་ཅན་གྱི་རང་རིག་པ་ནི་་་་་
འབྲས་བུ་ཡིན་ནོ། །ཞེས་བྱ་བ་ལ་སོགས་པའི་གཞུང་འཆད་པར་བཞེད་ནས་རྣམ་པར་ཤེས་པ་
ཉིད་ཅེས་བྱ་བ་ལ་སོགས་པ་སྨོས་སོ། །ཞེས་པ་དང་། འཐད་ལྡན་ལས། དེའི་དེ་ལྡོག་པའི་
ཕྱིར་དང་། རྣམ་པར་ཤེས་པ་སྨྲ་བ་ལ་ཚད་མ་དང་འབྲས་བུ་ཚུལ་གཞན་དུ་རྣམ་པར་བཞག་
པའི་ཕྱིར་འདི་དྲི་བ་རྩོམ་མོ། །ཞེས་དང་། ཛྷ་ན་ཤིས། རྣམ་པར་ཤེས་པ་སྨྲ་བའི་ལུགས་་་་
བསྟན་པར་བཞེད་ནས་འདི་ལྟར་ཞེས་བྱ་བ་ལ་སོགས་པ་གསུང་ཏེ། ཞེས་གསུངས་པ་སོགས་
ལས་གྲུབ་པའི་ཕྱིར། གཉིས་པ་ལ། ཁ་ཅིག འབྲས་རྟོག་གཉིས་པ་འདིར་རང་རིག་གི་ཚད་
འབྲས་ཀྱི་རྣམ་གཞག་གཙོ་བོར་སྟོན་པ་གཞིར་གཞག་ནས་མཚན་གཞིར། གཟུང་རྣམ་གཞལ་
བྱ། འཛིན་རྣམ་ཚད་མ། རང་རིག་འབྲས་བུར་བྱས་པའི་ཚད་འབྲས་ཀྱི་རྣམ་གཞག་འཛིན་
པ་དང་། ཁ་ཅིག ནང་བག་ཆགས་ཀྱི་སྟོབས་ཀྱིས་སྔོན་པོའི་རྣམ་པ་ཤར་བའི་གཟུང་རྣམ་་
གཞལ་བྱ། དེ་ཉམས་སུ་མྱོང་བའི་འཛིན་རྣམ་ཚད་མ། དེ་ཉམས་སུ་མྱོང་བའི་རང་རིག་་་་་
འབྲས་བུར་བྱས་པའི་ཚད་འབྲས་ཀྱི་རྣམ་གཞག་འཛིན་པར་བྱེད། གཉིས་ཀ་མི་ལེགས་ཏེ།
འབྲས་རྟོག་གཉིས་པའི་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་རྣམ་གཞག་ཡིན་ན་རྣམ་
རིག་པའི་ཐུན་མོང་མ་ཡིན་པའི་གཞན་རིག་གི་ཚད་འབྲས་ཀྱི་རྣམ་གཞག་ཡིན་དགོས་པ་གང་་
ཞིག དེ་གཉིས་རེ་རེ་ནས་དེ་མ་ཡིན་པའི་ཕྱིར། ཕྱི་མ་དེར་ཐལ། སྔ་མ་མདོ་སྡེ་པ་སོགས་་
ཀྱིས་འདོད་པའི་རང་རིག་གི་ཚད་འབྲས་ཀྱི་རྣམ་གཞག་དང༌། ཕྱི་མ་སློབ་དཔོན་སེངྒེ་བཟང་
པོ་སོགས་ཀྱིས་འདོད་པའི་རང་རིག་གི་ཚད་འབྲས་ཀྱི་རྣམ་གཞག་ཡིན་པའི་ཕྱིར། རྩ་རྟགས་
དང་པོ་དེར་ཐལ། འབྲས་རྟོག་གསུམ་པའི་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་་་་
རྣམ་གཞག་ཡིན་ན་དེ་ལྟར་དགོས་པ་གང་ཞིག འབྲས་རྟོག་གཉིས་པའི་བསྟན་བྱའི་གཙོ་བོར་
• 364 •



གྱུར་པའི་ཚད་འབྲས་གཞལ་གསུམ་གྱི་ནང་ཚན་དུ་གྱུར་པའི་འབྲས་བུ་དང་། འབྲས་རྟོག་་་་
གསུམ་པའི་བསྟན་བྱའི་གཙོ་བོར་གྱུར་པའི་ཚད་འབྲས་གཞལ་བྱ་གསུམ་གྱི་ནང་ཚན་དུ་གྱུར་་་
པའི་འབྲས་བུ་གཉིས་དོན་གཅིག་པའི་ཕྱིར། ཕྱི་མ་དེར་ཐལ། ཡང་ན་རང་རིག་འབྲས་བུ་སྟེ།
ཞེས་པའི་གཞུང་དེ་འབྲས་རྟོག་གཉིས་པ་དང་། གསུམ་པའི་འབྲས་བུ་ཐུན་མོང་དུ་ངོས་་་་་
འཛིན་པའི་གཞུང་ཡིན་པའི་ཕྱིར་ཏེ། རྒྱལ་དབང་བློ་ལས། དེའི་ཕྱིར་དོན་གྱི་རང་བཞིན་ཇི་
ལྟ་བར་ངེས་པར་ནུས་པ་མ་ཡིན་ནོ། །ཞེས་དགོངས་ནས་ཕྱི་རོལ་དང་ཅིག་ཤོས་ཀྱི་ཕྱོགས་་་
དག་ལ་མདོ་གཅིག་ཁོ་ནས་འབྲས་བུའི་ཁྱད་པར་རྣམ་པར་བཞག་པར་བྱེད་པར་བཞེད་པས་་་
གསུངས་པ། ཡང་ན་རང་རིག་འདིར་འབྲས་བུ། ཞེས་པ་སྟེ། ཞེས་གསུངས་པའི་ཕྱིར། །
གཞན་ཡང་། འབྲས་རྟོག་གཉིས་པའི་བསྟན་བྱའི་གཙོ་བོར་གྱུར་པའི་རང་རིག་གི་ཚད་་་་་་
འབྲས་ཀྱི་རྣམ་གཞག་མེད་པར་ཐལ། དེ་ཡོད་ན་རང་རིག་དང་འཁྲུལ་ཤེས་ཀྱི་གཞི་མཐུན་་་་
ཡོད་དགོས་པ་དང༌། གཟུང་རྣམ་དང་འཛིན་རྣམ་མེད་དགོས་པ་གང་ཞིག དེ་མི་འཐད་་་་
པའི་ཕྱིར། དང་པོ་དེར་ཐལ། ལྷར། གང་གི་ཕྱིར་དེ་ལྟར་ཕྱི་རོལ་གྱི་དོན་ཡན་གར་བ་མེད་
པ་དེའི་ཕྱིར་ཤེས་པ་གཅིག་ལ་མ་རིག་པས་བསླད་པའི་ཚུལ་གཉིས་ཡོད། ཅེས་གསུངས་པ་་་་
དང་། ཤཱར། ཤེས་པ་གཅིག་ལ་མ་རིག་པས་བསླད་པའི་ཚུལ་གཉིས་ོད་ཅེས་བྱ་བ་ལ་་་་་
སོགས་པ་ལ་ཚུལ་གཉིས་སུ་སྣང་བའི་ཚུལ་གཉིས་ཡོད་ཅེས་རྗོད་བྱེད་ཇི་ལྟར་འཁྲུལ་བ་བཞིན་་
དུ་རྣམ་པར་བཞག་དཀའ་བའི་ཕྱིར། ཤེས་པ་དེ་ཚུལ་གཉིས་པ་ཉིད་ནི་མ་ཡིན་ཏེ། གཉིས་
མེད་པ་ཉིད་ཡིན་པའི་ཕྱིར་རོ། །ཞེས་འབྲས་རྟོག་གཉིས་པའི་བསྟན་བྱའི་གཙོ་བོར་གྱུར་པའི་
ཚད་འབྲས་གཞལ་གསུམ་གྱི་ནང་ཚན་གྱི་ཚད་འབྲས་གང་རུང་དང་འཁྲུལ་ཤེས་ཀྱི་གཞི་མཐུན་
ཡོད་པར་བཤད་པའི་ཕྱིར་དང་། མ་རིག་པ་ས་བསླད་ང་འི་དབང་མ་གཏོགས་དངོས་གནས་་
ལ་སྐབས་འདིའི་ཚུལ་གཉིས་ཡོད་པ་མི་འ ཐད་པར་གསུངས་ང་འི་ཕྱིར། འོ་ན། རྣམ་བཤད་
ལས། དེས་ན་རྣམ་རིག་པའི་ཐུན་མོང་མ་ཡིན་པའི་རང་རིག་གི་ཚད་འབྲས་ཀྱི་རྣམ་གཞག་་་
འདི་ལྟར་བྱ་སྟེ། རང་གི་བདག་ཉིད་དུ་གྱུར་པའི་གཞལ་བྱ་རིག་པའི་གཟུང་རྣམ་གཞལ་བྱ། །
སྒྲོ་འདོགས་གསར་དུ་གཅོད་པའི་འཛིན་རྣམ་ཚད་མ། རང་རིག་ཚད་མ་འབྲས་བུའོ། །དེས་
ན་རང་གི་བདག་ཉིད་དུ་གྱུར་པའི་སྔོ་འཛིན་གཞལ་བྱ། ཞེས་པའོ། །ཞེས་དང་། གཟུང་་་
བའི་རྣམ་པ་དང་འཛིན་པའི་རྣམ་པ་གཉིས་ཞེས་གསུངས་པ་ལས་ན་ཤེས་པའི་བདག་ཉིད་ཀྱི་་
•
3::
•



བདེན་གྲུབ་ཏུ་གྱུར་པའི་སྔོན་པོ་རྟོགས་པའི་གཟུང་རྣམ་གཞལ་བྱ། དེ་ཉམས་སུ་མྱོང་བའི་་་་
འཛིན་རྣམ་ཚད་མ། དེ་ཉམས་སུ་མྱོང་བའི་རང་རིག་འབྲས་བུར་བྱས་པའི་ཚད་འབྲས་ཀྱི་་་་
རྣམ་གཞག་དེ་འབྲས་རྟོག་གཉིས་པའི་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་རྣམ་་་་་
གཞག་ཏུ་བཞེད་པ་མིན་ནམ་ཞེ་ན། སྐྱོན་མེད་དེ། ས་བཅད་ཆེན་མོར། གཞན་རིག་གི་་་་
ཚད་འབྲས་གཙོ་བོར་སྟོན་པར་བཤད་པས། གསུངས་འདི་སྐོར་དྲང་དོན་དུ་བཀྲལ་ཡང་རྩོམ་
པ་པོའི་དགོངས་པ་དང་མི་འགལ་བའི་ཕྱིར་དང་། སྔར་བཤད་པའི་ལྷ་ཤཀ་རྒྱལ་དབང་བློའི་
འགྲེལ་པ་རྣམས་ཀྱི་དགོངས་པར་ཤིན་ཏུ་གསལ་བའི་ཕྱིར། གཉིས་པ་རང་ལུགས་ནི།
འབྲས་རྟོག་གཉིས་པ་འདིར་མངོན་རྗེས་གཉིས་ཀྱི་ནང་ནས་མངོན་སུམ་དང་། མངོན་སུམ་་
བཞིའི་ནང་ནས་དབང་མངོན་གྱི་ཚད་འབྲས་ཀྱི་རྣམ་གཞག་གཙོ་བོར་སྟོན་པ་སྔ་མ་རྣམས་ཀྱི་་
འགྲེལ་པས་ཤེས། འདིའི་མཚན་གཞི་ལ། ཁ་ཅིག ཤེས་པའི་བདག་ཉིད་དུ་གྱུར་པའི་སྔོན་
པོ་གཞལ་བྱ། དེའི་རྣམ་པ་ཤར་ནས་དེ་ལ་གསར་དུ་མི་སླུ་བའི་ཤེས་པ་ཚད་མ། དེ་དངོས་སུ་
རྟོགས་པའི་ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་འཛིན་པ་མི་འཐད་དེ། །
དེ་རྣམ་རིག་པའི་ཐུན་མོང་མ་ཡིན་པའི་ཚད་འབྲས་ཀྱི་རྣམ་གཞག་མ་ཡིན་པའི་ཕྱིར་དང༌། །
དབང་མངོན་གྱི་ཚད་འབྲས་ཀྱི་རྣམ་གཞག་མ་ཡིན་པའི་ཕྱིར་དང་། དང་པོ་དེར་ཐལ། སློབ་
དཔོན་སེང་གེ་བཟང་པོས་ཀྱང་དེ་ཉིད་ཞལ་གྱིས་བཞེས་པའི་ཕྱིར། གཉིས་པ་དེར་ཐལ། །
ཤེས་པའི་བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་དབང་མངོན་མ་ཡིན་་་
པའི་ཕྱིར།།
རང་ལུགས་ནི། ཤེས་པའི་བདག་ཉིད་ཀྱི་བདེན་གྲུབ་ཏུ་གྱུར་པའི་སྔོན་པོ་གཞལ་བྱ།
རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་ཅན་པ་ལས་བྱུང་་་་་
ཞིང་ཤེས་པའི་བདག་ཉིད་ཀྱི་བདེན་གྲུབ་ཏུ་གྱུར་པའི་སྔོན་པོའི་རྣམ་པ་ཤར་ནས་དེ་ལ་རྟོག་པ་
དང་བྲལ་ཞིང་བག་ཆགས་བརྟེན་བྱུང་གི་གསར་དུ་མི་སླུ་བའི་ཤེས་པ་ཚད་མ། ཤེས་པའི་་་་་
བདག་ཉིད་ཀྱི་བདེན་གྲུབ་ཏུ་འགྱུར་བའི་སྔོན་པོ་དངོས་སུ་རྟོགས་པའི་དབང་མངོན་གྱི་ཚད་མ་
འབྲས་བུར་བྱས་པའི་ཚད་འབྲས་ཀྱི་རྣམ་གཞག་དེ་འབྲས་རྟོག་གཉིས་པའི་བསྟན་བྱའི་གཙོ་་་་
བོར་གྱུར་པའི་དབང་མངོན་གྱི་ཚད་འབྲས་ཀྱི་རྣམ་གཞག་ཡིན། སྤྱིར་འདིའི་སྐབས་ཀྱི་བསྟན་
བྱའི་གཙོ་བོར་གྱུར་པའི་ཚད་འབྲས་ཀྱི་རྣམ་གཞག་ཡིན་ན། དབང་མངོན་གྱི་ཚད་འབྲས་ཀྱི་
• 366 •



རྣམ་གཞག་ཡིན་པས་ཁྱབ་པར་ནི་མི་བྱ་སྟེ། ཤེས་པའི་བདག་ཉིད་ཀྱི་བདེན་གྲུབ་ཏུ་གྱུར་པའི་
སྔོན་པོ་གཞལ་བྱ། དེའི་རྣམ་པ་ཤར་ནས་དེ་ལ་གསར་དུ་མི་བསླུ་བའི་ཤེས་པ་ཚད་མ། དེ་
དངོས་སུ་རྟོགས་པའི་ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་གིས་མ་ངེས་པའི་
ཕྱིར། གསུམ་པ་འབྲས་རྟོག་གཉིས་པ་འདིར་ཚད་འབྲས་གཞལ་གསུམ་གང་གཙོ་བོར་སྟོན་པ་
ཡོད་དེ། དེ་གསུམ་གྱི་ནང་ནས་འབྲས་བུ་གཙོ་བོར་སྟོན་གྱི། གཞལ་བྱ་དང་ཚད་མ་གཙོ་་་
བོར་མི་སྟོན་པའི་ཕྱིར་ཏེ། སྐབས་འདིའི་གཞལ་བྱ་དང་ཚད་མ། །བློ་བདག་རྣམ་པར་དབྱེར་
མེད་ཀྱང་། །ཞེས་སོགས་ཀྱི་སྐབས་སུ་འཆད་པར་ལྷ་དབང་བློས་བཤད་པའི་ཕྱིར་ཏེ། ལྷར།
ཕྱི་རོལ་གྱི་དོན་མེད་པ་ལ་ཇི་ལྟར་ཚད་མ་ལ་སོགས་པ་རྣམ་པར་གཞག་པ་ཡིན། ཞེས་འདྲི་བ་
ལ། བཤད་པ། འདི་ལ་ཡང་དོན་དམ་པའི་རྣམ་པར་གཞག་པ་ནི་ཡོད་པ་མ་ཡིན་ནོ། །འོ་
ན། ཅི་ཡིན་ཞེ་ན། ཇི་ལྟ་བ་བཞིན་དུ་ཡིན་ནོ། །དེའི་ཕྱིར་འདི་ལ་གཟུང་བ་དང་འཛིན་་་་
པའི་ཆ་ཡོད་པ་མ་ཡིན་ཏེ། བློའི་བདག་ཉིད་དུ་གཅིག་པ་ཉིད་ཀྱི་ཕྱིར་རོ། །འོན་ཀྱང་འདི་་
ལྟར། བློ་ཡི་བདག་ཉིད་ཆ་མེད་ཀྱང་། །ཞེས་གསུངས་པའི་ཕྱིར་དང་། ཡང་ན་རང་རིག་
འབྲས་བུ་སྟེ། །ཞེས་པ་རྐང་པ་གཉིས་ཀྱི་སྐབས་སུ་འབྲས་རྟོག་གཉིས་པའི་ཚད་གཞལ་གཙོ་་་
བོར་མི་སྟོན་པའི་ཕྱིར་ཏེ། གང་ཚེ་སྣང་བ་དེ་གཞལ་བྱ། །ཞེས་སོགས་ཀྱིས་འཆད་པའི་ཕྱིར་
ཏེ། འགྲེལ་བཤད་རྒྱལ་དབང་བློ་ལས། འདིར་ཕྱི་རོལ་གྱི་དོན་མེད་པ་ན་རང་རིག་པ་རྣམ་
པར་གཞག་པ་ལ་འཛིན་པའི་རྣམ་པ་ཚད་མ་ཉིད་དུ་འཆད་པར་འགྱུར་རོ། །ཞེས་གསུངས་་་
པའི་ཕྱིར། འདིའི་མྱོང་བ་ཉིད་ནི་འབྲས་བུ་ཡིན། །ཞེས་པའི་སྐབས་སུ་བསྟན་བྱའི་གཙོ་བོར་
བྱས་ནས་བསྟན་པའི་ཚད་འབྲས་ཀྱི་རྣམ་གཞག་ཡིན་ན། ཡང་ན་རང་རིག་འབྲས་བུ་སྟེ།
ཞེས་པའི་སྐབས་ནས་བསྟན་བྱའི་གཙོ་བོར་བྱས་ནས་བསྟན་པའི་ཚད་འབྲས་ཀྱི་རྣམ་གཞག་་་་
ཡིན་དགོས་ཀྱང་། ཚུར་མ་ཁྱབ་སྟེ། འཆད་པར་འགྱུར་བའི་ཕྱིར། གཉིས་པ་གང་ཚེ་ཞེས་
སོགས་ཀྱིས་སྒྲུབ་བྱེད་ངོས་འཛིན་གྱི་མདོ་དོན་ཚིག་དོན་གྱི་སྒོ་ནས་འཆད་པ་གྲུབ་སྟེ། གང་ཚེ་
སྒྲུབ་པ་དེ་ཡི་དངོས། གཞན་འདོད་པའང་མི་འདོད། །རྣམ་རིག་རྒྱུ་ཡི་ཡུལ་དག་ཀྱང་། །
དེ་ནི་དེ་ལྟར་མྱོང་བ་ཡིན། །ཞེས་པས་རྩོད་པའི་མདོ་དོན་ཚིག་དོན་གྱི་སྒོ་ནས་འཆད། གང་
ཚེ་ཤེས་ཆ་དོན་དུ་ནི། །བཞག་ཕྱིར་ཤེས་པ་ཡུལ་བཅས་པ། །དེ་ཚེ་བདག་ཉིད་ཉམས་མྱོང་་
གང༌། །དེ་ཉིད་དོན་དུ་རྣམ་པར་ངེས། །གལ་ཏེ་འདི་བདག་འདོད་རྣམ་དང་། །རྣམ་པ་་་
• 367 •



གཞན་དུ་མྱོང་གྱུར་ན། །འདོད་པའང་མི་འདོད་པ་དེས་ཀྱང་། །དོན་རིག་པར་ནི་འགྱུར་བ་
ཡིན། །ཞེས་པས་ལན་གྱིས་མདོ་དོན་ཚིག་དོན་གྱི་སྒོ་ནས་འཆད་པའི་ཕྱིར། དང་པོ་གྲུབ་སྟེ།
མདོ་སྡེ་པ་ན་རེ། ཤེས་པའི་བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་་་་
འབྲས་བུར་མི་རིགས་པར་ཐལ། ཕྱི་རོལ་དོན་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་
མ་འབྲས་བུར་རིགས་པའི་ཕྱིར་ཏེ། སྔོན་འཛིན་མངོན་སུམ་ཕྱི་རོལ་དོན་དུ་གྱུར་པའི་སྔོན་པོ་
དངོས་སུ་རྟོགས་པའི་ཚད་མ་ཡིན་པའི་ཕྱིར་ཏེ། དེ་དེའི་རྣམ་པ་ཤར་ནས་དེ་ལ་གསར་དུ་མི་
སླུ་བའི་ཤེས་པ་ཡིན་པའི་ཕྱིར། ཞེས་པ་སྟེ། ལྷར། གང་ཚེ་སྒྲུབ་པ་དེ་ཡི་དངོས། །སྒྲུབ་པ་
ནི་འདོད་པ་དང་མི་འདོད་པ་ལ་སོགས་པའི་རང་བཞིན་ནོ། །གང་ཞེ་ན། གཞན་ཏེ་ཕྱི་རོལ་
གྱི་དོན་འདོད་པའམ་མི་འདོད་པ་རྣམ་རིག་རྒྱུ་ཡི་ཡུལ་དག་གོ། །རྣམ་པར་རིག་པ་དེ་ཡིས་དེ་
ལྟར་མྱོང་བ་ཡིན་ན། འདོད་པ་དང་མི་འདོད་པའི་རྣམ་པའི་སྒོ་ནས་ཡུལ་ཉམས་སུ་མྱོང་བ་་
གང་ཡིན་པ་དེ་འབྲས་བུ་ཡིན་ནོ། །དེས་ནི་དོན་དང་འདྲ་བ་ཚད་མ་ཡིན་ལ། དོན་མྱོང་བ་
ནི་འབྲས་བུ་ཡིན་པ་དེ་ལྟར་ན། ཕྱི་རོལ་གྱི་དོན་ཡོད་པ་ལ་འབྲས་བུའི་རྣམ་པར་རྟོག་པ་་་་་
གཉིས་པ་བཤད་པ་ཡིན་ནོ། །ཞེས་དང༌། ཤར། གང་ཚེ་སྒྲུབ་པ་དེ་ཡི་དངོས། །ཞེས་བྱ་་
བ་ལ་སོགས་པ་ནི་ཕྱི་རོལ་གྱི་དོན་ཁས་བླངས་ནས་དེ་སྐད་དུ་བརྗོད་དེ། རྣམ་རིག་པ་དེ་ཡིས་
དེ་ལྟར་མྱོང་བ་ཡིན། འདོད་པ་དང་མི་འདོད་པའི་སྒོ་ནས་ཡུལ་ཉམས་སུ་མྱོང་བ་ཞེས་བྱ་བ་
ནི་རྣམ་པར་རིག་པ་ཉིད་ཡུལ་ཉམས་སུ་མྱོང་བ་ཡིན་ནོ། །འོན་ཀྱང་ཡུལ་རྟོགས་པར་བྱ་བ་་་
བཞིན་དུ་སྒྲོ་བཏགས་ནས་དེ་ལ་ཉམས་སུ་མྱོང་བ་ཞེས་ཐ་སྙད་དུ་བྱས་པ་ཡིན་ནོ། །དེ་དང་
དེས་ཕྱི་རོལ་གྱི་དོན་གྱི་གཞལ་བྱ་རྟོགས་པ་ནི་འབྲས་བུ་ཡིན་གྱི། རེ་ཞིག་རང་རིག་པ་ནི་་་་་
འབྲས་བུ་མ་ཡིན་ནོ་ཞེས་བཤད་དོ། །ཕྱི་རོལ་གྱི་དོན་ཡོད་པ་ལ་འབྲས་བུའི་རྣམ་པར་རྟོག་པ་
གཉིས་པ་བཤད་པ་ཡིན་ནོ། །ཞེས་བྱ་བ་ནི། ཤེས་བྱ་ནང་གི་ཡིན་པར་སྨྲ་བའི་འབྲས་བུའི་་
རྣམ་པར་བཞག་པ་ལ་ལྟོས་ནས་གཉིས་པ་ ་ཞེས་བསྟན་ནོ། །གང་ཚེ་སྒྲུབ་པ་དེ་ཡིས་དངོས། །
ཞེས་བྱ་བ་ལ་སོགས་པའི་གཞུང་འདིས། བྱེད་དང་བཅས་པར་རྟོག་ཉིད་ཕྱིར །ཚད་མའི་་
འབྲས་བུ་ཉིད་འགྱུར་བའམ། །ཞེས་བྱ་བ་ལ་སོགས་པའི་ཚད་མ་ཀུན་ལས་བཏུས་པའི་མངོན་
སུམ་ལེའུ་གཞུང་དུ་ཇི་ལྟར་གྱུར་པའི་འབྲས་བུ་མངོན་པར་བཞེད་པ་དེ་བཤད་པ་ཡིན་པར་ལྟ་
བར་བྱ་ཡི། རང་རིག་པའི་འབྲས་བུ་ནི་མ་ཡིན་ནོ། །ཞེས་གསུངས་པའི་ཕྱིར། རྒྱུན་ལྟར་ན་
• 368 •



མདོ་སྡེ་པ་ན་རེ། ཤེས་པའི་བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་་་་
འབྲས་བུར་མི་རིགས་པར་ཐལ། སྔོན་འཛིན་མངོན་སུམ་གྱིས་ཕྱི་རོལ་དོན་གྱི་སྔོན་པོ་རིག་་་་
པར་རྗེས་ཀྱི་རྟོག་པས་ཞེན་པའི་ཕྱིར་ཞེ་ན། དེ་མི་འཐད་པར་སྟོན་པ་ལ། གང་ཚེ་རྣམ་རིག་
རྒྱུ་ཡི་ཡུལ། །ཞེས་སོགས་ཀྱིས་གཞུང་གསུངས་པ་ཡིན་ཏེ། རྒྱན་ལས། དོན་རིག་པར་རྟོག་
པ་མ་ཡིན་ནམ། ཇི་ལྟར་རང་རིག་པ་ཡིན་ཞེ་ན། འདི་ལ་བཤད་པ། གང་ཚེ་རྣམ་རིག་རྒྱུ་
ཡི་ཡུལ། །གཞན་འདོད་པའམ་མི་འདོད་པ། །དེ་ཡི་དངོས་པོར་མ་གྲུབ་པ། །དེ་ནི་དེ་ལྟར་
མྱོང་བ་ཡིན། །དེའི་ཚེ་དངོས་པོར་གྲུབ་པའི་རྒྱུ་མེད་པའི་ཕྱིར། ཉམས་སུ་མྱོང་བ་ཉིད་རང་
རིག་པ་ཡིན་ཏེ། སྔོན་པོའི་བདག་ཉིད་ཡིན་པའི་ཕྱིར་རོ། །ཞེས་གསུངས་པའི་ཕྱིར། དེ་་་
ལྟར་ན་ལྷ་ཤཱཀ་གི་གཞུང་ཚིག་སྔར་ལྟར་བཏོན་ནས་མདོ་སྡེ་པ་ལ་སྦྱར་བ་དང་མཐུན་པར་ས་་་
བཅད་ཆེན་པོར་ཕྱི་དོན་ཁས་བླངས་པའི་ཚུལ་ལ་སྦྱར་བ་དང་། རྒྱན་གྱིས་སེམས་ཙམ་པའི་་་
ལུགས་སྟོན་པ་ལ་སྦྱར་བ་དང་མཐུན་པར། རྣམ་བཤད་ལས། ཕྱི་དོན་བཀག་པའི་ཚད་་་་་
འབྲས་འཆད་པ་ལ་སྦྱར་བའི་ལུགས་གཉིས་ལས། སྔ་མ་འགྲིག་པར་སེམས་ཏེ། རང་འགྲེལ་
ལས། དེ་ཅིའི་ཕྱིར་ཞེ་ན། ཞེས་གསུངས་པའི་རྩོད་པའི་མདོ་དོན་འཆད་དགོས་པའི་ཕྱིར།
གཉིས་པ་གང་ཚེ་ཤེས་ཆ་ཞེས་སོགས་ཀྱིས་ལན་གྱི་མདོ་དོན་ཚིག་དོན་གྱི་སྒོ་ནས་འཆད་པ་གྲུབ་
སྟེ། བློ་ཀ་དང་པོས་རྟགས་བཀོད་ནས། གཉིས་པས་ཕྱོགས་ཆོས་སྒྲུབ་པར་བྱེད་ཅིང་། །
དོན་ནི། ཤེས་པའི་བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་འབྲས་བུར་
རིགས་ཏེ། སྔོ་འཛིན་མངོན་སུམ་ལ་སྔོན་པོ་ཕྱི་རོལ་དོན་དུ་སྣང་བའི་གཟུང་རྣམ་རང་རིག་་་
གིས་མྱོང་བའི་དབང་གིས་དེས་དྲངས་པའི་རྟོག་པ་ལོག་ཤེས་ཀྱིས་སྔོན་པོ་ཕྱི་རོལ་དོན་དུ་ཞེན་
པ་ཙམ་ཡིན་གྱི་སྔོན་པོ་ཕྱི་རོལ་དོན་དུ་སྣང་བ་ལྟར་མ་གྲུབ་པའི་ཕྱིར་ཏེ། སྔོ་འཛིན་མངོན་་་་
སུམ་ལ་སྔོན་པོ་འདོད་མི་འདོད་དུ་སྣང་བའི་གཟུང་རྣམ་རང་རིག་གིས་མྱོང་བའི་དབང་གིས་་
དེས་དྲངས་པའི་རྟོག་པ་ལོག་ཤེས་ཀྱིས་སྔོན་པོ་འདོད་མི་འདོད་དུ་ཞེན་པ་ཙམ་ཡིན་གྱི། སྔོན་
པོ་འདོད་མི་འདོད་གཉིས་སུ་སྣང་བ་ལྟར་མ་གྲུབ་པའི་ཕྱིར་ཏེ། སྔོན་པོ་འདོད་མི་འདོད་་་་་་
གཉིས་སུ་མེད་པའི་ཕྱིར། འདོད་མི་འདོད་འགལ་བ་ཡིན་པའི་ཕྱིར་ཏེ། ལྷ་དབང་བློར།
གང་གི་ཚེ་ཡུལ་བཅས་ཤེས་པ་ཉིད་ཡུལ་དང་བཅས་པར་འཇུག་པ་ཡིན་པས་ཡུལ་བཅས་ཏེ་་་་
ཡུལ་དུ་སྣང་བ་དོན་གྱི་སྟོང་པ་ཞེས་པའི་ཐ་ཚིག་གོ། །ཅིའི་ཕྱིར་ཡང་དེ་ལྟར་ཡིན་ཞེ་ན།
• 369 •



ཤེས་ཆ་ལ་ནི་དོན་རྣམ་གཞག་གཟུང་བའི་རྣམ་པ་ལ་དོན་དུ་ཐ་སྙད་འདོགས་པའི་ཕྱིར་རོ། །
དེ་ཚེ་བདག་ཉིད་ཉམས་མྱོང་གང་བློ་དེ་ཉིད་དོན་གྱི་རྣམ་པར་ངེས་པ་ཡིན་ནོ། །ཅིའི་ཕྱིར་ཞེ་
ན། འདི་ལྟར་བློ་འདི་བདག་འདོད་པའི་རྣམ་པའམ། རྣམ་པ་གཞན་ཏེ་མི་འདོད་པའི་རྣམ་
པ་སྐྱེས་བུས་མྱོང་བར་གྱུར་ན། དེའི་ཚེ་འདོད་པའམ་མི་འདོད་པ་དེས་ཀྱང་། དོན་རིག་་་
པར་ནི་འགྱུར་བ་ཡིན། ཞེས་བྱ་བ་ནི་རྣམ་པར་རིག་པ་ཙམ་གྱི་འབྲས་བུའི་རྣམ་པར་རྟོག་པ་
འདི་བཤད་དོ། །ཞེས་གསུངས་པའི་ཕྱིར། རྒྱུན་ལྟར་ན། ཤེས་པའི་བདག་ཉིད་དུ་གྱུར་་་་
པའི་སྔོན་པོ་གཞལ་བྱ། དེའི་རྣམ་པ་ཤར་ནས་དེ་ལ་གསར་དུ་མི་སླུ་བའི་ཤེས་པ་ཚད་མ།
སྔོན་པོ་ཕྱི་རོལ་དོན་དུ་ཞེན་པའི་རྟོག་ངོར་ཕྱི་རོལ་དུ་གྱུར་པའི་སྔོན་པོ་དངོས་སུ་རྟོགས་པའི་་་
ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་དེ། གང་ཚེ་ཤེས་ཆ་ཞེས་སོགས་་་་་
འབྲས་རྟོག་གསུམ་པའི་གཞུང་ཟློ་ཀ་གཅིག་པོ་འདིའི་བསྟན་བྱའི་གཙོ་བོར་གྱུར་པའི་ཚད་་་་་་
འབྲས་ཀྱི་རྣམ་གཞག་དང༌། གལ་ཏེ་འདི་བདག་འདོད་རྣམས་དང་། །ཞེས་སོགས་ཀྱིས་་་་་
འབྲས་རྟོག་བཞི་པའི་ཚད་འབྲས་འཆད་པ་ལ་སྦྱར་ཏེ། རྒྱན་ལས། ཡང་ན་དོན་རིག་ཉིད་་
འབྲས་བུ་ཡིན་ཏེ། འདི་ལྟར། གང་ཚེ་ཤེས་ཆ་དོན་དུ་ནི། །ཞེས་པ་དང་། ཕྱི་འགྲེལ་དུ། །
དེའི་ཚེ་ངེས་པའི་སྟོབས་ཀྱིས་དོན་རིག་པ་འབྲས་བུ་ཡིན་ནོ་ཞེས་རྣམ་པར་བཞག་གོ། །དེའི་་
ཚེ་ནི་རྣམ་པར་ཤེས་པ་སྨྲ་བ་ལ་ཡང་དོན་རིག་པ་ཡིན་ནོ། །དེའི་ཚེ་གཟུང་བའི་རྣམ་པ་ནི་་་་
གཞལ་བྱ་འཛིན་པའི་རྣམ་པ་ཚད་མ། དེ་རིག་པ་ནི་འབྲས་བུ་ཡིན་ནོ། །ཞེས་དང༌། །
གཞན་ཡང་ཕྱི་རོལ་གྱི་དོན་ཁས་བླངས་ནས་ཀྱང་རང་རིག་པ་ཉིད་འབྲས་བུ་ཡིན་ཏེ། འདི་
ལྟར། གལ་ཏེ་འདི་བདག་འདོད་རྣམས་དང༌། །ཞེས་གསུངས་པའི་ཕྱིར། དེ་ལྟར་འགྲེལ་་་
པའི་བཤད་ཚུལ་མི་འདྲ་བ་གཉིས་བྱུང་བ་ལས། རྣམ་བཤད་རང་ལུགས་ལྷ་ཤྰཀ་གི་རྗེས་སུ་་་
འབྲང་བ་ཡིན་ཏེ། གཞུང་ཟློ་ཀ་ཕྱི་མ་ཟློ་ཀ་སྔ་མའི་སྒྲུབ་བྱེད་ཡིན་པའི་ཕྱིར་རོ།།
（༢)
འཕྲོས་དོན་འབྲས་རྟོག་གསུམ་པ་འཆད་པ།
གཉིས་པ་འཕྲོས་དོན་འབྲས་རྟོག་གསུམ་པ་འཆད་པ་ལ། མདོར། ཡུལ་དུ་སྣང་བ་་་
ཉིད་དེ་འདིའི། ཚད་མ་དེ་ཡིས་འཇལ་བར་བྱེད་ཞེས་དང་། རང་འགྲེལ་ལས། གང་གི་ཚེ་
• 370 •



ཕྱི་རོལ་གྱི་དོན་འབའ་ཞིག་གཞལ་བྱར་བྱེད་པ་དེའི་ཚེ་ནི་ཡུལ་དུ་སྣང་བ་ཉིད་དེ་འདིའི་ཚད་མ་
དེའི་ཚེ་ནི་ཤེས་པ་རང་རིག་པ་ཡིན། ཡང་རང་གི་ངོ་བོ་ལ་མི་ལྟོས་པའི་དོན་གྱི་སྣང་བ་འདིའི་
ཚད་མའོ། །གང་གི་ཕྱིར་དོན་དེ་ཡིས་འཇལ་བར་བྱེད། ཇི་ལྟར་ཇི་ལྟར་དོན་གྱི་རྣམ་པ་་་་་
དཀར་པོ་དང་དཀར་པོ་མ་ཡིན་པ་ལས་ལོག་པ་ཉིད་ཤེས་པ་ལ་སྣང་བ་ན། དེ་དང་དེའི་ངོ་
བོའི་ཡུལ་དང་བཅས་པར་འཇལ་བར་བྱེད། ཞེས་གསུངས། དེའི་དགོངས་པ་བསྟན་བཅོས་
སུ་འགྲེལ་ཚུལ་ཡོད་དེ། ཕྱི་རོལ་དོན་ནི་ཡོད་ན་ཡང་། ཞེས་སོགས་ཀྱིས་འབྲས་བུ་ངོས་་་
འཛིན་གྱི་མདོ་དོན་འཆད། དེ་ཚེ་དོན་སྣང་འདི་ཉིད་ནི། །ཞེས་སོགས་ཀྱིས་ཚད་མ་ངོས་་་་
འཛིན་གྱི་མདོ་དོན་འཆད་པའི་ཕྱིར། དང་པོ་ཡོད་དེ། འདི་ནས་བཟུང་སྟེ། མཚམས་སྦྱོར་
མདོ་སེམས་མཐོང་བ་ཡིན། །ཞེས་པའི་བར་གྱིས་འབྲས་བུ་ངོས་འཛིན་གྱི་མདོ་དོན་རིགས་་་་
པའི་སྒོ་ནས་འཆད། དེ་ཕྱིར་ཕྱི་རོལ་གཞལ་བྱ་ལའང་། །ཞེས་སོགས་ཀྱིས་འབྲས་བུ་ངོས་་་
འཛིན་གྱི་མདོ་དོན་ཚིག་དོན་གྱི་སྒོ་ནས་འཆད་པའི་ཕྱིར། དང་པོ་ཡོད་དེ། ཕྱི་རོལ་དོན་ནི་
ཡོད་ན་ཡང༌། །ཇི་ལྟར་ཉམས་སུ་མྱོང་ཉིད་དེ། །ངེས་པའི་བདག་ཉིད་རང་ངོ་བོས། །མ་་་
ཡིན་དུ་མའི་བདག་སྐྱོན་ཕྱིར། །ཞེས་གསུངས་པའི་ཕྱིར། དོན་ནི། མདོ་སྡེ་པ་ན་རེ། ཕྱི་
རོལ་དོན་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་འབྲས་བུར་རིག་པར་ཐལ། སྔོན་
པོ་ཕྱི་རོལ་དོན་དུ་ཞེན་པའི་རྟོག་ངོར་ཕྱི་རོལ་དོན་དུ་གྱུར་པའི་སྔོན་པོ་གཞལ་བྱ་ཡིན་པའི་ཕྱིར་
ཞེ་ན། མ་ཁྱབ་སྟེ། ཚུར་མཐོང་གི་རྒྱུད་ཀྱི་སྔོན་འཛིན་མངོན་སུམ་ལ་སྔོན་པོ་ཕྱི་རོལ་དོན་དུ་
སྣང་བའི་གཟུང་རྣམ་རང་རིག་གིས་མྱོང་བའི་དབང་གིས་དེས་དྲངས་པའི་རྟོག་པ་ལོག་ཤེས་་་
ཀྱིས་སྔོན་པོ་ཕྱི་རོལ་དུ་དོན་དུ་ཞེན་པ་ཙམ་ཡིན་གྱི་སྔོན་པོ་ཕྱི་རོལ་དོན་དུ་མ་གྲུབ་པའི་ཕྱིར།
ཕྱི་མ་མ་གྲུབ་ན། སྔོན་པོ་འདོད་པ་ཡིན་པར་ཐལ། སྔོན་པོ་ལ་ལྟ་བའི་གཉེན་གྱི་དབང་ཤེས་
ལ་སྔོན་པོ་འདོད་པར་སྣང་། དེ་འདྲའི་དབང་ཤེས་མ་འཁྲུལ་བ་ཡིན་པའི་ཕྱིར། ཕྱི་མ་ཁས།
དེར་ཐལ། སྔོན་པོ་ཕྱི་རོལ་གྱི་དོན་ཡིན་པའི་ཕྱིར། འདོད་ན། སྔོན་པོ་མི་འདོད་པ་ཡིན་་་་
པར་ཐལ། སྔོན་པོ་ལ་ལྟ་བའི་དགྲའི་དབང་ཤེས་ལ་སྔོན་པོ་མི་འདོད་པར་སྣང་། དེ་མ་་་་་
འཁྲུལ་བ་ཡིན་པའི་ཕྱིར། ཕྱི་མ་ཁས། དེར་ཐལ། སྔོན་པོ་ཕྱི་དོན་ཡིན་པའི་ཕྱིར། ཁོ་ན་
རེ། སྔོན་པོ་འདོད་པར་ཐལ་བ་དང་། མི་འདོད་པར་ཐལ་བ་གཉིས་ཀ་འདོད་དོ་ཞེ་ན།
མི་འཐད་དེ། ཁས་བླངས་ན་ཡང་གཉིས་པོ་དག །ཐ་དད་པར་ནི་མྱོང་མི་འགྱུར། །ཞེས་
• 371 •



འབྱུང་བ་ལས། དེ་ལྟར་ན་སྔོན་པོ་སྔོན་པོ་འདོད་པར་སྣང་བའི་དབང་མངོན་ལ་རང་ངོས་་་
ནས་རང་འདྲའི་རྣམ་པ་གཏོད་བྱེད་ཡིན་པས། སྔོན་པོ་འདོད་པར་སྣང་བའི་དབང་མངོན་
ལ་སྔོན་པོ་འདོད་མི་འདོད་གཉིས་ཀར་སྣང་བར་ཐལ་བར་འགྱུར་བའི་ཕྱིར་དང་། སྔོན་པོ་མི་
འདོད་པར་སྣང་བའི་དབང་མངོན་ལའང་རིགས་འགྲེ་བའི་ཕྱིར། ཁོ་ན་རེ། སྐྱོན་མེད་དེ།
མ་མཐོང་སྒྲིབ་ཕྱིར་མིན་ཞེ་ན། །ཞེས་འབྱུང་བ་ལས། མ་མཐོང་བའི་ལས་དེས་སྔོན་པོ་་་་་
འདོད་པར་སྣང་བའི་དབང་མངོན་དེས་སྔོན་པོ་མི་འདོད་པར་མཐོང་བ་ལ་སྒྲིབ་པར་བྱེད།
ཅིག་ཤོས་ལའང་དེ་བཞིན་ཡིན་པའི་ཕྱིར་ཞེ་ན། མི་འཐད་དེ། དོན་གྱི་དབང་གིས་རྟོགས་མི་
འགྱུར། །དུ་མའི་བདག་ཉིད་དངོས་དེ་ལ། །གཅིག་གི་བདག་ཏུ་མཐོང་བྱེད་པ། །མ་མཐོང་
བ་དེ་ཇི་ལྟར་ན། །དོན་མཐོང་བྱེད་པར་འགྱུར་བ་ཡིན། །ཞེས་འབྱུང་བ་ལས། དེ་ལྟར་ན་
སྔོན་པོ་འདོད་པར་སྣང་བའི་དབང་མངོན་དེས་སྔོན་པོ་གཟུང་དོན་དུ་བྱས་པའི་དབང་གིས་་་
སྔོན་པོ་རྟོགས་པ་མིན་པར་ཐལ་བ་དང་། མ་མཐོང་བའི་ལས་དེ་དོན་ཇི་ལྟ་བ་བཞིན་དུ་མི་་་
མཐོང་བར་བྱས་པའི་སྐྱོན་ཡོད་པའི་ཕྱིར། ཁོ་ན་རེ། སྐྱོན་མེད་དེ། གལ་ཏེ་འདོད་དང་མི་
འདོད་པར། །སྣང་བ་རྟོག་ཡིན་དོན་བློ་མིན། །ཞེས་འབྱུང་བ་ལས། རྟོག་བློ་ལ་སྔོན་པོ་་་་
འདོད་མི་འདོད་དུ་སྣང་གི། དབང་ཤེས་ལ་སྔོན་པོ་འདོད་མི་འདོད་དུ་མི་སྣང་བའི་ཕྱིར་ཞེ་ན།
མ་ཡིན་ཏེ། དེ་ལའང་འཆི་ལྟས་ལ་སོགས་པར། མཚམས་སྦྱོར་མེད་སེམས་མཐོང་བ་ཡིན།
ཞེས་འབྱུང་བ་ལས། འཆི་ལྟས་སོགས་ཀྱིས་ཟིན་པའི་ཚེ་སྔར་ཡིད་འོང་དུ་སྣང་བ་ཕྱིས་ཡིད་མི་
འོང་དུ་སྣང་བའི་དབང་ཤེས་སྲིད་པའི་ཕྱིར་དང་། དབང་ཕྱུག་གི་ལྕེའི་རྣམ་ཤེས་ལ་རོ་ཞིམ་་
མི་ཞིམ་སོ་སོར་སྣང་བ་ཡོད་པའི་ཕྱིར། གཉིས་པ་དེ་ཕྱིར་ཕྱི་རོལ་ཞེས་སོགས་ཀྱིས་འབྲས་བུ་་
ངོས་འཛིན་གྱི་མདོ་དོན་ཚིག་དོན་གྱི་སྒོ་ནས་འཆད་པ་གྲུབ་སྟེ། དེ་ཕྱིར་ཕྱི་རོལ་གཞལ་བྱ་་་་
ལའང་། །རང་ཉིད་ཉམས་མྱོང་འབྲས་ཡིན་རིགས། །ཞེས་པས་དམ་བཅའ་ངོས་འཛིན་གྱི་་
མདོ་དོན་ཚིག་དོན་གྱི་སྒོ་ནས་འཆད། གང་ཕྱིར་ཇི་ལྟར་འདི་རང་བཞིན། །དེ་ལྟར་དོན་ནི་
རྣམ་པར་ངེས། །ཞེས་པས་སྒྲུབ་བྱེད་ངོས་འཛིན་གྱི་མདོ་དོན་ཚིག་དོན་གྱི་སྒོ་ནས་འཆད་པའི་
ཕྱིར་དང་། དོན་ནི་ཤེས་པའི་བདག་ཉིད་དུ་གྱུར་པའི་སྔོན་པོ་གཞལ་བྱར་བྱས་པའི་ཚེ་ཤེས་་
པའི་བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་འབྲས་བུ་ཡིན་པར་མ་ཟད་
སྔོན་པོ་ཕྱི་རོལ་དོན་དུ་ཞེན་པའི་རྟོག་ངོར་ཕྱི་རོལ་དོན་དུ་གྱུར་པའི་སྔོན་པོ་གཞལ་བྱར་བྱས་་་
• 372 •



པའི་ཚེ་ཡང་ཤེས་པའི་བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་འབྲས་་་་
བུར་རིགས་ཏེ། ཚུར་མཐོང་གི་རྒྱུད་ཀྱི་སྔོན་འཛིན་མངོན་སུམ་ལ་སྔོན་པོ་ཕྱི་རོལ་དོན་དུ་སྣང་
བའི་གཟུང་རྣམ་རོང་རིག་གིས་མྱོང་བའི་དབང་གིས་དེས་དྲངས་པའི་རྟོག་པ་ལོག་ཤེས་ཀྱིས་་་
སྔོན་པོ་སྔོན་པོ་ཕྱི་རོལ་དུ་ཞེན་པ་ཙམ་གྱིས། སྔོན་པོ་ཕྱི་རོལ་དུ་མ་གྲུབ་པའི་ཕྱིར། ཞེས་པར་
འགྱུར་བའི་ཕྱིར། རང་འགྲེལ་ལས། ཕྱི་རོལ་དོན་འབའ་ཞིག་གཞལ་བྱར་བྱེད་པ་དེའི་ཚེ་ནི་
སྒྲའང་སྒྱུར་བྱས་ནས་རང་རིག་འབྲས་བུ་ཡིན་ཞེས་བཤད་པའི་ཕྱིར་ཏེ། ལྷར། གང་གི་ཕྱིར་
དེ་ལྟར་དོན་ཇི་ལྟ་བ་བཞིན་ཉམས་སུ་མྱོང་བ་མིན་པ་དེའི་ཕྱིར་ཕྱི་རོལ་གཞལ་བྱ་ལའང་།
དོན་ཁས་ལེན་པར་བྱེད་ན་ཡང་། །རང་ཉིད་ཉམས་མྱོང་འབྲས་ཡིན་རིགས། །རང་ཉིད་་
མྱོང་བ་ཁོ་ན་འབྲས་བུ་ཡིན་པར་རིགས་སོ། །ཅིའི་ཕྱིར་ཞེ་ན། གང་གི་ཕྱིར་ཇི་ལྟར་ཉམས་སུ་
མྱོང་བ་འདིའི་འདོད་པ་དང་མི་འདོད་པའི་རང་བཞིན་ཡིན་པས། དེ་ལྟར་ན་དོན་ནི་རྣམ་་་
པར་ངེས། །དེའི་ཕྱིར་ཇི་ལྟར་ཉམས་སུ་མྱོང་བ་ཉིད་ཡུལ་གྱི་རྣམ་པར་ངེས་པ་ཡིན་གྱི། རང་
གི་ངོ་བོས་ནི་མིན་ཞེས་བྱ་བར་གནས་སོ། །ཞེས་དང་། ཆོས་མཆོག་གིས། དེས་ན་ཇི་ལྟར་
སློབ་དཔོན་གྱིས་བདེ་བ་ལ་སོགས་པ་ཕྱི་རོལ་གྱིས་བྱས་པ་མ་ཡིན་པར་དགོངས་ནས་བཤད་པ་
དང་། ཇི་ལྟར་ཉམས་སུ་མྱོང་བ་བཞིན་དུ་འདོད་པ་དང་མི་འདོད་པ་ནི་འཛིན་པའི་རྣམ་་་་་
པར་རྟོག་པ་ཡིན་གྱི། གཟུང་བའི་རྣམ་པར་རྟོག་པ་ནི་མ་ཡིན་ནོ། །ཞེས་གསུངས་པའི་ཕྱིར་
གཉིས་པ་དེ་ཚེ་དོན་སྣང་ཞེས་སོགས་ཀྱིས་ཚད་མ་ངོས་འཛིན་གྱི་མདོ་དོན་འཆད་པ་གྲུབ་སྟེ།
མདོ་སྡེ་པ་ན་རེ། ཕྱི་རོལ་དོན་དུ་གྱུར་པའི་སྔོན་པོ་གཞལ་བྱར་བྱས་པའི་ཚེ་ཤེས་པའི་བདག་
ཉིད་དུ་གྱུར་པའི་སྔོན་པོའི་རྣམ་པ་ཤར་ནས་ཤེས་པའི་བདག་ཉིད་དུ་གྱུར་པའི་སྔོན་པོ་ལ་་་་་
གསར་དུ་མི་སླུ་བའི་ཤེས་པ་ཚད་མར་བྱེད་རིགས་པར་ཐལ། སྔོན་པོ་ཕྱི་རོལ་དོན་དུ་ཞེན་་་་་
པའི་རྟོག་ངོར་ཕྱི་རོལ་དོན་དུ་གྱུར་པའི་སྔོན་པོ་གཞལ་བྱར་བྱས་པའི་ཚེ་ཤེས་པའི་བདག་ཉིད་
དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་འབྲས་བུར་རིགས་པའི་ཕྱིར། དཔེར་ན།
རྣམ་རིག་པས་ཐུན་མོང་མ་ཡིན་པའི་འབྲས་རྟོག་གཉིས་པའི་སྐབས་སུ་བཤད་པ་བཞིན།
ཞེས་རྩོད་པའི་ལན་དུ། དེ་ཚེ་དོན་སྣང་འདི་ཉིད་ནི། ཚད་ཡིན། ཞེས་གསུངས་པའི་ཕྱིར།
ལྷར། ཕྱི་རོལ་གྱི་དོན་མེད་པ་ཡང་བློ་གཉིས་སུ་སྣང་སྟེ། ཞེས་བྱ་བ་ལ་སོགས་པས་རང་རིག་
པ་འབྲས་བུ་ཡིན་པར་དཔྱོད་པ་ན། ཇི་ལྟར་འཛིན་པའི་རྣམ་པ་ཚད་མ་ཉིད་ཡིན་པར་འདོད་
• 373



པར་འཆད་པར་འགྱུར་བ་དེ་ལྟར། ཕྱི་རོལ་གཞལ་བྱ་ལའང་རང་རིག་པའི་ངོ་བོ་ཉིད་ཀྱིས་་་
འབྲས་བུར་འདོད་ན་འཛིན་པའི་རྣམ་པ་ཚད་མ་ཡིན་ནོ། །ཞེས་དོགས་པར་འགྱུར་བ་དེ་ལྟར་
ན་དེ་དག་གསལ་བའི་ཕྱིར་ཞར་ལ་འོངས་བ་བསྟན་པ་ཡིན་ནོ། །ཞེས་དང་། ཤཱར། ཇི་་་་
ལྟར་ཕྱི་རོལ་གྱི་དོན་ལ་རང་རིག་པ་འབྲས་བུ་ཉིད་དུ་ཁས་ལེན་པ་དེ་ལྟར་འཛིན་པའི་རྣམ་པ་་
ཚད་མར་ཁས་བླངས་པར་བྱའོ། །སྙམ་དུ་ཤེས་པ་ནང་གི་ཡིན་པར་སྨྲ་བའི་ཕྱོགས་ཀྱི་དོགས་་་
པ་བསལ་བར་བྱ་བའི་ཕྱིར་དུ། ཡུལ་སྣང་འདི་ཡི་ཚད་མ་ཉིད། །ཅེས་བྱ་བའི་གཞུང་འདི་
ཡིན་ནོ། །ཞེས་གསུངས་པའི་ཕྱིར། དོན་ནི། རྩ་བའི་ཐལ་འགྱུར་ལ་མ་ཁྱབ་སྟེ། སྔོན་པོ་
ཕྱི་རོལ་དོན་དུ་ཞེན་པའི་རྟོག་ངོར་ཕྱི་རོལ་དོན་དུ་གྱུར་པའི་སྔོན་པོ་གཞལ་བྱ་ལ་ཤེས་པའི་་་་་
བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་འབྲས་བུར་བཞག་པའི་ཚེ་སྔོན་
པོའི་རྣམ་པ་ཤར་ནས་སྔོན་པོ་ལ་གསར་དུ་མི་སླུ་བའི་ཤེས་པ་ཚད་མ་ཡིན་པའི་ཕྱིར། ཞེས་་་
པར་འགྱུར་བའི་ཕྱིར་ཏེ། ལྷར། གང་གི་ཚེ་འདི་ལྟར་ཕྱི་རོལ་གྱི་དོན་ལ་ཡང་རང་རིག་པ་་་
འབྲས་བུར་བརྗོད་པ། དེ་ཚེ་དོན་སྣང་ཡུལ་དུ་སྣང་བའི་ཤེས་པ་འདི་ཉིད་ནི་ཚད་མ་ཡིན། །
ཞེས་གསུངས་པའི་ཕྱིར། ཕྱི་དོན་གཞལ་བྱ་ལ། ཤེས་པའི་བདག་ཉིད་དུ་གྱུར་པའི་སྔོན་པོའི་
རྣམ་པ་ཤར་ནས་དེ་ལ་གསར་དུ་མི་སླུ་བའི་ཤེས་པ་ཚད་མ་མ་ཡིན་ཏེ། ཡོད་དུ་ཟིན་ཀྱང་ནི།
དོན་གཞན་མིན་ཕྱིར་ཕྱི་རོལ་ལ། །འཛིན་བདག་ལྟོས་པར་བྱ་བ་མིན། །ཞེས་འབྱུང་བ་ལས།
དེས་ཕྱི་དོན་མི་འཇལ་བའི་ཕྱིར་དང་། གང་ཕྱིར་ཇི་ལྟར་དོན་བདག་དེ། །ཤེས་ལ་གནས་པ་
དེ་ལྟ་བུར། །འདི་ནི་དེ་ལྟར་གནས་སོ་ཞེས། །ངེས་བྱེད། ཅེས་འབྱུང་བ་ལས། སྔོན་་་་་་
འཛིན་མངོན་སུམ་ལ་སྔོན་པོ་ཕྱི་རོལ་དོན་དུ་སྣང་བའི་གཟུང་རྣམ་རང་རིག་གིས་མྱོང་བའི་་་་
དབང་གིས་དེས་དྲངས་པའི་རྟོག་པ་ལོག་ཤེས་ཀྱིས་སྔོན་པོ་ཕྱི་རོལ་དོན་དུ་ཞེན་པ་ཙམ་ཡིན་གྱི།
སྔོན་པོ་ཕྱི་རོལ་དོན་དུ་མ་གྲུབ་པའི་རྒྱུ་མཚན་གྱིས་ཤེས་པའི་བདག་ཉིད་དུ་གྱུར་པའི་སྔོན་པོ་་་
དངོས་སུ་རྟོགས་པའི་ཚད་མ་འབྲས་བུར་བཞག་པའི་ཚེ་སྔོན་པོའི་རྣམ་པ་ཤར་ནས་སྔོན་པོ་ལ་
གསར་དུ་མི་སླུ་བའི་ཤེས་པ་ཚད་མར་གྲུབ་པའི་ཕྱིར་དང༌། བདག་ཉིད་རིག་པ་ཡིན། དེ་་་
ཕྱིར་དེ་ཉིད་དོན་རིག་འདོད། །འདི་ལྟར་དོན་བདག་སྣང་མ་ཡིན། །ཞེས་གསུངས་པ་ཉིད་
ཀྱིས་སྔོན་འཛིན་མངོན་སུམ་གྱིས་ཤེས་པའི་བདག་ཉིད་དུ་གྱུར་པའི་སྔོན་པོ་རིག་པ་ལ་རྗེས་ཀྱི་
རྟོག་པ་ལོག་ཤེས་ཀྱིས་ཕྱི་དོན་རིག་པར་ཞེན་ཅིང་འདོད་པ་ཡིན་པའི་ཕྱིར། སྔོན་པོའི་རྣམ་པ་
• 374 •



ཤར་ནས་སྔོན་པོ་ལ་གསར་དུ་མི་སླུ་བའི་ཤེས་པ་དེ་ཤེས་པའི་བདག་ཉིད་དུ་གྱུར་པའི་སྔོན་པོ་
དངོས་སུ་རྟོགས་པའི་ཚད་མའི་སྒྲུབ་བྱེད་དང༌། ཤེས་པའི་བདག་ཉིད་དུ་གྱུར་པའི་སྔོན་པོ་་་
དངོས་སུ་རྟོགས་པའི་ཚད་མ་དེ་སྔོན་པོའི་རྣམ་པ་ཤར་ནས་སྔོན་པོ་ལ་གསར་དུ་མི་སླུ་བའི་ཤེས་
པའི་རྣམ་པར་བཞག་བྱ་ཡིན་པའི་ཕྱིར། དེ་ཡི་སྒྲུབ་བྱེད་བློ་ལ་ནི། །གནས་དོན་དེ་ཡི་བྱ་བ་དེ། །
གང་ཕྱིར་ཇི་ལྟར་དོན་དེ་ནི། །གནས་པ་དེ་ལྟར་དེ་རབ་གསལ། །ཞེས་འབྱུང་བ་ལས། སྔོ་
འཛིན་མངོན་སུམ་ལ་སྔོན་པོ་ཕྱི་དོན་དུ་སྣང་བའི་གཟུང་རྣམ་རང་རིག་གིས་མྱོང་བའི་དབང་
གིས་དེས་དྲངས་པའི་རྟོག་པ་ལོག་ཤེས་ཀྱིས་སྔོན་པོ་ཕྱི་དོན་དུ་ཞེན་པ་ཙམ་ཡིན་གྱི། སྔོན་པོ་
ཕྱི་རོལ་དོན་དུ་མ་གྲུབ་པའི་ཕྱིར་ཏེ། སྔོན་པོ་འདོད་མི་འདོད་གཉིས་སུ་མ་གྲུབ་པའི་ཕྱིར། །
ཚད་འབྲས་དེ་ལྟར་བཞག་པ་ལ། ཁོ་ན་རེ། སྔོན་པོའི་རྣམ་པ་ཤར་ནས་སྔོན་པོ་ལ་གསར་དུ་
མི་སླུ་བའི་ཤེས་པ་ཚད་མ་དང༌། ཤེས་པའི་བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་
པའི་ཚད་མ་འབྲས་བུར་འཇོག་པའི་ཚེ་ཚད་འབྲས་ཡུལ་རྫས་གཞན་ཁོ་ན་ལ་འཇུག་པར་ཐལ།
སྔོན་པོའི་རྣམ་པ་ཤར་ནས་སྔོན་པོ་ལ་གསར་དུ་མི་སླུ་བའི་ཤེས་པ་དེས་ཕྱི་རོལ་དུ་གྱུར་པའི་་་་
སྔོན་པོ་རིག ཤེས་པའི་བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་དེས་་་་
ཤེས་པའི་བདག་ཉིད་དུ་གྱུར་པའི་སྔོན་པོ་རིག་པའི་ཕྱིར། ཞེ་ན་ཞེས་ཏེ། ཤཱར། གལ་ཏེ་་་
དོན་དང་འདྲ་བ་ཚད་མ་ཡིན་ཞིང༌། མྱོང་བ་འབྲས་བུ་ཡིན་པ་དེའི་ཚེ་ཚད་མ་དང་འབྲས་བུ་
དག་ཐ་དད་པ་ཁོ་ནར་འགྱུར། ཞེས་གསུངས་ཞེ་ན། སྐྱོན་མེད་དེ། དོན་འཇོག་དེའི་་་་
བདག་ཉིད་ཕྱིར། །རང་རིག་ཡིན་ཡང་དོན་རིག་འདོད། །དེ་ཕྱིར་ཡུལ་ཐ་དད་པའང་མིན། །
ཞེས་འབྱུང་བ་ལས། སྔོན་པོའི་རྣམ་པ་ཤར་ནས་སྔོན་པོ་ལ་གསར་དུ་མི་སླུ་བའི་ཤེས་པ་དེས་
ཡིན་ལུགས་ལ་ཤེས་པའི་བདག་ཉིད་དུ་གྱུར་པའི་སྔོན་པོ་རིག་པ་ཡིན་ཡང་། སྔོན་པོ་ཕྱི་རོལ་
དོན་དུ་ཞེན་པའི་རྟོག་ངོར་ཕྱི་རོལ་དུ་གྱུར་པའི་སྔོན་པོ་རིག་པའི་ཕྱིར་ཏེ། ལྷར། དེ་ལྟར་ན་
དོན་གནས་དེ་ཡི་བདག་ཉིད་ཕྱིར། དོན་དམ་པར་འདི་རང་རིག་པ་ཡིན་ནའང་འོན་ཀྱང་། །
ཆ་འདི་ཙམ་གྱིས་ཉེ་བར་བཏགས་ནས་དོན་རིག་འདོད། གང་གི་ཚེ་འདི་ལྟར་གང་ཁོ་ན་ལ་་
ཕྱི་རོལ་སྒྲུབ་པར་བྱེད་པ། དེ་ཉིད་ཁོ་ན་ལ་བྱ་བ་ཡིན་པ་དེའི་ཡུལ་ཐ་དད་པ་མེད་ཀྱང་།
ཚད་མ་དང་ཚད་མའི་འབྲས་བུ་དག་ཡིན་ནོ། །ཞེས་དང་། རྒྱན་ལས། དེ་ནི་མ་ཡིན་ཏེ།
འདི་ལྟར་དོན་འཇོག་དེ་ཡི་བདག་ཉིད་ཕྱིར། །རང་རིག་ཡིན་ཡང་དོན་ཅིག་འདོད། །འདིར་
• 375 •



དོན་དམ་པར་ནི་རང་རིག་པ་ཡིན་ལ་ཐ་སྙད་དུ་དོན་རིག་པར་འགྱུར་བ་ཉིད་ཡིན་ནོ། །དེ་ནི་
ཐ་སྙད་ལ་ལྟོས་ཏེ་དོན་ཉིད་ལ་འབྲས་བུ་ཡིན་ལ། ཚད་མ་ཡང་དོན་ཉིད་ལ་ཡིན་པའི་ཕྱིར། །
ཡུལ་ཐ་དད་པར་ག་ལ་འགྱུར། ཞེས་གསུངས་པའི་ཕྱིར། ཡང་མདོ་སྡེ་པ་ན་རེ། ཤེས་པའི་
བདག་ཉིད་གྱུར་པའི་སྔོན་པོ་དངོས་སུ་རྟོགས་པའི་ཚད་མ་འབྲས་བུར་མི་རིགས་པར་ཐལ། །
ཚུར་མཐོང་གི་སྔོན་འཛིན་མངོན་སུམ་གྱིས་སྔོན་པོ་ཕྱི་རོལ་དོན་དུ་ཞེན་པ་དེ་འདྲེན་གྱི། སྔོན་
པོ་ཤེས་པའི་བདག་ཉིད་དུ་ངེས་པའི་ངེས་ཤེས་འདྲེན་མི་ནུས་པའི་ཕྱིར། ཁྱབ་སྟེ། རང་རིག་
པ་འབྲས་བུར་འཇོག་པ་ཡང་ངེས་ཤེས་འདྲེན་པ་ལ་ལྟོས་པའི་ཕྱིར་ཞེ་ན། སྐྱོན་མེད་དེ།
རང་གི་ངོ་བོ་དཔྱོད་པ་ན། །རང་རིག་འབྲས་བུ་ཡིན་པར་བཤད། །དོན་རིག་དེ་བདག་ཉིད་
ཕྱིར་རོ། །ཞེས་འབྱུང་བ་ལས་ཚུར་མཐོང་གི་སྔོ་འཛིན་མངོན་སུམ་གྱིས་སྔོན་པོ་ཤེས་པའི་་་་་
བདག་ཉིད་དུ་ངེས་པའི་ངེས་ཤེས་འདྲེན་མི་ནུས་ཀྱང་ཤེས་པའི་བདག་ཉིད་དུ་གྱུར་པའི་སྔོན་་
པོ་དངོས་སུ་རྟོགས་པའི་ཚད་མ་འབྲས་བུར་བཤད་པ་ལ་རྒྱུ་མཚན་ཡོད་པའི་ཕྱིར་ཏེ། ཡིན་་་་
ཚུལ་དཔྱོད་པའི་དབང་དུ་བྱས་ནས་དེ་འབྲས་བུར་བཤད་པའི་ཕྱིར་དང༌། རྗེས་ཀྱི་རྟོག་པས་
ཕྱི་དོན་རིག་པར་ཞེན་པའི་སྔོ་འཛིན་མངོན་སུམ་སྔོན་པོའི་བདག་ཉིད་ཡིན་པའི་ཕྱིར། ཡང་
ཁོ་ན་རེ། སྔོན་པོ་སྔོ་འཛིན་མངོན་སུམ་གྱི་གཞལ་བྱ་ཡིན་པའི་སྒྲུབ་བྱེད་མེད་པར་ཐལ། སྔོ་
འཛིན་མངོན་སུམ་དེ་ཕྱི་དོན་ལ་ལྟོས་མེད་དུ་རང་རྒྱུ་བག་ཆགས་ལས་སྐྱེས་པའི་ཕྱིར། རྟགས་
ཁས་ཞེ་ན། མི་འཐད་དེ། དེ་དང་འདྲ་འམ་གཞན་འདྲའང་རུང་། །ཤེས་པ་དེ་ལྟར་སྣང་
བ་ཡིན་ན། །རྒྱུ་ནི་དོན་ཡང་ཡིན་པས་ན། །དོན་ནི་གཞལ་བྱ་ཉིད་དུ་འདོད། །ཅེས་འབྱུང་
བ་ལས། དེ་ལྟ་ན་ཕྱི་རོལ་དོན་དུ་གྱུར་པའི་སྔོན་པོ་དེ་སྔོ་འཛིན་མངོན་སུམ་གྱི་རྒྱུ་ཡིན་པ་ཙམ་
གྱིས་སྔོ་འཛིན་དབང་མངོན་གྱིས་གཞལ་བྱར་འདོད་རིགས་པར་ཐལ་བར་འགྱུར་ཏེ། ད་་་་
རིགས་པའམ་ཕྱི་རོལ་དོན་དུ་གྱུར་པའི་སྔོན་པོ་དེ་སྔོ་འཛིན་དབང་མངོན་ལ་རང་ངོས་ནས་་་་
རང་འདྲའི་རྣམ་པ་གཏོད་བྱེད་ཡིན་པའི་རྒྱུ་མཚན་གྱིས་སྔོ་འཛིན་མངོན་སུམ་གྱི་གཞལ་བྱར་་་
འདོད་རིགས་པ་གང་རུང་གང་ཞིག ཕྱི་མ་མ་ཡིན་པའི་ཕྱིར། དང་པོ་དེར་ཐལ། ཕྱི་རོལ་
དོན་དུ་གྱུར་པའི་སྔོན་པོ་དེ་སྔོ་འཛིན་དབང་མངོན་གྱི་གཟུང་དོན་ཡིན་པའི་ཕྱིར། རྟགས་་་
ཁས། འདོད་ན། སྔོ་འཛིན་དབང་མངོན་གྱི་རྒྱུར་གྱུར་པའི་མིག་དབང་ཆོས་ཅན། སྔོ་་་་་
འཛིན་དབང་མངོན་གྱི་གཞལ་བྱ་ཡིན་པར་ཐལ། དེའི རྒྱུ་ཡིན་པའི་ཕྱིར། ཞེས་པར་འགྱུར་
• 376 •



བའི་ཕྱིར། ཁོ་ན་རེ། སྔོ་འཛིན་དབང་མངོན་ཆོས་ཅན། ཁྱོད་ཕྱི་རོལ་དོན་དུ་གྱུར་པའི་་་་
སྔོན་པོའི་རྣམ་པ་ཤར་བའི་སྒོ་ནས་དེ་རྟོགས་པའི་བློ་མ་ཡིན་པར་ཐལ། ཁྱོད་དེ་ལ་རང་ངོས་
ནས་རང་འདྲ་བའི་རྣམ་པ་གཏོད་བྱེད་མ་ཡིན་པའི་ཕྱིར་ཞེ་ན། དེ་འདྲའི་ཐལ་འགྱུར་ཆོས་
ཅན། ཁྱོད་དཔལ་ལྡན་ཆོས་གྲགས་ལ་གནོད་བྱེད་ཀྱི་ཐལ་འགྱུར་ཡང་དག་མ་ཡིན་པར་ཐལ།
ཇི་ལྟར་རྣམ་པ་འགའ་ཞིག་ལྟར། །དོན་དངོས་མེད་པར་སྣང་ཅན་དེ། ཇི་ལྟར་དོན་འཛིན་
ཞེ་ན་བདེན། །དེ་འདྲ་ངས་ཀྱང་མི་ཤེས་སོ། །ཞེས་འབྱུང་བ་ལས། དེས་ཁྱོད་ལ་འདོད་་་་
ལན་དོན་མཐུན་ཐེབས་པའི་ཕྱིར། །
སྐབས་འདིར་མཐའ་དཔྱད་ན་བཞི་ཡོད་དེ། ཕྱོགས་སྔ་ཕྱི་སྨྲ་བ་པོ་ངོས་གཟུང་བ།
ཚད་འབྲས་གཞལ་གསུམ་གང་གཙོ་བོར་སྟོན་དཔྱད་པ། གཞན་ལུགས་ཀྱི་ཚད་འབྲས་དགག་
པ། རང་ལུགས་ཀྱི་ཚད་འབྲས་བཤད་པ་རྣམས་སུ་ཡོད་པའི་ཕྱིར། དང་པོ་ཡོད་དེ།
འབྲས་རྟོག་གཉིས་པ་དང་འདྲ་བའི་ཕྱིར་ཏེ། འབྲས་རྟོག་གཉིས་པར་ཤེས་པའི་བདག་ཉིད་་
དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་འབྲས་བུར་བསྟན་པ་བཞིན་འདིར་ཡང་དེ་་
ལྟར་བསྟན་པའི་ཕྱིར་ཏེ། གཉིས་པར་ཤེས་པའི་བདག་ཉིད་དུ་གྱུར་པའི་སྔོན་པོ་གཞལ་བྱ་ལ།
འབྲས་བུ་དེ་ལྟར་བཞག་པར་མ་ཟད་སྔོན་པོ་ཕྱི་རོལ་དོན་དུ་ཞེན་པའི་རྟོག་ངོར་ཕྱི་རོལ་དུ་གྱུར་
པའི་སྔོན་པོ་གཞལ་བྱར་བྱས་པའི་ཚེ་ཡང་འབྲས་བུ་དེ་ལྟར་རིགས་ཞེས་བསྟན་པའི་ཕྱིར།།
གཉིས་པ་གྲུབ་སྟེ། ཚད་འབྲས་གཞལ་གསུམ་གྱི་ནང་ནས་ཚད་མ་དང་འབྲས་བུ་གཙོ་
བོར་སྟོན་པའི་ཕྱིར་ཏེ། མདོ་བསྟན་བཅོས་ཀྱི་གཞུང་དོན་ལས་ཤེས་པའི་ཕྱིར།།
གསུམ་པ་ལ་ཁ་ཅིག་ན་རེ། ཕྱི་རོལ་གྱི་དོན་གཞལ་བྱ་གཟུང་རྣམ་ཚད་མ་མ་དཔྱད་་་་
པའི་ཚེ་ཕྱི་རོལ་གྱི་དོན་རིག་ཅིང་དཔྱད་ན་རང་རིག་འབྲས་བུར་བྱས་པའི་ཚད་འབྲས་ཀྱི་རྣམ་
གཞག་དེ་སྐབས་འདིའི་གཙོ་བོའི་ཚད་འབྲས་ཀྱི་རྣམ་གཞག་ཡིན་ཟེར་བ་མི་རིགས་ཏེ།
སྐབས་འདིར་ཕྱི་དོན་གཞལ་བྱར་ཁས་ལེན་མི་རིགས་པའི་ཕྱིར་དང་། གཟུང་རྣམ་ཡིན་ན་་་
འབྲས་བུ་དེ་ཡིན་པས་མ་ཁྱབ་པའི་ཕྱིར། དང་པོ་དེར་ཐལ། མདོ་རང་འགྲེལ་ལས།
གཞལ་བྱར་བྱེད་པ་དེའི་ཚེ་ནི། ཞེས་ནི་སྒྲ་དང༌། ཕྱི་རོལ་དོན་ནི་ཡོད་ན་ཡང་། ཞེས་ཡང་
སྒྲ་དང༌། དེ་ཕྱིར་ཕྱི་རོལ་གཞལ་བྱ་ལའང་། །ཞེས་འང་སྒྲ་སྨོས་པ་སོགས་ལ་དགོས་པ་ཡོད་
པའི་ཕྱིར། རྟགས་ཕྱི་མ་དེར་ཐལ། བུམ་འཛིན་རྟོག་པས་མ་ངེས་པའི་ཕྱིར་ཏེ། དེས་མ་་་
• 377 •



དཔྱད་པའི་ཚེ་ཕྱི་དོན་རིག་པ་དང་། དཔྱད་པའི་ཚེ་ན་རང་རིག་གང་ཡང་མ་ཡིན་པ་གང་་་་
ཞིག ཤེས་པ་ཡིན་ན་གཟུང་རྣམ་ཡིན་པས་ཁྱབ་པའི་ཕྱིར། ཡང་ཁ་ཅིག སྔོན་པོ་གཞལ་བྱ།
རང་ཡུལ་གྱི་རྣམ་པ་ཤར་བའི་སྒོ་ནས་སྔོན་པོ་ལ་གསར་དུ་མི་སླུ་བའི་ཤེས་པ་ཚད་མ། རང་གི་
བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་འབྲས་བུར་བྱས་པའི་ཚད་འབྲས་
ཀྱི་རྣམ་གཞག་དེ་སྔར་བཞིན་ཡིན་ཟེར་བ་མི་འཐད་དེ། ཚུར་མཐོང་གི་རྒྱུད་ཀྱི་སྔོན་འཛིན་་་
མངོན་སུམ་ཉམས་སུ་མྱོང་བའི་རང་རིག་མངོན་སུམ་དེ་ཡིན། འབྲས་བུ་དེ་མ་ཡིན་པའི་ཕྱིར།
གཉིས་ཀ་དེར་ཐལ། དེ་ལ་རང་ཡུལ་གྱི་རྣམ་པ་ཤར་བ་གང་ཞིག སྔོན་པོ་ཤུགས་ལ་རྟོགས་
པའི་ཚད་མ་ཡིན་པའི་ཕྱིར་ཏེ། ཚུར་མཐོང་གི་རྒྱུད་ཀྱི་སྔོན་པོ་ཚད་མས་མ་དམིགས་པའི་ས་་
ཕྱོགས་འཛིན་པའི་མངོན་སུམ་ཉམས་སུ་མྱོང་བའི་རང་རིག་མངོན་སུམ་དེས་ས་ཕྱོགས་དེར་་་
སྔོན་པོ་ཚད་མས་མ་དམིགས་པར་ཤུགས་ལ་རྟོགས་པར། གཅིག་དམིགས་ཉམས་སུ་མྱོང་བ་་
ལས། །ཞེས་སོགས་ཀྱིས་བསྟན་པས་གྲུབ་པའི་ཕྱིར། ཡང་ཁ་ཅིག ཤེས་པའི་བདག་ཉིད་དུ་
གྱུར་པའི་སྔོན་པོ་གཞལ་བྱ། དེའི་རྣམ་པ་ཤར་ནས་དེ་ལ་གསར་དུ་མི་སླུ་བའི་ཤེས་པ་ཚད་མ།
དེ་དངོས་སུ་རྟོགས་པའི་ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་དེ་སྔར་བཞིན་
ཡིན་ཞེས་ཟེར་བ་མི་རིགས་ཏེ། དེ་ལྟར་ན་མདོ་རང་འགྲེལ་དུ། ཕྱི་རོལ་གྱི་དོན་འབའ་ཞིག་
གཞལ་བྱར་བྱེད་པ་དེའི་ཚེ་ནི། ཞེས་སྨོས་མི་རིགས་པར་ཤེས་པ་འབའ་ཞིག་གཞལ་བྱར་བྱེད་
པ་དེའི་ཚེ་ནི། ཞེས་དང་། ཕྱི་རོལ་དོན་ནི་ཡོད་ན་ཡང་། ཞེས་སྨོས་མི་རིགས་པར་ཤེས་་་
པའི་བདག་ཉིད་ཡོད་ན་ཡང་། ཞེས་དང་། དེ་ཕྱིར་ཕྱི་རོལ་གཞལ་བྱ་ལའང་། ཞེས་སྨོས་
མི་རིགས་པར། དེ་ཕྱིར་ཤེས་བདག་གཞལ་བྱ་ལའང་། ཞེས་དང་། དེ་ཚེ་དོན་སྣང་བདག་
ཉིད་ནི། ཞེས་སྨོས་མི་རིགས་པར། དེ་ཚེ་ཤེས་སྣང་འདི་ཉིད་ནི། །ཞེས་སོགས་སྨྲས་རིགས་
པར་ཐལ་བར་འགྱུར་ཞིང་། མདོ་སྡེ་པའི་རྒྱུད་ལ། ཇི་སྐད་སྨྲས་པའི་ཚད་འབྲས་གཉིས་པ་
ཡུལ་རྫས་གཞན་ཁོ་ན་ལ་འཇུག་གམ་སྙམ་པའི་དོགས་པ་ཡོད་པར་ཐལ་བའི་སྐྱོན་འཇུག་པའི་་
ཕྱིར་དང་། རྣམ་གཞག་དེ་སློབ་དཔོན་སེང་གེ་བཟང་པོ་སོགས་ཀྱིས་ཁས་ལེན་པས་རྣམ་རིག་
པ་ཁོ་ནའི་ཚད་འབྲས་ཡིན་པ་མི་འགྱུར་བའི་ཕྱིར་དང་། སྐབས་འདིའི་གཙོ་བོའི་ཚད་འབྲས་
ཀྱི་རྣམ་གཞག་ཡིན་ན། རང་ཉིད་ཀྱི་ཚད་འབྲས་གཞལ་གསུམ་གྱི་ནང་ཚན་གྱི་ཚད་གཞལ་་་་
གཉིས་མདོ་སྡེ་པས་ཁས་ལེན་པ་ཅིག་དགོས་པ་དང་ཡང་འགལ་བའི་ཕྱིར། ཡང་ཁ་ཅིག
• 378 •



སྔོན་པོ་ཕྱི་རོལ་གྱི་དོན་དུ་ཞེན་པའི་རྟོག་ངོར་ཕྱི་རོལ་དོན་དུ་གྱུར་པའི་སྔོན་པོ་གཞལ་བྱ་སྔོན་་
པོ་ཕྱི་རོལ་དོན་དུ་ཞེན་པའི་རྟོག་ངོར་ཕྱི་རོལ་དོན་དུ་གྱུར་པའི་སྔོན་པོའི་རྣམ་པ་ཤར་ནས་དེ་་
ལ་གསར་དུ་མི་སླུ་བའི་ཤེས་པ་ཚད་མ། ཤེས་པའི་བདག་ཉིད་ཀྱི་བདེན་གྲུབ་ཏུ་གྱུར་པའི་་་་
སྔོན་པོ་དངོས་སུ་རྟོགས་པའི་ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་དེ་སྔར་་
བཞིན་ཡིན། ཞེས་ཟེར། དེ་ལ་ཁ་ཅིག་ན་རེ། ཤེས་པའི་བདག་ཉིད་དུ་གྱུར་པའི་སྔོན་པོ་་་
དངོས་སུ་རྟོགས་པའི་ཚད་མ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། དེའི་རྟོག་ངོར་ཡོད་པར་ཐལ། ཞེས་དང༌། ཡང་ཕྱི་རོལ་དོན་དུ་གྱུར་པའི་སྔོན་
པོ་དངོས་སུ་རྟོགས་པའི་ཚད་མ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
མ་གྲུབ་ན། དེ་དེར་ཐལ། ཕྱི་རོལ་དོན་དུ་གྱུར་པའི་སྔོན་པོ་དེ་རྟོག་ངོ་དེར་ཕྱི་རོལ་དོན་དུ་་་
གྱུར་པའི་སྔོན་པོ་ཡིན་པའི་ཕྱིར། ཞེས་ཟེར་ཞིང་། སྔོན་པོ་ཕྱི་རོལ་དོན་དུ་ཞེན་པའི་རྟོག་་་
ངོར་ཕྱི་རོལ་དོན་དུ་གྱུར་པའི་སྔོན་པོ་འབྲས་རྟོག་གསུམ་པའི་ཚད་འབྲས་གཞལ་གསུམ་གྱི་ནང་
ཚོན་གྱི་གཞལ་བྱ་ཡིན་ནོ་ཞེ་ན། ཐལ་འགྱུར་ཕྱི་མ་གཉིས་ལ་ཁྱབ་མེད་ཀྱི་ལན་གདབ་འོས་་་་
པར་གོ་ཞིང་འགུལ་བ་ཁས་བླངས་པར་ཡང་སེམས་ཏེ། ཤེས་པའི་བདག་ཉིད་ཀྱི་བདེན་གྲུབ་
ཏུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་འབྲས་རྡོག་གསུམ་པའི་ཚད་འབྲས་གཞལ་་་
གསུམ་གྱི་ནང་ཚན་གྱི་གཞལ་བྱ་དངོས་སུ་རྟོགས་པའི་ཚད་མ་མ་ཡིན་ན། དེ་དེའི་ཚད་འབྲས་
གཞལ་གསུམ་གྱི་འབྲས་བུར་འགལ་བའི་ཕྱིར་དང་། ཕྱི་རོལ་དོན་དུ་གྱུར་པའི་སྔོན་པོ་དངོས་
སུ་རྟོགས་པའི་ཚད་མ་དེ་འབྲས་རྟོག་གསུམ་པའི་ཚད་འབྲས་གཞུལ་གསུམ་གྱི་ནང་ཚན་དུ་གྱུར་
པའི་གཞལ་བྱ་རྟོགས་པའི་ཚད་མར་རིགས་པས་མི་འཐད་ཅིང་། དེ་མ་ཡིན་ན་དེ་སྔོན་པོ་ ཕྱེ་
རོལ་དོན་དུ་ཞེན་པའི་རྟོག་ངོར་ཕྱི་རོལ་དོན་དུ་གྱུར་པའི་སྔོན་པོ་དངོས་རྟོགས་ཀྱི་ཚད་མར་་་
འགལ་བའི་ཕྱིར་ཏེ། རྟོག་ངོ་དེར་ཕྱི་རོལ་དོན་དུ་གྱུར་པའི་སྔོན་པོ་དེ་འདྲ་རྟོག་གསུམ་པའི་
ཚད་འབྲས་ གཞལ་གསུམ་གྱི་ནང་ཚན་གྱི་གཞལ་བྱར་ཁྱེད་ཀྱིས་ཁས་བླངས་ཤིང་དངོས་པོ་་་༌་་་
ལ་འང་དེ་ལྟར་ཡིན་པའི་ ཕྱིར།།
བཞི་པ་རང་ལུགས་ཀྱི་ཚད་འབྲས་བཤད་པ་ནི། སྔོན་པོ་ཕྱི་རོལ་དོན་དུ་ཞེན་པའི་རྟོག་
ངོར་ཕྱི་རོལ་དོན་དུ་གྱུར་པའི་སྔོན་པོ་གཞལ་བྱ། སྔོན་པོའི་རྣམ་པ་ཤར་ནས་སྔོན་པོ་ལ་་་་་་
གསར་དུ་མི་སླུ་བའི་ཤེས་པ་ཚད་མ། ཤེས་པའི་བདག་ཉིད་ཀྱི་བདེན་གྲུབ་ཏུ་གྱུར་པའི་སྔོན་་
• 3
༔ ༔



པོ་དངོས་སུ་རྟོགས་པའི་ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་དེ་འབྲས་རྟོག་
གསུམ་པའི་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་རྣམ་གཞག་ཡིན། དེར་མ་ཟད་་་་
སྔོན་པོ་གཞལ་བྱ། སྔོན་པོའི་རྣམ་པ་ཤར་ནས་སྔོན་པོ་ལ་གསར་དུ་མི་སླུ་བའི་ཤེས་པ་ཚད་མ་
དང་། འབྲས་བུ་སྔར་བཞིན་བྱས་པའི་ཚད་འབྲས་ཀྱི་རྣམ་གཞག་ཀྱང་སྐབས་འདིའི་གཙོ་་་་
བོའི་ཚད་འབྲས་ཀྱི་རྣམ་གཞག་ཡིན་པ་ཚད་འབྲས་དངོས་ནི་སྔོན་པོ་གཞལ་བྱ། རང་ཡུལ་གྱི་
རྣམ་པར་ཤར་བའི་སྒོ་ནས་སྔོན་པོ་ལ་གསར་དུ་མི་སླུ་བའི་ཤེས་པ་ཚད་མ། རང་གི་བདག་་་་
ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་འབྲས་བུ་ཞེས་བྱའོ། །ཞེས་པ་རྣམ་་་་
བཤད་ཀྱི་དགོངས་པའོ། །སྐབས་འདིའི་གཙོ་བོའི་ཚད་འབྲས་ཀྱི་རྣམ་གཞག་ཡིན་ན། ཡང་
ན་རང་རིག་འབྲས་བུ་སྟེ། ཞེས་པའི་སྐབས་ནས་གཙོ་བོར་བསྟན་པའི་ཚད་འབྲས་ཀྱི་རྣམ་་་་
གཞག་ཡིན་པས་ཁྱབ་སྟེ། གཞུང་འདི་རྣམས་མདོ་ཚིག་དེ་འཆད་བྱེད་ཡིན་པའི་ཕྱིར། ཡང་
ན་རང་རིག་འབྲས་བུ་སྟེ་ཞེས་པའི་སྐབས་འདིའི་ཚད་འབྲས་གཞལ་གསུམ་གྱི་རྣམ་གཞག་ཡིན་
ན། ཚུར་ཡིན་མི་དགོས་ཏེ། འབྲས་རྟོག་གཉིས་པའི་བསྟན་བྱའི་གཙོ་བོར་གྱུར་པའི་ཚད་་་
འབྲས་ཀྱི་རྣམ་གཞག་ཡིན་ན། ཡང་ན་རང་རིག་འབྲས་བུ་སྟེ། །ཞེས་པའི་བསྟན་བྱའི་གཙོ་
བོར་གྱུར་པའི་ཚད་འབྲས་ཀྱི་རྣམ་གཞག་ཡིན་དགོས་པའི་ཕྱིར་ཏེ། གཉིས་པའི་གཞུང་རྣམས་
མདོ་ཚིག་དེ་འཆད་བྱེད་ཡིན་པའི་ཕྱིར། ཡང་ན། ཡང་ན་རང་རིག་འབྲས་བུ་སྟེ། ཞེས་པ་
སྐབས་འདིའི་ཚད་འབྲས་གཞལ་གསུམ་གྱི་ནང་ཚན་གྱི་འབྲས་བུ་ངོས་འཛིན་གྱི་གཞུང་ཡིན་་་་
ཀྱང་འདིའི་གཙོ་བོའི་རྣམ་གཞག་ཡིན་ན། ཡང་ན་རང་རིག་ཅེས་པའི་དེ་ལྟར་ཡིན་པས་མ་་་
ཁྱབ་སྟེ། མདོ་ཚིག་དེ་ཚད་མ་མདོའི་འབྲས་རྟོག་གསུམ་པའི་བསྟན་བྱའི་གཙོ་བོར་གྱུར་པའི་
ཚད་འབྲས་གཞལ་གསུམ་གྱི་ནང་ཚན་གྱི་འབྲས་བུ་ངོས་འཛིན་གྱི་གཞུང་ཡིན་ཀྱང་། མདོའི་
འབྲས་རྟོག་གསུམ་པའི་གཙོ་བོའི་ཚད་འབྲས་ཀྱི་རྣམ་གཞག་ཡིན་ན། མདོའི་འབྲས་རྟོག་་་་་་
གཉིས་པའི་གཙོ་བོའི་ཚད་འབྲས་ཀྱི་རྣམ་གཞག་ཡིན་པས་མ་ཁྱབ་པ་ལྟ་བུ་ཡིན་པའི་ཕྱིར། །
གང་བདེ་གཟིགས་ཤིག རང་ལུགས་ཀྱི་ཚད་འབྲས། དེ་ལ་ཁ་ཅིག མདོ་སྡེ་པའི་རྒྱུད་ཀྱི་་་
སྔོན་འཛིན་མངོན་སུམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན།
ཤེས་པའི་བདག་ཉིད་དུ་གྱུར་པའི་སྔོན་པོ་ཚད་མས་རྟོགས་པའི་མདོ་སྡེ་པ་ཡོད་པར་ཐལ་ལོ། །
འདོད་ན། དེ་འདྲའི་མདོ་སྡེ་པ་ཆོས་ཅན། རང་ཉིད་ཀྱིས་ཕྱི་དོན་ཁས་ལེན་པའི་གྲུབ་མཐའ
• 38(0 ，



དེ་གྲུབ་མཐའ་རྣམ་དག་ཏུ་ཁས་ལེན་པའི་གང་ཟག་ཡིན་པར་ཐལ། མདོ་སྡེ་པ་ཡིན་པའི་ཕྱིར།
རྟགས་ཁས། འདོད་ན། དེ་ཆོས་ཅན། ཤེས་པའི་བདག་ཉིད་དུ་གྱུར་པའི་སྔོན་པོ་མེད་་་་་
པར་འདོད་པའི་རྒོལ་བ་མ་ཡིན་པར་ཐལ། ཤེས་པའི་བདག་ཉིད་དུ་གྱུར་པའི་སྔོན་པོ་རྟོགས་
པའི་མདོ་སྡེ་པ་ཕྱི་དོན་ཁས་ལེན་པའི་གྲུབ་མཐའ་དེ་གྲུབ་མཐའ་རྣམ་དག་ཏུ་ཁས་ལེན་པའི་་་
གང་ཟག་ཡིན་པའི་ཕྱིར། རྟགས་དངོས་ཞེ་ན། ཐལ་འགྱུར་གསུམ་པ་ལ་མ་ཁྱབ་སྟེ། དེ་་་་
ལྟར་ན་ཤེས་པའི་བདག་ཉིད་དུ་སྔོན་པོ་དང་ཕན་ཚུན་ཐ་དད་དུ་གྱུར་པའི་མདོ་སྡེ་པ་ཡང་མེད་
པར་འགྱུར་བའི་ཕྱིར།།
༢.
གཞལ་བྱ་དང་ཚད་མ་ངོས་བཟུང་བ་འཆད་པ།
གཉིས་པ་ཚད་མ་དང་གཞལ་བྱ་ངོས་གཟུང་བ་ནི། ཁོ་ན་རེ། ཚད་འབྲས་གཞལ་་་་
གསུམ་གྱི་རྣམ་གཞག་མི་འཐད་པར་ཐལ། ཕྱི་དོན་མེད་པའི་ཕྱིར། ཞེས་ཏེ། ལྷར། ཕྱི་རོལ་
གྱི་དོན་མེད་པ་ལ་ཚད་མ་ལ་སོགས་པ་ཇི་ལྟར་རྣམ་པར་གཞག་པ་ཡིན་ཞེས་འདྲི་བ་ལ། ཞེས་
གསུངས། མ་ཁྱབ་སྟེ། མདོ་རང་འགྲེལ་ལས། དེ་ལྟར་རྣམ་པ་དུ་མ་རིགས་པའི་ཤེས་པ་ཉེ་
བར་བླངས་ཏེ། དེ་ལྟར་ཚད་མ་དང་འབྲས་བུ་དང་གཞལ་བྱ་ཉིད་དུ་འདོགས་པ་སྟེ། ཆོས་
ཐམས་ཅད་ནི་བྱ་བ་དང་བྲལ་བ་ཡིན་པའི་ཕྱིར། འདི་ཉིད་སྨྲས་པ། གང་ཚེ་སྣང་བ་དེའི་་་
གཞལ་བྱ། །ཚད་མ་དང་དེའི་འབྲས་བུ་ནི། །འཛིན་རྣམ་རིགས་པའོ་དེ་ཡི་ཕྱིར། །དེ་་་་་
གསུམ་ཐ་དད་དུ་མ་བྱས། །ཞེས་གསུངས་ཤིང་། དེ་དག་གི་དགོངས་པ་འགྲེལ་བ་ལ། བློ་
བདག་རྣམ་པར་དབྱེར་མེད་ཀྱང༌། །མཐོང་བ་ཕྱིན་ཅི་ལོག་རྣམས་ཀྱིས། །གཟུང་དང་འཛིན་
པ་མྱོང་བོ་དག །ཐ་དད་ལྡན་ཞིང་རྟོག་པར་འགྱུར། །ཞེས་འབྱུང་བ་ལས། གཟུང་འཛིན་
རིག་གསུམ་རྫས་གཞན་དུ་སྣང་བའི་བློ་དེ་ཕྱི་དོན་མེད་བཞིན་དུ་མཐོང་བའི་འཁྲུལ་ཤེས་ཡིན་་
པའི་ཕྱིར་ཏེ། གཟུང་འཛིན་རིག་གསུམ་གྱི་ཆོས་ཐམས་ཅད་བྱ་བ་རྫས་གཞན་དང་བྲལ་བའི་
ཕྱིར། འདིའི་དཔེ་ཡོད་དེ། བསྟན་བཅོས་ལ་གྲགས་པའི་དཔེ་དང་། འཇིག་རྟེན་ལ་གྲགས་
པའི་དཔེ་གཉིས་ཡོད་པའི་ཕྱིར། དང་པོ་ཡོད་དེ། དཔེར་ན་དབང་པོ་སྔགས་སོགས་ཀྱིས། །
བསླད་པ་རྣམས་ལ་འཇིམ་དུམ་སོགས། །དེ་ཡི་གཟུགས་དང་བྲལ་བ་ཡང་། །རྣམ་པ་གཞན་
• 33] •



དུ་སྣང་བ་བཞིན། ཞེས་གསུངས་ཤིང་། དེ་སྒྲུབ་པ་ལ། དེ་དག་མ་བསླད་མིག་ཅན་གྱིས༔
དེ་ལྟར་མཐོང་བ་མེད་ཕྱིར་རོ། །ཞེས་གསུངས་པ་སོགས་གོ་སླ་བའི་ཕྱིར། རྟགས་གཉིས་པོ་
གྲུབ་སྟེ། དཔེར་ན་ཐག་རིང་མྱང་པ་ན། །ཆུང་ངུ་ཆེན་པོར་སྣང་བ་བཞིན། །ཞེས་གསུངས་
པས་གྲུབ་པའི་ཕྱིར། གཞན་ཡང་ཕྱི་དོན་མེད་ན་ཚད་འབྲས་གཞལ་གསུམ་གྱི་རྣམ་གཞག་མི་
འ ཐད་མི་དགོས་ཏེ། གཟུང་བ་འཛིན་པ་རིག་པ་དག །ཡོད་པ་མིན་ཡང་གཞལ་བྱ་དང་། །
འཇལ་བྱེད་འབྲས་བུར་གནས་པ་འདི། །ཅི་ལྟར་རྫས་སུ་སྣང་བཞིན་བྱས། ཞེས་གསུངས་པ་
ལྟར་ཡིན་པའི་ཕྱིར། ཚད་འབྲས་གཞལ་གསུམ་ཀྱང་སྔར་བཤད་པ་ལྟར་བདག་ཉིད་ཅིག་ཏུ་་
གྲུབ་པ་ཡིན་ཏེ། དཔེར་ན་འདོད་ཆགས་སོགས་མྱོང་བཞིན། །རང་བདག་ཡུལ་དུ་བཞག་པ་ན།།
འཇལ་བྱ་འཇལ་བྱེད་འབྲས་གནས་པ། །འདི་ནི་ཀུན་ལ་སྦྱར་བར་བྱ། །ཞེས་འབྱུང་བ་ལས།
ཤེས་པ་རང་གི་བདག་ཉིད་གཞལ་བྱར་བྱས་པའི་ཚད་འབྲས་གཞལ་གསུམ་དེ་རང་རིག་གཞན་
རིག་ཀུན་ལ་སྦྱར་བར་བྱ་བ་ཡིན་པའི་ཕྱིར། དཔེར་ན་འདོད་ཆགས་སོགས་གཞལ་བྱ། དེ་་
མྱོང་བྱེད་ཀྱི་འཛིན་རྣམ་ཚད་མ། དེ་མྱོང་བྱེད་རང་རིག་འབྲས་བུ་ཡིན་པ་བཞིན། ཞེས་ལྷ་
དབང་བློས་བཤད་ཅིང་། ཆོས་མཆོག་གིས་མདོ་སེམས་ཀུན་ལ་སྦྱར་བར་གསུངས་པ་དང༌། །
རྒྱུན་ལས། ཡུལ་ཤེས་པ་དང་སྔོ་སོགས་ཀུན་ལ་སྦྱར་བར་གསུངས་པ་སོགས་བཤད་ཚུལ་དུ་མ་
ཡོད་པ་ཡིན་པའི་ཕྱིར། ཇི་སྐད་བཤད་པ་རྣམས་ཀྱི་གྲུབ་དོན་ཡོད་དེ། དེ་ལའང་ཉམས་མྱོང་
བདག་ཉིད་ཕྱིར། །དེ་དག་རང་བདག་མྱོང་བར་རུང་། །དེ་ལྟར་རུང་ཉིད་དེ་ཚད་བདག །
གཞལ་བྱ་རང་རིག་འབྲས་བུ་ཡིན། །ཞེས་འབྱུང་བ་ལས། ཤེས་པ་རང་གི་བདག་ཉིད་རིག་
པ་འབྲས་བུར་རིགས་པའི་ཕྱིར། ཁོ་ན་རེ། ཀུན་བཏུས་སུ་རང་རིག་ཚད་མར་བཤད་པ་མི་
འཐད་པར་ཐལ། རང་རིག་འབྲས་བུ་ཡིན་པའི་ཕྱིར་ཞེ་ན། མ་ཁྱབ་སྟེ། བདག་ལ་འཛིན་
པའི་རྣམ་པ་ཞེས། །ཡོངས་སུ་གཅོད་པའི་བདག་ཉིད་དེ། །རང་ཉིད་ཞེས་བྱ་ཚད་མ་དང་། །
རང་རིག་ཅེས་ནི་རབ་ཏུ་བཤད། །ཞེས་འབྱུང་བ་ལས། ཀུན་བཏུས་སུ་རང་རིག་ཚད་མར་
བཤད་པ་དེ་བྱེད་པའི་ཆ་ལ་དགོངས། རྣམ་འགྲེལ་འདིར་དེ་འབྲས་བུར་བཤད་པ་བྱ་བའི་ཆ་
ལ་དགོངས་པའི་ཕྱིར་ཏེ། ཀུན་བཏུས་སུ་འཛིན་རྣམ་དེ་ཉིད་ལ་ཚད་མ་དང་རང་རིག་ཅེས་་་
བཤད་པའི་ཕྱིར་དང༌། འདིར་རང་རིག་མཚོན་བྱར་བཤད་པའི་ཕྱིར།།
• 382 •



（བཅུ་བཞི) གོང་དུ་བཤད་པའི་ཚད་འབྲས་ཀྱི་རྣམ་གཞག་
འཐད་པའི་སྒྲུབ་བྱེད་བསྟན་པ།
༡
བློ་ཚུལ་གཉིས་པ་ཅན་དུ་སྒྲུབ་པ།
༡. ཕྱི་དོན་ཁས་མ་བླངས་པའི་དབང་དུ་བྱས་ནས་བློ་ཚུལ་གཉིས་པ་ཅན་དུ་སྒྲུབ་པ།
འོ་ན་གོང་དུ་བཤད་པའི་ཚད་འབྲས་ཀྱི་རྣམ་གཞག་དེ་ཉིད་འཐད་ང་ར་ཅིས་ཤེས་ཞེ་ན།
དེ་འཐད་པའི་སྒྲུབ་བྱེད་ཡོད་དེ། བློ་ཚུལ་གཉིས་པ་ཅན་དུ་སྒྲུབ་པ་དང་། བློ་མྱོང་བྱེད་ཀྱི་
རང་རིག་སྒྲུབ་པ་གཉིས་སུ་ཡོད་པའི་ཕྱིར། དང་པོ་ཡོད་དེ། ཡུལ་ཤེས་དེ་ཡི་ཤེས་པ་ཡི། །
ཞེས་པའི་རིགས་པས་སྒྲུབ་པ་དང་། དུས་ཕྱིས་དྲན་པ་ལས་གསུངས་ཏེ། །ཞེས་པའི་རིགས་
པས་སྒྲུབ་པ་གཉིས་ཡོད་པའི་ཕྱིར། དང་པོ་ཡོད་དེ། མདོ་རྩར། ཡུལ་ཤེས་པ་དང་དེ་ཤེས་
པའི་དབྱེ་བས་བློ་ཡི་ཚུལ་གཉིས་ཉིད། ཅེས་དང༌། རང་འགྲེལ་ལས། ཡུལ་ནི་གཟུགས་ལ་་་
སོགས་པ་སྟེ། གང་གིས་དེ་ཤེས་པ་ནི་དོན་དང་རང་སྣང་བའོ། །ཡུལ་ཤེས་པ་ནི་གང་ཡུལ
དང་རྗེས་སུ་མཐུན་པའི་ཤེས་པ་སྟེ། ཤེས་པ་སྣང་བ་དང་རང་སྣང་ངའོ། །ཞེས་དང་། །
དེའི་ཕྱིར་ཤེས་པ་ལ་ཚུལ་གཉིས་ཡོད་པར་གྲུབ་བོ། །ཞེས་གསུངས་ཕྱིང་། དེ་བསྟན་བཅོས་
འདིར་འགྲེལ་པའི་དབང་དུ་བྱས་ན། ཕྱི་དོན་ཁས་མ་བླངས་པའི ་ - - ་ ་ང་དུ་བྱས་ནས་བློ་ཚུལ་
གཉིས་པ་ཅན་དུ་སྒྲུབ་པ་དང་། ཕྱི་དོན་ཁས་བླངས་པའི་དང བ ་དུ་བྱས་ནས་བློ་ཚུལ་གཉིས་་
་ ་ཅན་དུ་སྒྲུབ་པ་་དང་། བློ་ཚུལ་གཉིས་པ་ཅན་དུ་སྒྲུབ་པའི་རིགས་ ང་ ་བ་ནི་བསྟན་པ་དང་
གསུམ་དུ་ཡོད་པའི་ཕྱིར༔ དང་པོ་ཡོད་དེ། ཕྱོགས་གླང་གི་གཞུང་༤་བརྟེན་པའི་རིགས་པ་ ་་
དང་། རྣམ་འགྲེལ་མཛད་པ་རང་ཉིད་ཀྱིས་བཀོད་པའི་རིགས་པ་གཉིས་་ སུ་ཡོད་པའི་ཕྱིར་
དང་པོ་ཡོད་དེ། ཕྱོགས་གླང་གི་གཞུང་ལ་བརྟེན་ནས་ཀཱ ཚད་ ཚུལ་དང༌། ལུང་དེ་ལ་བརྟེན་
ནས་རྣམ་འགྲེལ་མཛད་པས་རིགས་པ་ ་གཞན་བསྟན་པ་ གཉིས་ སུ་ཡོད་པའི་ ཕྱེར། དང་པོ་་་་་
པ 38?



ཡོད་དེ། མདོ་དོན་རིགས་པའི་སྒོ་ནས་འཆད་པ་དང་། མདོ་དོན་ཚིག་དོན་གྱི་སྒོ་ནས་་་་་
བཤད་པ་གཉིས་སུ་ཡོད་པའི་ཕྱིར། དང་པོ་ཡོད་དེ། བློ་ཚུལ་གཉིས་པ་ཅན་དུ་སྒྲུབ་པ་དང་།
དེ་མ་ཡིན་པ་ལ་གནོད་བྱེད་བསྟན་པ་གཉིས་སུ་ཡོད་པའི་ཕྱིར། དང་པོ་ཡོད་དེ། ཡུལ་་་་་
རྣམས་ལས་ནི་བྱུང་བ་ཡི། །རྣམ་པར་ཤེས་པ་ཐམས་ཅད་དག །དེ་ལས་གཞན་རྒྱུ་ཡིན་ན་་་
ཡང་། །རྣམ་འགས་ཡུལ་གྱི་རྣམ་པར་འགྱུར། །ཞེས་པ་ནས། གསལ་བའི་རྣམ་པ་དབེན་་་
ཕྱིར་རོ། །ཞེས་པའི་བར་གྱིས་འཆད་པའི་ཕྱིར། གཉིས་པ་ཡོད་དེ། རྣམ་པ་དེ་ནི་ཐ་དད་ན།།
གཞན་གྱིས་དེ་བཞིན་རྟོགས་པར་འགྱུར། །ཞེས་པ་ནས། དེ་ཚེ་བློ་དོན་མེད་ཅན་འགྱུར། །
ཞེས་པའི་བར་གྱིས་འཆད་པའི་ཕྱིར།།
གཉིས་པ་མདོ་དོན་ཚིག་དོན་གྱི་སྒོ་ནས་འཆད་པ་ཡོད་དེ། ཉམས་མྱོང་རྣམ་ཤེས་དེ་་་
ཡང་ནི། །ཆ་གཉིས་ལ་ནི་བརྟེན་གྱུར་པ། །ཞེས་པ་ནས། ཤེས་པ་ཕྱི་མ་ཕྱི་མ་མིན། །ཞེས་
པའི་བར་གྱིས་འཆད་པའི་ཕྱིར། གཉིས་པ་ལུང་དེ་ལ་བརྟེན་ནས་རྣམ་འགྲེལ་མཛད་པས་་་་
རིགས་པ་གཞན་བསྟན་པ་ཡོད་དེ། །ངེས་པར་བློ་དང་ལྷན་ཅིག་ཏུ། །ཅིག་ཆར་དུ་ནི་མྱོང་་
འགྱུར་བའི། །ཡུལ་ནི་དེ་ལས་གཞན་ཉིད་དུ། །རྣམ་གང་གིས་ནི་འགྲུབ་པར་འགྱུར། །ཞེས་
པ་ནས། ལྷན་ཅིག་མྱོང་བའི་ངེས་པས་འགྲུབ། །ཅེས་པའི་བར་གྱིས་འཆད་པའི་ཕྱིར། དེ་
ཡང་རྐང་པ་དང་པོ་བཞི་དོན་ཡོད་དེ། རྟགས་འགོད་པ་དང་། ཚུལ་སྒྲུབ་པ་གཉིས་སུ་ཡོད་
པའི་ཕྱིར། དང་པོ་ཡོད་དེ། སྔོན་པོ་དང་སྔོ་འཛིན་མངོན་སུམ་ཆོས་ཅན། རྫས་གཞན་མ་
ཡིན་ཏེ། ལྷན་ཅིག་དམིགས་ངེས་ཡིན་པའི་ཕྱིར། ཞེས་པར་འགྱུར་བའི་ཕྱིར། གཉིས་པ་་་
ཡོད་དེ། ཁྱབ་པ་སྒྲུབ་པ་དང༌། ཕྱོགས་ཆོས་སྒྲུབ་པ་གཉིས་སུ་ཡོད་པའི་ཕྱིར། དང་པོ་ཡོད་
དེ། རྣམ་ཤེས་འཁྲུལ་པས་ཟླ་བ་གཉིས། །མེད་པར་ཐ་དད་མཐོང་བ་བཞིན། །ཞེས་འབྱུང་
བ་ལས། ཟླ་བ་གཉིས་སྣང་གི་དབང་ཤེས་བཞིན་དུ། སྔོན་པོ་དང་སྔོ་འཛིན་མངོན་སུམ་་་་
གཉིས་རྫས་གཞན་དུ་སྣང་ཡང་རྫས་གཞན་དུ་མ་གྲུབ་པའི་ཕྱིར་དང་། སྔོ་སེར་ཐ་དད་དག་་
ལ་ནི། །མྱོང་བའི་ངེས་པ་ཡོད་མ་ཡིན། །ཞེས་འབྱུང་བ་ལས། སྔོ་སེར་གཉིས་བཞིན་དུ།
རྫས་ཐ་དད་ཡིན་ན། ལྷན་ཅིག་དམིགས་ངེས་མ་ཡིན་དགོས་པའི་ཕྱིར། གཉིས་པ་ཕྱོགས་་་
ཆོས་སྒྲུབ་པ་ཡོད་དེ། མྱོང་བ་མེད་པར་དོན་འགའ་འམ། །དོན་མེད་པ་ཡི་མྱོང་བ་ཡང་། །
མྱོང་བར་འགྱུར་བ་མ་མཐོང་བ། །དེས་ན་དེ་དག་ཐ་དད་མིན། །ཞེས་འབྱུང་བ་ལས།
“བལས
• 384 •



སྔོན་པོ་དང་དེ་འཛིན་དབང་མངོན་གཉིས་ཕན་ཚུན་ཐ་དད་འབྲལ་མི་རུང་དུ་ལྷན་ཅིག་ཏུ་་་་
གནས་པའི་ཕྱིར།།
ལྷན་ཅིག་དམིགས་ངེས་ཀྱི་མཐའ་དཔྱད་པ་ལ། ཁ་ཅིག་ན་རེ། ཁྱོད་དང་ཆོས་དེ་་་་
ཕན་ཚུན་ཐ་དད། ཁྱོད་དམིགས་བྱེད་ཀྱི་ཚད་མ་ཡིན་ན་ཆོས་དེ་དམིགས་བྱེད་ཀྱི་ཚད་མ་ཡིན་
པས་ཁྱབ། ཆོས་དེ་དམིགས་བྱེད་ཀྱི་ཚད་མ་ཡིན་ན། ཁྱོད་དམིགས་བྱེད་ཀྱི་ཚད་མ་ཡིན་པས་
ཁྱབ་པ་དེ། ཁྱོད་ཆོས་དེ་དང་ལྷན་ཅིག་དམིགས་ངེས་ཡིན་པའི་མཚན་ཉིད་ཞེས་ཟེར། ཡང་
ཁ་ཅིག ཁྱོད་ཆོས་དེ་དང་ཕན་ཚུན་ཐ་དད་། ཁྱོད་དམིགས་བྱེད་ཀྱི་ཚད་མ་ཡིན་ན། ཆོས་
དེ་དམིགས་བྱེད་ཀྱི་ཚད་མའི་རྗེས་སུ་སྐྱེས་པས་ཁྱབ། ཆོས་དེ་དམིགས་བྱེད་ཀྱི་ཚད་མ་ཡིན་ན།
ཁྱོད་དམིགས་བྱེད་ཀྱི་ཚད་མའི་རྗེས་སུ་སྐྱེས་པས་ཁྱབ་པ་དེ། ཁྱོད་ཆོས་དེ་དང་ལྷན་ཅིག་་་་་་
དམིགས་ངེས་ཡིན་པའི་མཚན་ཉིད་ཞེས་ཟེར། གཞན་དག སྔོན་པོ་དང་སྔོ་འཛིན་དབང་་་་
མངོན་ཕན་ཚུན་ཐ་དད། སྔོན་པོ་དམིགས་བྱེད་ཀྱི་རྫས་སུ་སྐྱེས་ན་སྔོ་འཛིན་དབང་མངོན་་་་
དམིགས་བྱེད་ཀྱི་ཚད་མའི་རྫས་སུ་སྐྱེས་པས་ཁྱབ། སྔོ་འཛིན་དབང་མངོན་དམིགས་བྱེད་ཀྱི་ས
ཚད་མའི་རྫས་སུ་སྐྱེས་ན། སྔོན་པོ་དམིགས་བྱེད་ཀྱི་ཚད་མའི་རྫས་སུ་སྐྱེས་པས་ཁྱབ་པ་དེ།
དེ་གཉིས་ལྷན་ཅིག་དམིགས་ངེས་ཡིན་པའི་མཚན་ཉིད་ཞེས་ཟེར། ཡང་གཞན་དག སྔོན་པོ་
དང་སྔོ་འཛིན་དབང་མངོན་ཕན་ཚུན་ཐ་དད། དེ་གཉིས་དམིགས་བྱེད་ཀྱི་ཚད་མ་གཉིས་་་་
གྲུབ་བདེ་རྫས་གཅིག་པ་དེ་གཉིས་ལྷན་ཅིག་དམིགས་ངེས་ཡིན་པའི་མཚན་ཉིད། ཞེས་ཟེར།
ལ་ལ། ཁྱབ་མཉམ་ངོ་བོ་གཅིག་པ་དེ་ལྷན་ཅིག་དམིགས་ངེས་ཀྱི་མཚན་ཉིད། ཞེས་ཟེར། །
ཡང་ལ་ལ། ཕན་ཚུན་ཐ་དད་འབྲལ་མི་རུང་གི་ངོ་བོ་གཅིག་ཏུ་ཚད་མས་དམིགས་པ་དེ་ལྷན་
ཅིག་དམིགས་ངེས་ཀྱི་མཚན་ཉིད་ཞེས་ཟེར། དང་པོ་མི་འཐད་དེ། སྔོ་འཛིན་མངོན་སུམ་་་
གྱིས་དམིགས་ན། སྔོན་འཛིན་མངོན་སུམ་མྱོང་བྱེད་རང་རིག་གིས་རྟོགས་དགོས་པའི་ཕྱིར། །
གཉིས་པ་མི་རིགས་ཏེ། སྔོ་འཛིན་དབང་མངོན་གྱི་རྒྱུར་གྱུར་པའི་སྔོ་འཛིན་དབང་མངོན་དེ་
སྔོན་འཛིན་དབང་མངོན་དམིགས་བྱེད་ཀྱི་ཚད་མའི་རྗེས་སུ་མ་སྐྱེས་པའི་ཕྱིར་ཏེ། སྔོ་འཛིན་
དབང་མངོན་གྱི་རྗེས་སུ་མ་སྐྱེས་པའི་ཕྱིར། ཁྱབ་སྟེ། སྔོ་འཛིན་དབང་མངོན་དང་དེ་་་་
དམིགས་བྱེད་ཀྱི་ཚད་མ་གཉིས་གྲུབ་བདེ་རྫས་གཅིག་ཡིན་པའི་ཕྱིར། གསུམ་པ་མི་འཐད་དེ།
དེ་ལྟར་ན་སྔོན་པོ་དང་སྔོ་འཛིན་དབང་མངོན་ལྷན་ཅིག་དམིགས་ངེས་སུ་ཚད་མས་གྲུབ་པའི་་
• 385 •



གང་ཟག་ཡིན་ན། དེ་གཉིས་རྫས་གཅིག་ཏུ་ཚད་མས་ངེས་པའི་གང་ཟག་ཡིན་དགོས་པར་་་་་
ཐལ་བའི་སྐྱོན་ཡོད་པའི་ཕྱིར། བཞི་པ་ཡང་མི་རིགས་པར་ཐལ། ཉེས་པ་སྔ་མ་དེ་ཉིད་དུ་་་
ཐལ་བའི་ཕྱིར། ལྔ་པ་དང་དྲུག་པ་ཡང་མི་འཐད་པར་ཐལ། སྔོན་པོ་དང་སྔོ་འཛིན་དབང་
མངོན་ལྷན་ཅིག་དམིགས་ངེས་སུ་ཚད་མས་གྲུབ་པའི་གང་ཟག་ཡིན་ན། དེ་གཉིས་ངོ་བོ་་་་་
གཅིག་ཏུ་ཚད་མས་ངེས་པའི་གང་ཟག་ཡིན་དགོས་པར་ཐལ་ཞིང༌། འདོད་ན། དེ་གཉིས་་
རྫས་གཞན་མ་ཡིན་པར་ཚད་མས་རྟོགས་པར་ཐལ་བའི་སྐྱོན་ཡོད་པའི་ཕྱིར་དང་། སྔོན་པོ་་་
དང་སྔོན་པོ་མི་རྟག་པ་གཉིས་ཕན་ཚུན་ཐ་དད་འབྲལ་མི་རུང་གི་ངོ་བོ་གཅིག་ཡིན་ཀྱང་ལྷན་་་
ཅིག་དམིགས་ངེས་མ་ཡིན་པའི་ཕྱིར། ཕྱི་མ་དེར་ཐལ། སྔོན་པོ་དམིགས་བྱེད་ཀྱི་ཚད་མ་དང་
སྔོན་པོའི་མི་རྟག་པ་དམིགས་བྱེད་ཀྱི་ཚད་མ་གཉིས་གྲུབ་བདེ་རྫས་གཅིག་མ་ཡིན་པའི་ཕྱིར།
རང་ལུགས་ནི་ཆོས་མཆོག་གིས། ལྷན་ཅིག་པ་ནི་དུས་གཅིག་པའོ། །དམིགས་པ་ནི་རྟོགས་་
པའོ། །ངེས་པ་ནི་ཁྱབ་པའོ། །ཞེས་དང་། རྣམ་བཤད་ལས། སྔོན་པོ་འཇལ་བའི་བློ་དང་
སྔོ་འཛིན་འཇལ་བའི་བློ་ཁྱབ་མཉམ་གྲུབ་བདེ་རྫས་གཅིག་ཡིན་པ་དུས་ནམ་ཡང་འབྲལ་མི་སྲིད་
པ་རང་རིག་མངོན་སུམ་ཚད་མས་རྟོགས་པ་ཡིན་ནོ། །ཞེས་གསུངས་པ་ལྟར་སྔོན་པོ་དང་སྔོ་་
འཛིན་དབང་མངོན་ཕན་ཚུན་ཐ་དད། སྔོན་པོ་དམིགས་བྱེད་ཀྱི་ཚད་མ་དང་སྔོ་འཛིན་་་་་
དབང་མངོན་དམིགས་བྱེད་ཀྱི་ཚད་མ་འབྲལ་མི་རུང་དུ་ལྷན་ཅིག་ཏུ་གནས་པ་དེ་སྔོན་པོ་དང་
སྔོ་འཛིན་དབང་མངོན་ལྷན་ཅིག་དམིགས་ངེས་ཡིན་པའི་མཚན་ཉིད་ཡིན་ནོ། །དེ་ལ་ཁོ་ན་རེ་
སྔོ་འཛིན་ཡིད་མངོན་གྱི་དུས་སུ་སྔོན་པོ་ཡོད་པར་ཐལ། དེའི་དུས་སུ་སྔོ་འཛིན་ཚད་མ་ཡོད་་་
པ ་གསང་ཞི ག སྔོན་པོ་དང་རྡོ་འཛིན་ཚད་མ་གཉི ་ན་ཅེ སྔ༌ ་ ་ ་ག ན་་ངེ་་ཡི་ནུ་ང་འི་སྤྱིར་
ཕྱེ་མ་ཁས། འདོད་ན། སྒྲོ ང ་པོ ་སྔོ་འཛིན་ཡིད་ངོ་ཕྱེ་རྒྱུ་ར་རུ་པ་ར ་ རྫ ་ ་་༌ འ ངོ༌
མི་མྱུས་དེ སྔོ་འཛིན་དབང་ངོས་འཛིན་ཡིད་ཡངོན ་༌་ ཡེན་པ་གང་ཞིག རྗེ་
དང་སྔོ་འཛིན་ད་བང་མངོན་དྷི ང་
་་： '་ངེ ;་ཡི་པའི་མ རྩ རྟ བ༌ པ༌ ་དང་ངོ་དེ
ཐལ་་ སྔོ་འཛིན་ཡིད་མངོན་དང་དུས་སུ་ངོ་འཇི ་ཚང་མ་ཡིན་པའི་ཕྱེ་ཞེ་ན་
འདིར་མ་་༌ བ འོ་ན དངོས་ངོ་འི་རྒྱུའི་དུས་སུ་དངོས་པོ་ཡོད་པར་ཐལ དངོ ས་པོའི་
ངེ་ག་རང་དུས་སུ་དངོས་པོ་ཡིན་པའི་ཕྱིར། ཁྱབ་ ང་ ་བས། ཡང་ཁོ་ན་རེ། སྔོན་ངོ་ ་དང་སྤྱི་
ང་དུ འུ ང་ཁྱེར་་ལྷན་ཅིག་དམིགས་་ངེས་ཡིན་པར་ཐལ། ཁྱད ་ངོ༌་དང་སྔོཊོ་འཛིན་པ་ངང་མངོ ་
33，



ལྷན་ཅིག་དམིགས་ངེས་ཡིན་པའི་ཕྱིར། རྟགས་ཁས། འདོད་ན། སྔོ་སྣང་དབང་ཤེས་ཡོད་
ན་སྔོན་པོ་ཡོད་དགོས་པར་ཐལ་ལོ། །འདོད་ན། སྔོན་པོ་ཚད་མས་མ་དམིགས་པའི་ས་་་་་་
ཕྱོགས་ཆོས་ཅན། དེར་ཐལ། དེའི་ཕྱིར། དེར་ཐལ། གངས་རི་སྔོན་པོར་སྣང་བའི་་་་་
དབང་ཤེས་ཡོད་པའི་ཕྱིར་ཞེ་ན། མ་ཁྱབ་སྟེ་ གངས་རི་ཡོད་པ་གང་ཞིག གངས་རི་སྔོན་
པོར་སྣང་བའི་དབང་ཤེས་སྔོ་སྣང་དབང་ཤེས་མ་ཡིན་ང་འི་ ཕྱིར་ཏེ། དེ་སྔོན་པོ་སྣང་ཡུལ་དུ་་
བྱེད་པའི་ཤེས་པ་མ་ཡིན་པའི་ཕྱིར་ཏེ། དེ་ལོག་ཤེས་ཡིན་པའི་ཕྱིར། ཁོ་ན་རེ། འོ་ན།
མདོ་སྡེ་པའི་ལུགས་ལ་ལོག་ཤེས་ཡིན་ན། སྔོན་པོ་སྣང་ཡུལ་དུ་བྱེད་པའི་ཤེས་པ་མ་ཡིན་་་་་
དགོས་པར་ཐལ། སེམས་ཙམ་པའི་ལུགས་ལ་དེ་དགོས་པ་གང་ཞིག མཚུངས་པའི་ཕྱིར།།
འ ོད་ན དེའི་ལུགས་ལ་ལོག་ཤེས་ཡིན་ན། མར་མེའི་རྩེ་མོ་སྣང་ཡུལ་དུ་བྱེད་པའི་ཤེས་པ་
མ་ཡིན་དགོས་པར་ཐལ་ལོ། །འདོད་ན། མར་མེའི་རྩེ་མོ་ཊ་སྐོར་བར་སྣང་བའི་དབང་ཤེས་
ཚོས་ཅན། དེར་ཐལ། དེའི་ཕྱིར། འདོད་ན། དེ་དབང་ཤེས་དེའི་དམིགས་རྐྱེན་མ་ཡིན་
པར་ཐལ་ལོ། །འདོད་མི་ནུས་ཏེ། མར་མེ་ཙམ་གྱིས་ཡོད་པའི་ཕྱིར། །གཉིས་ཀ་དག་ཀྱང་་
རྒྱུ་མ་ཡིན། །ཞེས་གསུངས་པ་འི་ཕྱིར། ཞེས་ཟེར་བ་དཔྱད་པར་བྱའོ།།
ཡང་ཁོ་ན་རེ། སྔོན་པོ་་དང་ངོ་བོ་གཅིག་ཡིན་ན། སྔོ་འཛིན་དབང་མངོན་དང་ངོ་བོ་
གཅིག་ཡིན་དགོས་པ་ར་ ཐལ། སྔོན་པོ་དང་དེ་གཉིས་ལྷན་ཅིག་དམིགས་ངེས་ཡིན་པའི་ཕྱིར།
རྟགས་ཁས། འདོད་ན། སྔོ་འཛིན་དབང་མངོན་གྱི་མཚུངས་པ་དེ་མ་ཐག་རྐྱེན་དང་གྲུབ་་་
བདེ་རྫས་གཅིག་ཏུ་གྱུར་པའི་སྔོན་པོ་ཆོས་ཅན། དེར་ཐལ། དེའི་ཕྱིར། མ་གྲུབ་ན་དེ་ངེར་
རྔལ་སྔོན་པོའི་བྱེ་བྲག་ཡིན་པའི་ཕྱིར། དེ་དེར་ཐལ། དེ་ཡོད་པ་འི་ཕྱིར་ཞེ་ན། མ་ཁྱབ་
བོ འོ་ན སྔོན་པོའི་རྒྱུར་གྱུར་པའི་སྔོན་པོ་སྔོན་པོའི་བྱེ་བྲག་ཡིན་པར་ཐལ། དེ་ཡོད་་་་
ང་འི་ ེར་ཁྱང་པ་ཁས་སོ། །ཡང་གཞན་དག་ན་རེ། སྔོན་པོ་དང་དེ་འཛིན་དབང་མ་ངོན་་་་
ཁ་ཅིག་ད མི་ཡན ས་ངེས་མ་ཡིན་ངོ་ར་ ཐལ། སྔོན་ངོ་མེད་ང་འི་ ཕྱིར་ཏེ་ གཟུགས་མེད་ང་འི་་་
ཕྱེ དང ་དེ་ སྤྱི་དོན་མེད་པའི་ ཕྱིར་ཞེ་ན། མ་ཁྱབ་སྟེ། དེ་ལྟར་ན་ རྣམ་་ངེས་་འ་ས་། ལྷན་་
ཙི༌་དམི་ པཀ ས་་པ་་ངེས་ང་འི་ཕྱིར། །སྔོ་དང་ངེ་བློ་གཞན་མ་ཡིན །ཞེས་དང་། དོན་ གསལ་་
སྔོངས ་ ངོ༌ ་དང་དེའི་བློ་ད པས་ལྷན་ཅིག་དམིགས།་ང་ངེས་པ་འི་ ཕྱིར། ཞེས་ སོགས་ ག སུངས་
ང ་མི་་འ ཛད་པ་ ་དང་། གཟུགས་ཁམས་ཀྱི་འོག་མིན་སོགས་མེད་པར་ཐལ་བའི་ཕྱིར་རོ། །ཇི་
• 32 •



སྐད་བཤད་པ་རྣམས་ཀྱི་གྲུབ་དོན་ཡོད་དེ། དེ་ཕྱིར་ཤེས་དུས་སྣང་བ་ཡིས། །དོན་ནི་ཤེས་
ལས་གཞན་མིན་པ། །ལྡོག་པར་རབ་ཏུ་དཀའ་བ་ཉིད། །ཅེས་འབྱུང་བ་ལས། སྔོན་པོ་དང་
སྔོ་འཛིན་མངོན་སུམ་གཉིས་ངོ་བོ་གཅིག་ཡིན་པས་རྫས་གཞན་མ་ཡིན་པ་བཟློག་པར་རབ་ཏུ་
དཀའ་བར་གྲུབ་པའི་ཕྱིར། ཁོ་ན་རེ། ཕྱི་དོན་འགོག་པ་མི་རིགས་ཏེ། སྔོ་འཛིན་མངོན་་་་་
སུམ་གྱི་དམིགས་རྐྱེན་ཡོད་པའི་ཕྱིར། རྒྱུ་གཞན་དག་ནི་ཡོད་ན་ཡང་། །དབང་པོའི་བློ་་་་་
རྣམས་མེད་པའི་ཕྱིར། །ཐ་དད་རྒྱུ་ནི་རྗེས་དཔོག་འགྱུར། །ཞེས་འབྱུང་བ་ལས། སྔོ་འཛིན་
མངོན་སུམ་ལ་དབང་ཡིད་ལས་གཞན་པའི་རྒྱུ་ཡོད་པའི་ཕྱིར་ཞེ་ན། མི་འཐད་དེ། གལ་ཏེ་
མཚུངས་པ་དེ་མ་ཐག་རྐྱེན་ལས་ངེས་པར་མི་སྨྲ་ནའོ། ཞེས་འབྱུང་བ་ལས། སྔོ་འཛིན་་་་་
དབང་མངོན་གྱི་དམིགས་རྐྱེན་ཡོད་ན། དེའི་དམིགས་རྐྱེན་ཕྱི་དོན་ཡོད་མི་དགོས་པའི་ཕྱིར་ཏེ།
སྔོ་འཛིན་དབང་མངོན་སྔོན་པོའི་རྣམ་ལྡན་དུ་གཙོ་བོར་དངོས་སུ་སྐྱེད་བྱེད་ཀྱི་ནུས་པ་དེ། །
དེའི་དམིགས་རྐྱེན་ཡིན་པའི་ཕྱིར། འོ་ན། རྣམ་རིག་པའི་རྐྱེན་གསུམ་གྱི་རྣམ་བ།ཞག་ཇི་ལྟ་བུ་
ཞེ་ན། མཚན་ཉིད་མདོ་སྡེ་པའི་སྐབས་སུ་བཤད་པ་བཞིན་ཡིན་ལ། མཚན་གཞི་མི་འདྲ་བའི་
ཁྱད་པར་ནི། སྔོན་པོ་སྔོ་འཛིན་དབང་མངོན་གྱི་སྣང་བའི་དམིགས་རྐྱེན་དང༌། དམིགས་་་
རྐྱེན་བཏགས་པ་བ་ཡིན་ཞིང་། སྔོ་འཛིན་དབང་མངོན་སྔོན་པོའི་རྣམ་ལྡན་དུ་གཙོ་བོར་་་་་
དངོས་སུ་སྐྱེད་བྱེད་ཀྱི་ནུས་པ་དང་། དེ་དེ་ལྟར་སྐྱེད་བྱེད་ཀྱི་སྔོན་པོ་དེ་སྔོ་འཛིན་དབང་་་་་་
མངོན་གྱི་ནུས་པ་འཇོག་པའི་དམིགས་རྐྱེན་དང་། དམིགས་རྐྱེན་མཚན་ཉིད་པ་ཡིན་པའི་་་་་
གྲུབ་མཐའ་ངེས་པར་བྱའོ། །གཉིས་པ་རྣམ་འགྲེལ་མཛད་པ་རང་ཉིད་ཀྱིས་བཀོད་པའི་་་་་
རིགས་པ་ཡོད་དེ། དབང་པོའི་ཁྱད་པར་གྱིས་གསལ་དང་། །ཞེས་པ་ནས། གཉིས་ཀ་དག་
ཀྱང་རྒྱུ་མ་ཡིན། །ཞེས་པའི་བར་གྱིས་འཆད་པའི་ཕྱིར།།
༢. ཕྱི་དོན་ཁས་བླངས་པའི་དབང་དུ་བྱས་ནས་བློ་ཚུལ་གཉིས་པ་ཅན་དུ་སྒྲུབ་པ།
གཉིས་པ་ཕྱི་དོན་ཁས་བླངས་པའི་དབང་དུ་བྱས་ནས་བློ་ཚུལ་གཉིས་པ་ཅན་དུ་སྒྲུབ་པ་
ཡོད་དེ། ཉེ་རིང་ལ་སོགས་ཁྱད་པར་གྱིས། །ཞེས་པ་ནས། ལྷག་མ་བློ་ངན་ལུགས་ངན་ཡིན།
ཞེས་པའི་བར་གྱིས་འཆད་པའི་ཕྱིར།།
• 388 •



༣.
བློ་ཚུལ་གཉིས་པ་ཅན་དུ་སྒྲུབ་པའི་རིགས་པ་གཞན་བསྟན་པ།
གསུམ་པ་བློ་ཚུལ་གཉིས་པ་ཅན་དུ་སྒྲུབ་པའི་རིགས་པ་གཞན་བསྟན་པ་ཡོད་དེ། ཤེས་
པ་སྒྲ་དང་མར་མེ་རྣམས། །ཞེས་པ་ནས། འདིར་ཡང་སྐྱོན་ནི་སྔར་བཞིན་ནོ། །ཞེས་པའི་་
བར་གྱིས་འཆད་པའི་ཕྱིར། གཉིས་པ། དུས་ཕྱིས་དྲན་པ་ལས་ཀྱང་སྟེ། ཞེས་པའི་རིགས་་
པ་ལ་བརྟེན་ནས་བློ་ཚུལ་གཉིས་པ་ཅན་དུ་སྒྲུབ་པ་ཡང་། མདོར། དུས་ཕྱིས་དྲན་པ་ལས་་་་
ཀྱང་སྟེ། ཚུལ་གཉིས་དང་། ཞེས་གསུངས་ཤིང་། དེའི་དོན་འགྲེལ་བ་ལ་འདིར། དེ་དག་
ཉིད་ཀྱིས་མྱོང་བ་ལ། ཞེས་པ་ནས། རྣམ་འབྱེད་བློ་མེད་ཚེ་སོགས་བཞིན། །ཞེས་པའི་བར་
གསུངས་པའི་ཕྱིར།།
༢
བློ་མྱོང་བྱེད་ཀྱི་རང་རིག་གྲུབ་པའི་རིགས་པ་བཤད་པ།
གཉིས་པ་བློ་མྱོང་བྱེད་ཀྱི་རང་རིག་སྒྲུབ་པའི་རིགས་པ་ཡོད་དེ། མདོར། རང་རིག་་
གྲུབ། །མ་མྱོང་བར་ནི་མེད་ཕྱིར་རོ། །ཤེས་པ་གཞན་གྱིས་ཉམས་མྱོང་ན། །ཐུག་མེད་དེ་་་
ལའང་དྲན་པ་སྟེ། །དེ་ནི་ཡུལ་གཞན་ལ་འཕོ་བ། །མེད་འགྱུར་དེ་ཡང་མཐོང་ཕྱིར་རོ། །
ཞེས་དང་། དེའི་དོན་འགྲེལ་བ་ལ། ཚུལ་གཉིས་སྒྲུབ་པར་བྱེད་པས་ཀྱང་། །རང་རིག་ཕལ་
ཆེར་གྲུབ་པ་ཡིན། །ཞེས་པ་ནས། གསལ་ན་འགྲོ་འདི་གསལ་བར་འགྱུར། །ཞེས་པའི་བར་
གསུངས་པའི་ཕྱིར།། །།སྨྲས་པ། གཉིས་སྟོང་དག་པའི་མཁའ་ལ་ཆེར་འཕགས་ཏེ། །འབྲས་
རྟོག་གསུམ་གྱི་དཀྱིལ་འཁོར་ཡོངས་རྫོགས་ཤིང༌། །ལོག་རྟོག་མུན་ཆེན་སེལ་བའི་འོད་དཀར་
ཅན། །ལེགས་བཤད་མཚན་མོའི་མགོན་པོའི་འདི་ཡིན་ནོ། །རྒྱས་པའི་བསྟན་བཅོས་ཚད་མ་
རྣམ་འགྲེལ་གྱི་དཀའ་འགྲེལ་དགོངས་པ་རབ་གསལ་ཞེས་བྱ་བ་ལས་མངོན་སུམ་ལེའུ་རྣམ་པར་
བཤད་པའོ།། །།
• 389 •



ལེའུ་བཞི་པ། གཞན་གྱི་དོན་རྗེས་སུ་དཔག་
པའི་རྣམ་པར་བཤད་པ།
མཚམས་སྦྱོར་གྱི་ངག་འགོད་པ།
དེ་ལྟར་ལེའུ་དང་པོ་གསུམ་གྱིས་གཞལ་བྱ་རང་ཉིད་ཀྱིས་ངེས་པའི་ཐབས་རང་དོན་རྗེས་
དཔག་དང་། མངོན་སུམ་གཏན་ལ་ཕབ་ནས། གཞན་རྗེས་སུ་འཛིན་པའི་ཐབས་སྒྲུབ་ངག་
ཡང་དག སུན་འབྱིན་ཡང་དག་འཆད་པ་ལ་ལེའུ་བཞི་པ་གསུངས་ཏེ། གཞན་དོན་རྗེས་་་་
དཔག་དང་མདོའི་གཞན་དོན་ལེའུ་བཤད་པར་ལུས་པའི་ཕྱིར་ཏེ། ལྷ་དབང་བློས། རྗེས་སུ་
དཔག་པ་རྣམ་པ་གཉིས་ཏེ། དེ་ལ་འདིར་རང་གི་དོན་གྱི་རྗེས་སུ་དཔག་པའི་སྐབས་སུ་བབ་
པ་དེ་སྔར་བསྟན་ཟིན་པ་དེ་ལྟར་མི་འཆད་དོ། གོ་རིམ་ལྡོག་པའི་དགོས་པ་ནི་སྔར་བསྟན་་་་་
ཟིན་ཏོ། །ད་ནི་གཞན་གྱི་རྗེས་སུ་དཔག་པ་ལུས་པས་དེ་བཤད་པར་བྱ་བའི་ཕྱིར། གཞན་ལ་
ཞེས་བྱ་བ་ལ་སོགས་པ་སྨོས་སོ། །ཞེས་དང༌། ཤཱཀྱ་བློས། དེ་ལ་འདིར་རང་གི་དོན་གྱི་རྗེས་
སུ་དཔག་པའི་སྐབས་སུ་བབ་པ་ཞེས་བྱ་བ་ནི་མངོན་སུམ་དེ་མ་ཐག་ཏུ་བསྟན་ཟིན་པ་ཉིད་ཀྱི་་
ཕྱིར་ རང་གི་དོན་གྱི་རྗེས་སུ་དཔག་པའི་སྐབས་སུ་བབ་པ་ཡིན་པར་འགྱུར་རོ། །དེ་སྔར་་་
བསྟན་ཟིན་པ་ཞེས་བྱ་བ་ནི་ལེའུ་དང་པོར་རོ། །དགོས་པ་ནི་སྔར་བསྟན་ཟིན་ཏོ་ཞེས་བྱ་བ་ནི་
ལེའུ་གཉིས་པའི་རྣམ་པར་འགྲེལ་བ་རྩོམ་པ་་ཉིད་དུའོ། །ཞེས་གསུངས་པ་དང་། རྒྱལ་དབང་
བློང་ཡང་། རང་གི་དོན་དང་གཞན་གྱི་དོན་གྱི་དབྱེ་བས་རྗེས་སུ་དཔག་པ་རྣམ་པ་གཉིས་ ངོ་ ་
ཞེས་བརྗོད་ལ། དེ་ལ་རང་གི་དོན་བཤད་ཟིན་ཏོ། ད་ནི་གཞན་དོན་གཏན་ལ་འབེབ ས་ངར་
འདོད་པས་གསུངས་པ་གཞན་དོན་ཞེས་པ་ལ་སོགས་པའོ། ཁོ་ན་རེ; རང་དོན་ལེའུ་ལས་
• 39； .



ལོགས་སུ་གཞན་དོན་ལེ་འུ་བརྩམས་པ་དོན་མེད་པར་ཐལ། རང་དོན་ལེའུ་ལས་ཀྱང་ཚུལ་་་་
གསུམ་པའི་རྟགས་ཤེས་ནུས་པའི་ཕྱིར། ཞེ་ན་མ་ཁྱབ་སྟེ། ཕྱི་རྒོལ་ལ་སྒྲུབ་ངག་འགོད་ཚུལ་
ཤེས་པའི་ཆེད་དུ་གཞན་དོན་རྗེས་དཔག་ལོགས་སུ་བསྟན་པའི་ཕྱིར། དེ་བསྟན་དགོས་པ་
ཡང་ཡིན་ཏེ། རང་དོན་ལེའུས་ཚུལ་གསུམ་པ་ཅན་གྱི་རྟགས་བསྟན་བྱའི་གཙོ་བོར་བྱེད་ཅིང་།
སྒྲ་མི་རྟག་པ་སྒྲུབ་པའི་ཚུལ་གསུམ་འཇལ་བའི་ཚད་མས་རང་འབྲས་སྒྲ་མི་རྟག་པར་རྟོགས་་་་་
པའི་རྗེས་དཔག་བསྐྱེད། གཞན་དོན་ལེའུས་སྒྲུབ་ངག་ཡང་དག་བསྟན་བྱའི་གཙོ་བོར་བྱེད་་་
ཅིང་། སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་གིས། རང་འབྲས་སྒྲ་མི་རྟག་པ་སྒྲུབ་་་
པའི་ཚུལ་གསུམ་དྲན་པའི་དྲན་ཤེས་བསྐྱེད་པའི་ཕྱིར། འཐད་ལྡན་ལས། ཚུལ་གསུམ་པའི་་
རྟགས་ཤེས་ཀྱང་བརྗོད་པ་ལ་མཁས་པའི་བྱིས་ང་ལ་བསྟན་པར་བྱ་བའི་ཕྱིར། ཚུལ་གསུམ་་་་
པའི་རྟགས་སྟོན་པར་བྱེད་པའི་མཚན་ཉིད། གཞན་གྱི་དོན་གྱི་རྗེས་སུ་དཔག་པའི་སྐབས་སུ་
བབ་ནས་བཤད་པ། ཞེས་གསུངས་སོ། །ཁོ་ན་རེ། ལེའུ་འདིར་སྒྲུབ་ངག་དང་སུན་འབྱིན་
གཉིས་ཀྱི་བསྟན་མི་དགོས་པར་ཐལ། དེ་གཉིས་ཀས་ཕྱི་རྒོལ་གྱི་ངོ་བོར་མི་འདོད་པ་འཕེན་་་
ཞིང་། འདོད་པ་འགོག་པར་བྱེད། རྒོལ་བའི་འདོད་པ་སྒྲུབ་པར་བྱེད། མི་འདོད་པ་
འགོག་པའི་ཕྱིར་ཞེ་ན། སྐྱོན་མེད་དེ། སྒྲ་ཆོས་ཅན། མ་བྱས་པར་ཐལ། རྟག་པ་ཡིན་་་་
པའི་ཕྱིར། ཞེས་པའི་ཐལ་འགྱུར་དང་། གང་རྟག་ན་མ་བྱས་པས་ཁྱབ། དཔེར་ན་བུམ་པ་
བཞིན། སྒྲ་ནི་བྱས། ཞེས་པའི་སྒྲུབ་ངག་གཉིས་ཀས་རྟག་པ་མ་བྱས་པར་བསྟན་པ་ལ་ཁྱད་
མེད་ཀྱང་། ཐལ་འགྱུར་གྱིས་མཐའ་གཅིག་ཏུ་སྒྲ་རྟག་པར་འཛིན་ང་འི་ལོག་རྟོག་ལོག་ནས་་་་་
རང་འབྲས་སྒྲ་རྟག་གམ་མི་རྟག་སྙམ་པའི་ཐེ་ཚོམ་སྐྱེ་ཞིང་། སྒྲུབ་ངག་གིས་སྒྲ་རྟག་གམ་་་་
རྟག་སྙམ་པའི་ཐེ་ཚོམ་ལོག་ནས་རང་འབྲས་སྒྲ་མི་རྟག་ང་ར་གྷོ ས ་རི ་རྗེས་དཔག་བསྐྱེད་པའི་
ཕྱིར། ཁ་ཅིག དེ་འདྲ་བའི་ཐལ་འགྱུར་གྱིས་སྒྲ་རྟག་ ག་ ག་ ང་ ་བའི་ཐེ་ཚོམ་དང་།
སྒྲུབ་ངག་དེ ས་སྒྲ་མི་རྟག་པར་རྟོགས་པའི་རྗེས་དཔག་བསྐྱེ ་ - - ་ ་ ་པ་སྟེ། དེ་གཉིས་
སོ་སོར་རྗེས་སུ་འགྲོ་ལྡོག་མ་ངེས་པའི་ཕྱིར། འོ་ན། ལེའུ་འདེ ས ་ གཞན་དོན་རྗེས་དཔ ས་དབང་
གཞན་དོན་རྗེས་དང་ག་གི་ལེའུ་འཆད་ཚུལ་ཇི་ལྟར་ཡིན་ཞེ་ན། བཤད་དུ་ཡོད་དེ། རྗོད་བྱེད་
ངག་སྤྱི་རང་བཞིན་བཤད་པ་དང་། བརྗོད་བྱ་དོན་གྱི་ རང་བཞིན་བུའད་པ་ ་གཉིས་ཡོད་་་་
པའི་ བྱེར：
•
; } •



（བཅོ་ལྔ) རྗོད་བྱེད་ངག་གི་རང་བཞིན་བཤད་པ།
༡
མཚོན་བྱའི་དོན་བཤད་པ།
དང་པོ་ནི། མདོར། གཞན་དོན་རྗེས་སུ་དཔག་པ་ནི། །རང་གིས་མཐོང་དོན་རབ་
གསལ་བྱེད། །ཞེས་དང༌། རང་འགྲེལ་ལས། ཇི་ལྟར་རང་ལ་ཚུལ་གསུམ་པའི་རྟགས་ལས་
རྟགས་ཅན་གྱི་ཤེས་པ་སྐྱེས་པ་དེ་ལྟར་གཞན་ལ། ཚུལ་གསུམ་པའི་རྟགས་ལས་རྟགས་ཅན་གྱི་
ཤེས་པ་བསྐྱེད་པར་འདོད་ནས། ཚུལ་གསུམ་པའི་རྟགས་བརྗོད་པ་ནི། གཞན་གྱི་དོན་གྱི་རྗེས་
སུ་དཔག་པ་སྟེ། རྒྱུ་ལ་འབྲས་བུར་བཏགས་པའི་ཕྱིར། འདིར་ཡང་ཚུལ་གང་ཡང་རུང་བ་མ་
བརྗོད་ན་ནི་མ་ཚང་བ་ཞེས་བརྗོད་པ་ཡིན་ནོ། །འོན་ཏེ། རྟོག་གེའི་བསྟན་བཅོས་རྣམས་སུ་
གཞན་གྱི་དོན་གྱི་རྗེས་སུ་དཔག་པ་ལ། རྗེས་སུ་དཔག་པར་བྱ་བ་སྟོན་པར་དམ་བཅའ་བ་་་་
བཀོད་པ་གང་ཡིན་པ་དེ་ཇི་ལྟར་ཞེ་ན། དེ་ཉིད་ལ་དྲི་བར་བྱའོ། །ཁོ་བོ་ཅག་ནི། དེ་ལ་་་་
དཔག་བྱ་བསྟན་པ་ནི། གང་ཕྱིར་རྟགས་ཀྱིས་ཡུལ་དོན་ཡིན། ཡན་ལག་རྣམས་ལ་རྗེས་སུ་་
དཔག་པར་བྱ་བ་བསྟན་པ་གང་ཡིན་པ་དེ་ནི། ཁོ་བོ་ཅག་གིས་སྒྲུབ་བྱེད་ཉིད་དུ་བསྟན་པ་ནི་
མ་ཡིན་ཏེ། དེ་ཉིད་ལ་ཐེ་ཚོམ་སྐྱེ་བའི་ཕྱིར་རོ། །འོན་ཀྱང་རྟོགས་ཚིག་ཡུལ་གྱི་ཡན་ལག་ཡིན་
པར། དེ་ནི་ངེས་པར་སྒྲུབ་པར་བྱེད་དོ། །ཞེས་གསུངས། དོན་བཤད་ན་གཉིས་སུ་ཡོད་དེ།
མཚོན་བྱའི་དོན་བཤད་པ་དང་། མཚན་ཉིད་ཀྱི་དོན་བཤད་པ་གཉིས་སུ་ཡོད་པའི་ཕྱིར། །
དང་པོ་ཡོད་དེ། སྒྲུབ་ངག་ཡང་དག་དེ། ཕྱི་རྒོལ་གྱིས་བསྒྲུབ་བྱ་རྟོགས་པའི་ཆེད་དུ་བཀོད་
པ་ཡིན་པས་གཞན་དོན་དང་རང་འབྲས་རྗེས་དཔག་དངོས་ཀྱི་རྒྱུ་བྱེད་པས། རྗེས་དཔག་་་་
ཞེས་བརྗོད་པའི་ཕྱིར་ཏེ། ཤཱར། གཞན་གྱི་ཡིན་པས་ན་གཞན་གྱི་དོན་ཏེ། གང་གིས་་་་་་
གཞན་དག་ཁོང་དུ་ཆུད་པར་བྱེད་པའོ། །ཞེས་དང་། ཆོས་མཆོག་གིས། གཞན་གྱི་ཆེད་དུ་
ནི་གཞན་གྱི་དོན་ཏོ། །ཞེས་དང་། ཤཱར། རྟགས་བཟུང་ཞིང་འབྲེལ་པ་དྲན་པའི་རྗེས་ལ་་་
ལྐོག་གྱུར་དཔོག་པར་བྱེད་པས་ན་རྗེས་སུ་དཔག་པའོ། ཞེས་གསུངས་པའི་ཕྱིར།
• 392 •



མཚན་ཉིད་ཀྱི་དོན་བཤད་པ།
༡.
རང་གི་མཐོང་བ་བཤད་པ།
གཉིས་པ་ཡོད་དེ། རང་གིས་མཐོང་བ་བཤད་པ། དོན་བཤད་པ། རབ་གསལ་བྱེད་
བཤད་པ་དང་གསུམ་ཡོད་པའི་ཕྱིར། དང་པོ་ཡོད་དེ། ལྷ་ཤཱཀ་ལྟར་ན་རང་སྔ་རྒོལ་ལ་བྱེད་
པ་དང༌། རྒྱུན་ལྟར་ན། རྒོལ་ཕྱི་རྒོལ་དཔང་པོ་གསུམ་ལ་བྱེད་པའི་ཕྱིར། མཐོང་ཞེས་པ་་་
ཚད་མས་རྟོགས་པ་ལ་བྱེད་པའི་ཕྱིར། དང་པོ་གྲུབ་སྟེ། ལྷར། གཞན་དོན་རྗེས་སུ་དཔག་
པ་ནི། རང་གིས་མཐོང་དོན་རབ་གསལ་བྱེད་ཡིན། བདག་ཉིད་ཀྱིས་མཐོང་བ་ནི་རང་གིས་
མཐོང་བའོ། །ཞེས་དང་། ཤཱར། བདག་ཉིད་ཀྱིས་ཞེས་བྱ་ནི་རྒོལ་བ་གང་གིས་གྲུབ་པའོ། །
ཞེས་དང༌། རྒྱན་ལས། རང་གིས་མཐོང་བ་ནི་རྒོལ་བ་དང་ཕྱི་རྒོལ་བ་རང་གིས་མཐོང་བ་སྟེ་
བསྟན་པར་བྱ་བ་དང༌། སྟོན་པར་བྱེད་པ་དག་རང་གིས་མཐོང་བ་ཞེས་བྱ་བའི་ཐ་ཚིག་གོ།
གལ་ཏེ་ཉན་པར་འདོད་པ་ཡོད་ན་ནི། དེ་དག་རྣམས་ཀྱང་ཡིན་ཏེ། དེ་དག་ཀྱང་དབང་དུ་
བྱ་བ་ཡིན་པར། ཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ། ཤཱར། མཐོང་བ་ནི་
རྣམ་པར་ངེས་པ་སྟེ། ཚང་མས་ཁོང་དུ་ཆུད་པའོ། །ཞེས་དང༌། རྒྱལ་བ་ཅན་ལས།
མཐོང་བ་ནི་མངོན་སུམ་དང་རྗེས་སུ་དཔག་པ་དག་ཡིན་ནོ། །ཞེས་གསུངས་པའི་ཕྱིར།།
༢.
དོན་བཤད་པ།
རྟགས་གཉིས་པ་དོན་བཤད་པ་ཡོད་དེ། ཚུལ་གསུམ་པའི་རྟགས་ལ་བྱེད་པའི་ཕྱིར་ཏེ།
རང་འགྲེལ་ལས། ཚུལ་གསུམ་པའི་རྟགས་བརྗོད་པ་ཞེས་དང་། ཤཱར། དོན་ནི་ཚུལ་གསུམ་
པའི་རྟགས་ལ་སོགས་ཞེས་དང༌། རྒྱན་ཆོས་མཆོག་གཉིས་ཀས་ཀྱང་། དེ་བཞིན་དུ་འབྱུང་།
བའི་ཕྱིར།།
• 393 •



༣.
རབ་གསལ་བྱེད་བཤད་པ།
༡)
ཕྱོགས་ལ་བཀོད་པ།
རྩ་རྟགས་གསུམ་པ་གྲུབ་སྟེ། རབ་ཞེས་ཕྱོགས་ཚིག་གཞན་དོན་རྗེས་དཔག་ཡིན་པ་་་་་
གཅོད་པ་དང༌། གསལ་བྱེད་ཅེས་པ། གཞན་དོན་རྗེས་དཔག་ཡིན་ན། ཚིག་ཡིན་དགོས་
པར་བསྟན་པའི་ཕྱིར། དང་པོ་ཡིན་ཏེ། རྒྱན་ལས། གང་ལ་གཞན་ཡིད་ཆེས་པ་དེ་ནི་་་་་
གསལ་བར་བརྗོད་དོ། །དེ་ཉིད་ཀྱི་ཕྱིར་ཁྱད་པར་དུ་འཕགས་པ་བརྗོད་པ་རབ་ཀྱི་ཚིག་སྨྲས་སོ། །
ཞེས་གསུངས་པའི་ཕྱིར། གཉིས་པ་ཡིན་ཏེ། ལྟར། རང་གིས་མཐོང་བ་ཡང་ཡིན་ལ།
དོན་ཡང་ཡིན་པས་གསལ་བར་བྱེད་པ་སྟེ་ཚིག་གོ་ཞེས་དང་། འཐད་ལྡན་ལས། རང་གིས་
ཏེ་བདག་ཉིད་ཀྱིས་གང་མཐོང་བའི་དོན་དེ་འདིས་གསལ་བར་བྱེད་པས་ན་གསལ་བྱེད་དེ།
འཆད་པར་བྱེད་པའི་སྒྲའོ། །ཞེས་གསུངས་པའི་ཕྱིར། དེ་ལྟར་ན་ཡང་། རང་གིས་མཐོང་
དོན་རྗོད་བྱེད་ཡིན། ཞེས་མི་འབྱུང་བའི་རྒྱུ་མཚན་ཡོད་དེ། སྒྲུབ་ངག་ཡང་དག་ཡིན་ན་ཚུལ་་
གསུམ་དངོས་སུ་བརྗོད་པས་མ་ཁྱབ་པའི་ཕྱིར་ཏེ། སྒྲ་མི་རྟག་པར་སྒྲུབ་པའི་ཆོས་མཐུན་སྦྱོར་
གྱི་སྒྲུབ་ངག་དེས་སྒྲ་མི་རྟག་པར་སྒྲུབ་པའི་རྗེས་ཁྱབ་དངོས་སུ་བརྗོད་ནས། ལྡོག་ཁྱབ་ཤུགས་
ལ་སྟོན་པར་བྱེད། དེ་སྒྲུབ་ཀྱི་ཆོས་མི་མཐུན་སྦྱོར་གྱི་ སྒྲུབ་ངག་གིས་དེ་སྒྲུབ་ཀྱི་ལྡོག་ཁྱབ་་་་་
དངོས་སུ་བརྗོད་ནས་རྗེས་ཁྱབ་ཤུགས་ལ་སྟོན་པར་བྱེད་ང་འི་ཕྱིར། ཆོས་མཆོག་གིས། རྗོད་
པར་བྱེད་པ་གང་ཡིན་པའོ། །ཞེས་ནི་མི་བྱ་སྟེ། ག༌ གི ཕྱེར་རྗོད་པར་བྱེད་པ་འི་སྒྲ་ནི་རྗེས་
སུ་དཔག་པ་མ་ཡིན་ཏེ། གཅིག་རྟོགས་པར་བྱེད་པ་མ་ཡིན་པས་ན་ཚུལ་གཉིས་ཀ་བརྗོད་པ་
མ་ཡིན་པའི་ཕྱིར་རོ། ཞེས་གསུངས་པའི་ཕྱིར། དེར་མ་ཟད ་རབ་འབྱེད་ཅེས་པས་བ ་ ་
ལྷག་ཆད་ཅན་དུ་བརྗོད་པ་རྣམས་སྒྲུབ་ངག་ཡང་དག་ཡིན་པ ་སེལ་བར་བྱེད་ལ། ལྷག་ཆད་་་
ཅན་ནི། སྒྲ་ནི་མི་རྟགས་སྟེ། བྱས་པའི་ཕྱིར། དཔེར་ན་བུམ་པ་བཞིན། བུམ་པ་བྱས་པ་དེ་
བཞིན་དུ་སྒྲ་ཡང་བྱས། དེའི་ཕྱིར་སྒྲ་མི་རྟག་ཅེས་ང་་་་་ང་ཡིན་དེ; ཉེར་གཏོད་ཕྱོགས་ཚོས་
བརྗོད་པ་དང་། མཇུག་བསྡུད་དམ་བཅའ་བརྗོད་པ་སན་ཅིང་ ཁྱབ་པ་བ རྗོད་ང་ ་ཚང་བའི་
ཕྱིར་དང་། སྒྲུབ་ངག་སྐྱོན་ཅན་ཡིན་པ་ཡང་། རྣམ་ ས་ལས། གཞན་ གྱི་དོན་གྱི་རྗེས་ སུ་ ་
ཟླ 39，



དཔག་པར་ནི་ཚིག་གི་སྐྱོན་ཡོན་གཙོ་བོར་བྱེད་པ་ཡིན་གྱི་དོན་གྱི་ནི་མ་ཡིན་ཏེ། དོན་ཇི་ལྟ་བ་
བཞིན་མ་ཡིན་པ་ར་བརྗོད་པ་ ས་སྨྲ་བ་པོ་ལ་ཀླན་ཀར་འགྱུར་པའི་ཕྱིར། ཞེས་གསུངས་པས་་་་
ཤེས་ངའི་ཕྱིར། ཁོ་ན་རེ། རིགས་པ་དྲཊ་མོ་ལ་སོགས་ ་ པ་འི རྟོག་གེའི་བསྟན་བཅོས་རྣམས་སུ་
སྒྲུབ་ངག་འཆད་པའི་སྐབས་སུ་ཕྱོགས་ཀྱི་ཚིག་བཤད་པ་་མི ་འ ཐད་པར་ཐལ། ཕྱོགས་ཚིག་་་་
སྒྲུབ་ངག་གི་ཡན ལག་མ་ཡིན་པའི་ཕྱིར་ཞེ་ན། དེ་ཉིད་ལ་དྲི་བར་བྱའོ། །ཞེས་དང་པོར་རིག་
པ་ཅན་ལ་ཁ་འ ཕངས་མཛད། དྲིས་ང་་ན། རིག་པ་ཅན་ན་རེ། ཕྱོགས་ཚིག་ཆོས་ཅན།
ཁྱོད་ལ་ཕྱོགས་སྒྲུང་་པའི་ནུས་པ་ཡོད་དེ། ཁྱོད་ལ་རྟགས་ཚིག་འཇུག་པ་མཐོང་བའི་ཕྱིར་ཞེས་
ཟེར་བ། བསྟན་བཅོས་འདིར་འགོག་པར་འགྱུར་རོ། རང་ལན་ནི; ཕྱོགས་ཚིག་སྒྲུབ་ངག་
ཨི་ཡན་ལག་མ་ཡིན་ཀྱང་། སྒྲུབ་ངག ་འ ཆད་པའི་སྐབས་སུ་ཕྱོགས་ཀྱི་ཚིག་བསྟན་པ་ཆོས་ཅན།
དགོས་པ་ཡོད་དེ། སྒྲུབ་ངག་གི་གོ་བྱ་དང་། རྟོག་པ་ཡང་ ་ ་བ ག་གི་བྱེད་པ་འཇུག་ང་འི་ཡུལ་ ་ ་
བྱེས་པའི་ཚེད་དུ་ཡིན་པའི་ཕྱིར། ཕྱོགས་ཚིག་སྒྲུབ་པ༌༌ ་ ཨེ་ཡིན་ལ༌་་་ཡིན་ཏེ། ཕྱོགས་ཚིག
དེ་ཕྱོགས་དངོས་སུ་སྒྲུབ་བྱེད་ཀྱང་མ་ཡིན་བརྒྱུད་ནས་སྒྲུབ་བྱེད་ཀྱང་མ་ཡིན་པའི་ཕྱིར། དང་
པོ་གྲུབ་སྟེ། ཕྱོགས་ཚིག་ལས་ ཕྱི་རྒོལ་གྱི་རྒྱུད་ལ་ ཕྱོ གས་ཚིག་གིས་ ཐེ་ཚོམ་སྐྱེ་བའི་ཕྱིར། །
གཉིས་པ་གྲུབ་སྟེ། ཕྱོ གས་ཚིག་གིས་དཔེ་རྟགས་ཀྱི་བྱེད་པ་འཇུག་ང་འི་ཡུ༩ ་ཙམ་སྟོན་པ་འི ་ ་ ་
ཕྱིར ཡང་ཁོ་ན་རེ། སྒྲུབ་ངག་ཡང་ད་ག་ལ་མཚོན་བྱ་གཞན་དོན་རྗེས་ད ང་ ༌ ་ཞེས་ ་ ང་ ་དང་།
མཚན་ཉིད་ཀྱི་ཟུར་དུ་རང་གིས་མཐོང་བ་ཞེས་བརྗོད་ང་ ་མི་འ ཐད་པར་ཐལ། སྒྲུབ་ངག་ཤེས་
པ་ ་མ་
་ན་ང་རི ་ ཕྱིར་ རྗེས་དང་ས་ལ་མི་ནུ་ དང འི་ ཤེས་ ་ ང་ ན ཀྱང་ ་པའི ་ ང༌ ར་དང་། སྒྲུབ་ངག་་་
སེ ས ་ བ སྟན་བྱར་གྱུར་པའི་ཚུལ་ ་ གསུམ་ ་ངེ་ཆོ་་ཕྱེ་རྒོ་་ གཉིས ༌ཀཾ ་ ང་པས་5: རྫོང ་ག ་ང ཀོས་་་
པའི་ཕྱིར་ཆེ་ན སྐྱོན་མེད་དེ་ སྒྲུབ་ངག་ཡང་དག་ངེས་རང་འབྲས་རྗེས་དཔག་གི་རྒྱུ་བྱེད་
བ་ ས༔ ཛེས་དཔག་ཞེས་བ ཏགས་ན་ ས་བ སྟན་པའི་ཕྱིར་དང་། རང ་གི ་ ་ ར རྫོང་ང་ཞེས་ངས་
སྔ་ངོ་་རང་རིའིས་མ་མཐོང་བ་གཅོད་ཀྱི། ཕྱི་རྒོལ་གྱི་པ་ ཐོང་བ་མི་གཅོད་པའི་ ཕྱིར། དང་པོ་
སླང་སྟེ ར ཚད་མ་བསླུ་མེད་ཅན་ཤེས་ ཞེས་སྔར་བཤད་པའི་རྗེས་སུ་དཔག་པ་ཡང་
ཚད་མ་་ཡིན་ནམ། དེ་བས་ན་དེ་ཡང་ཤེས་པའི་རང་བཞིན་ཉིད་དུ་ཁས་བླངས་་པ་་ངེས་་ན་་་་་
གང་འ ས་ ་ངེ་གཞན་གྱི་དོན་ཉིད་ཡིན་ཏེ། གཞན་གྱི་དོན་ནི་བརྗོད་པའི་རང་བཞིན་ཅན་ཉིད་
ི་ན་རོ། ཅི་སྟེ་བརྗོད་ང་འི་རང་བཞིན་ཡང་། ཚད་མ་་ཉིད་ཡིན་ ང་ ར་འ ངོད་ད་ ཡེ ས་ཡི་



སྔར་བཤད་པའི་ཤེས་པ་སྨོས་པ་དང་འགལ་བར་འགྱུར་ཞིང་། དེ་བཞིན་དུ་ཞེས་གསུངས་པ་
དང་ཡང་འགལ་བར་འགྱུར་རོ། །ཞེས་དང་། སྐྱོན་འདི་ཡོད་པ་མ་ཡིན་ཏེ། འདི་ལྟར་ཚད་
མ་དངོས་ལ་བརྟེན་ནས་དེ་སྐད་དུ་བཤད་ཅིང་ཉེ་བར་བཏགས་ནས་གཞན་གྱི་དོན་གྱི་རྗེས་སུ་
དཔག་པ་ཉིད་ཡིན་པའི་ཕྱིར་རོ། །ཞེས་དང་། འཐད་ལྡན་ལས། གང་གི་ཕྱིར་རྗེས་སུ་་་་་
དཔག་པ་ནི་ཤེས་པ་ཡིན་པས། ཚིག་རྗེས་སུ་དཔག་པར་ཇི་ལྟར་འགྱུར་ཞེ་ན། བཤད་པ།
རྒྱུ་ཚིག་ལ་འབྲས་བུ་ཤེས་པ་བཏགས་པ་སྟེ་སྒྲོ་འདོགས་པའི་ཕྱིར། ཞེས་དང་། རྒྱལ་དབང་
བློར་ཡང་། ཇི་ལྟར་ཚིག་རྗེས་སུ་དཔག་པ་ཉིད་ཡིན་ཞེ་ན། གསུངས་པ། རྒྱུ་ལ་འབྲས་བུར་
བཏགས་པའི་ཕྱིར་རོ། །ཞེས་གསུངས་པའི་ཕྱིར། རྩ་རྟགས་གཉིས་པ་གྲུབ་སྟེ། ཤཱར།
གལ་ཏེ་བརྗོད་པ་གང་ཞིག་གཉིས་ཀ་ལ་ངེས་པ་སྒྲུབ་པར་བྱེད་པ་དང་སུན་འབྱིན་པ་ཉིད་ཡིན་
ནོ། །ཞེས་བཤད་པ་མ་ཡིན་ནམ། ཅིའི་ཕྱིར། རང་གིས་མཐོང་དོན་གསལ་བྱེད་ཡིན།
ཞེས་བརྗོད་ན། སྐྱོན་ཡོད་པ་མ་ཡིན་ཏེ། རང་གིས་མཐོང་བ་ཉིད་ཀྱི་དོན་གསལ་བར་བྱེད་
པ་ཡིན་གྱི་མ་མཐོང་བ་ནི་མ་ཡིན་ནོ། །ཞེས་མི་ལྡན་པ་རྣམ་པར་གཅོད་པས་ངེས་པར་བཟུང་
བའི་ཕྱིར་རོ། །ཞེས་གསུངས་པའི་ཕྱིར། འོ་ན། མདོ་རྩ་འགྲེལ་གྱི་དོན་དེ་དག་རྣམ་འགྲེལ་
འདིར་འཆད་ཚུལ་ཇི་ལྟར་ཡིན་ཞེ་ན། ཡོད་དེ། གཞན་ལ་བསྟན་པ་ཞེས་པ་ནས། གཅིག་
མེད་ན་གཞན་དགག་ཕྱིར་ཡིན། །ཞེས་པའི་བར་གྱིས་རང་གིས་མཐོང་བ་ཞེས་པའི་མདོ་དོན་
འཆོད། དོན་སྨོས་དེ་ནི་ཞེས་པ་ནས། བརྟགས་པ་དག་ནི་འཁྲུལ་བ་ཡིན། ཞེས་པའི་བར་
གྱིས་དོན་ཞེས་པའི་མདོ་དོན་འཆད། དོན་གྱི་དོན་རྟོགས་ཕྱིར་དོན་ལ། །ཞེས་པ་ནས། མ་
ཡིན་ནོ་ཞེས་བཤད་ཟིན་ཏོ། །ཞེས་པའི་བར་གྱིས་རབ་གསལ་བྱེད་ཅེས་པའི་མདོ་དོན་འཆད་
པའི་ཕྱིར། དང་པོ་གྲུབ་སྟེ། ཕྱོགས་སྔ་དང༌། དེ་དགག་པ་གཉིས་སུ་ཡོད་པའི་ཕྱིར།
དང་པོ་ཡོད་དེ། གཞན་ལ་བསྟན་པ་བྱ་ཉིད་ཕྱིར། བདག་མཐོང་མིན་ཡང་གཞན་དག་གིས། །
མཐོང་བ་སྒྲུབ་བྱེད་ཅེས་ཁ་ཅིག །ཅེས་གསུངས་ཤིང་། དོན་ནི། གྲངས་ཅན་ན་རེ། །
གཞན་དོན་གྱི་རྟགས་ཡང་དག་ཡིན་ན། ཚུལ་གསུམ་སྔ་རྒོལ་གྱི་ཚད་མས་གྲུབ་མི་དགོས་ཏེ།
ཕྱི་རྒོལ་གྱི་ལུང་ཙམ་གྱིས་མཐོང་བའི་གཞན་དོན་གྱི་རྟགས་ཡང་དག་ཡོད་པའི་ཕྱིར། གཞན་
དོན་གྱི་རྟགས་ཡང་དག་དེ་ཕྱི་རྒོལ་གཞན་ལ་བསྟན་པར་བྱ་བ་ཙམ་ཡིན་པའི་ཕྱིར། དཔེར་ན་
གྲངས་ཅན་གྱིས་སངས་རྒྱས་པའི་ངོ་བོར། སྐྱེ་འཇིག་ཅན་བློ་བདེ་སེམས་མེད་དུ་སྒྲུབ་པའི་་་་
• 396 •



རྟགས་ཡང་དག་ཏུ་བཀོད་པའི་ཚེ་ཕྱོགས་ཆོས་སངས་རྒྱས་པའི་ལུང་ལས་གྲུབ། ལྡོག་ཁྱབ་་་་
བདག་ཤེས་རིག་གི་སྐྱེས་བུའི་སྟེང་དུ་གྲུབ་པས་སྐྱེ་འཇིག་ཅན་བློ་བདེ་སེམས་མེད་དུ་སྒྲུབ་པའི་
གཞན་དོན་གྱི་རྟགས་ཡང་དག་ཡིན་པ་བཞིན། ཞེས་སྨྲ་བའི་ཕྱིར།།
（༢)
ཕྱོགས་སྔ་དགག་པ།
གཉིས་པ་ཡོད་དེ། དགག་པ་མདོར་བསྟན། རྒྱས་བཤད་དང་རང་གི་ཐལ་ངག་ལ་་་
མཚུངས་པ་སྤང་བ་གཉིས་སུ་ཡོད་པའི་ཕྱིར། དང་པོ་ཡོད་དེ། ཚིག་དོན་དང་། སྤྱི་དོན་་་
གཉིས་སུ་ཡོད་པའི་ཕྱིར། དང་པོ་ཡོད་དེ། དེ་སྤང་ཕྱིར་བདག་མཐོང་བའི་ཚིག །ཞེས་་་་
གསུངས་པ་ལས། ཀུན་བཏུས་སུ། གཞན་དོན་རྗེས་དཔག་གི་མཚན་ཉིད་འཆད་པའི་ཚིག་
ཟུར་དུ་རང་གིས་མཐོང་བ་ཞེས་པའི་ཚིག་སྨོས་པ་ཆོས་ཅན། དགོས་པ་ཡོད་དེ། གང་སྐྱེ་་་
འཇིག་ཅན་ཡིན་ན། སེམས་མེད་ཡིན་པས་ཁྱབ། དཔེར་ན། གཟུགས་སོགས་དེ་ཙམ་ལྔ་་་
བཞིན། བློ་དང་བདེ་བ་ཡང་སྐྱེ་འཇིག་ཅན་ཡིན་ནོ། །ཞེས་པའི་སྒྲུབ་ངག་ཡང་དག་ཡིན་པ
བཅད་པར་བྱ་བའི་ཆེད་དུ་ཡིན་པའི་ཕྱིར། ཞེས་པར་འགྱུར་བའི་ཕྱིར་ཏེ། ལྷར། དེ་སྤོང་
ཕྱིར་ཏེ་དེ་སྐད་དུ། བརྗོད་པ་སྟེ་དེ་གསལ་བར་བྱ་བའི་ཕྱིར་རོ། །བདག་གིས་མཐོང་བའི་་་
ཚིག་རང་གིས་མཐོང་བ་སྨོས་སོ། །ཞེས་དང༌། རྒྱུན་ལས་ཀྱང་དེ་ལྟར་གསུངས་པའི་ཕྱིར། །
གཉིས་པ་སྤྱིའི་དོན་ཡོད་དེ། གཞན་ལུགས་དགག་པ། རང་ལུགས་བཞག་པ་རྩོད་པ་
སྤོང་བ་རྣམས་སུ་ཡོད་པའི་ཕྱིར། དང་པོ་ཡོད་དེ། སྒྲུབ་ངག་ཡན་ལག་གཅིག་ལྡན་པའི་་་་
ལུགས་དགག་པ། གཉིས་ལྡན་པ་ཞིག་གིས་ལུགས་དགག་པ་གཉིས་སུ་ཡོད་པའི་ཕྱིར། དང་
པོ་ནི ཁ་ཅིག དེ་སྒྲུབ་ཀྱི་ཚུལ་གསུམ་གང་རུང་སྟོན་པའི་རྟགས་ཚིག་རྣམ་དག་དེ། དེ་་་
སྒྲུབ་ཀྱི་སྒྲུབ་ངག་ཡང་དག་གི་མཚན་ཉིད། དཔེར་ན། སྒྲ་བྱས་ཞེས་པའི་ངག་དེ་བྱས་པའི་
རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་རྐྱང་པ་བརྗོད་པའི་སྒྲུབ་ངག་ཡང་དག་དང་།
རྟག་ན་མ་བྱས་པས་ཁྱབ། ཅེས་པའི་ངག་དེ། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་་་་
པའི་ལྡོག་ཁྱབ་རྐྱང་པ་བརྗོད་པའི་སྒྲུབ་ངག་ཡང་དག་ཡིན་པ་ལྟ་བུའོ། །ཞེས་ཟེར། འོ་ན།
སྒྲ་བྱས་པ་བྱས་པའི་རྟགས་ཀྱི་སྒྲ་མི་རྟག་པར་སྒྲུབ་པའི་ཕྱོགས་ཆོས་དང༌། རྟག་ན་མ་བྱས་་་



པས་ཁྱབ་པ་བྱས་པའི་རྟགས་ཀྱི་སྒྲ་མི་རྟག་པར་སྒྲུབ་པའི་ལྡོག་ཁྱབ་ཏུ་ཐལ། དམ་བཅའ་དེའི་
ཕྱིར། འདོད་ན། སྒྲ་བྱས་པར་ཚད་མས་གྲུབ་པའི་གང་ཟག་ཡིན་ན། བྱས་པའི་རྟགས་ཀྱི་
སྨྲ་ཡི་རྟག་པར་སྒྲུབ་པའི་ཕྱོགས་ཆོས་ཚད་མས་གྲུབ་པའི་གང་ཟག་ཡིན་དགོས་པ་དང་། རྟོག་
ད་༦་བྱས་པས་ཁྱབ་པ་ཚད་མས་གྲུབ་པའི་གང་ཟག་ཡིན་ན། བྱས་པའི་རྟགས་ཀྱིས་སྒྲ་མི་་་་
རྟག་པར་སྒྲུབ་པའི་ལྡོག་ཁྱབ་ཚད་མས་གྲུབ་པའི་གང་ཟག་ཡིན་དགོས་པར་འགྱུར་རོ། །
གཞན་ཡང་། ལུགས་སྔ་མ་མི་འ ཐད་པར་ཐལ། མདོ་རང་འགྲེལ་དུ། ཚུལ་གསུམ་པའི་་་་
རྟག་ ས་བརྗོད་པ་ནི། གཞན་གྱི་དོན་གྱི་རྗེས་སུ་དཔག་པ་སྟེ། ཞེས་གསུངས་པ་སོགས་ལས།
བྱས་པའི་རྟགས་ཀྱི་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་ཡིན་ན། དེ་སྐོར་གྱི་ཚུལ་་་་་
བས སུང་བརྗོད་པ་ ་ཅིག་དགོས་པ་ར་བཤད་པས་གྲུབ་པའི་ཕྱིར་དང་། གང་ཟག་གི་བདག་ཚད་
མ་ས་ལ་དམིགས་པ་ཡིན་ན། གང་ཟག་གི་བདག་མེད་ཡིན་པས་ཁྱབ། དཔེར་ན། སྒྲ་མི་་་་
དག་པར་སྒྲུབ་པའི་ཚུལ་བ་སུམ་གང་རུང་བཞིན༔ བུམ་པ་ཡང་གང་ཟག་གི་བདག་ཚད་མས་
མི་དམིགས་པ་་ཡིན་ནོ། །ཞེས་པའི་ངག་དེ། སྒྲ་མི་རྟག་པར་སྒྲུབ་པའི་ཚུལ་གསུམ་གང་རུང་
༧ག་པའི་རྟགས་ཚིག་རྣམ་དག་ཡིན་པའི་ཕྱིར། དེ་དེའི་མཐུན་དཔེར་སྟོན་པའི་རྟགས་ཚིག་
་ ་ ་ད་ ག ་ཡིན་པའི་ཕྱིར་ཏེ། སྒྲ་མི་རྟག་པར་སྒྲུབ་པའི་ཚུལ་གསུམ་གང་རུང་དེ་དེ་སྐོར་གྱི་་་་
“ ཇུས་དཔེ་ཡང་དག་ཡིན་པའི་ཕྱིར། གཉིས་པ་ལ། ཁ་ཅིག དེ་སྒྲུབ་ཀྱི་ཚུལ་གསུམ་སྟོན་་་
པ་འི་་་ ་་ཚིག་རྣམ་དག་དེ། དེ་སྒྲུབ་ཀྱི་སྒྲུབ་ངག་ཡང་དག་གི་མཚན་ཉིད་ཟེར་ན། མི་་་
རིང་ས༌ཏེ། གང་གང་ཟག་གི་བདག་ཚད་མས་མ་དམིགས་པ་ཡིན་ན། གང་ཟག་གི་བདག་ ་
ངེད་ཡིན་པ་ས་ཁྱབ་ དཔེར་ན། སྒྲ་མི་རྟག་པར་སྒྲུབ་པའི་ཚུལ་གསུམ་བཞིན། བུམ་པ་་་་
ནང་ ཨུ་ང་ ག ་ ་གི་བདག་ཚད་མས་མ་དམིགས་པ་ཡིན་ཏོ་ཞེས་པའི་ངག་གིས་མ་ངེས་པ་སྔར་་་
བཞི ་ིབ་པའི་ ཕྱིར། འདི་ལ་ཁ་ཅིང། ངག་དེ་སྒྲ་མི་རྟག་པར་སྒྲུབ་པའི་ཚུལ་གསུམ་མཐུན་
༴ ངེ ར་སྟོ ་ང་ འི་རྟ གས་ཚིག་རྣམ་དག་ཡེན་ན། དེ་སྒྲུབ་ཀྱི་ཚུལ་གསུམ་སྟོན་པའི་རྟགས་ཚིག་
ཊར་དང༌ ་ཡིན་པས་མ་ཁྱབ་སྟེ། དེ་དེའི་མཐུན་དཔེར་དངོས་སུ་སྟོན་པའི་རྟགས་ཚིག་རྣམ་་་
དུ ་་༌་ ངེ་དངོས་སུ་རྟོགས་ན་ང་ ས་པ་ཁྱབ་པའི་ཕྱིར ཁྱབ་ན། སྒྲུབ་ངག་དེ་དེ་སྒྲུབ་ཀྱི་
རྗེས་བྱང་དངོས་སུ་བརྗོད་པའི་སྒྲུབ་ངག་དང་། ལྡོག་བྱབ་དངོས་སུ་བརྗོད་པའི་སྒྲུབ་ངག་་་་
གཉིས་ཀར་ཐལ་ཞིང་ འདོད་ན། དེ་སྒྲུབ་ཀྱི་རྗེས་སུ་འགྲོ་ལྡོག་གི་ཁྱབ་པ ་གཉིས་སྒྲུབ་ངག་
38 .



གཅིག་གིས་དངོས་ཤུགས་ཀྱི་བསྟན་བྱར་བཤད་པ་དང་འགལ་བའི་ཕྱིར། ཞེས་ཟེར་ན་དཔྱད་
པར་བྱའོ། །ཡང་ཁ་ཅིག དེ་སྒྲུབ་ཀྱི་ཚུལ་གསུམ་སྟོན་པའི་དེ་སྒྲུབ་ཀྱི་རྟགས་ཚིག་རྣམ་དག་དེ།
དེ་སྒྲུབ་ཀྱི་སྒྲུབ་ངག་ཡང་དག་གི་མཚན་ཉིད་ཟེར་ན། མི་འཐད་པར་ཐལ། གང་བྱས་ན་མི་
རྟག་པར་ཁྱབ། དཔེར་ན། བུམ་པ་བཞིན་སྒྲ་ཡང་བྱས་ཞེས་པའི་ངག་དེ་སྒྲ་མི་རྟག་པར་་་་་
སྒྲུབ་པའི་མཚན་ཉིད་དེར་ཚད་མས་གྲུབ་པའི་གང་ཟག་ཡིན་ན། དེ་མཚོན་བྱ་དེར་ཚད་མས་
གྲུབ་པའི་གང་ཟག་ཡིན་དགོས་པའི་ཕྱིར་ཏེ། དེ་སྒྲ་མི་རྟག་པར་སྒྲུབ་པའི་རྟགས་ཚིག་རྣམ་་་
དག་ཏུ་ཚད་མས་གྲུབ་པའི་གང་ཟག་ཡིན་ན། དེ་ལྟར་ཡིན་དགོས་པའི་ཕྱིར། དེ་ཡིན་ན། །
བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་དང༌། བུམ་པ་སྒྲ་མི་རྟག་པར་སྒྲུབ་པའི་་་་
མཐུན་དཔེ་ཡང་དག་ཏུ་ཚད་མས་གྲུབ་པའི་གང་ཟག་ཡིན་དགོས། དེ་ཡིན་ན། དེ་འདྲ་བའི་
གང་ཟག་དེ། དེ་དེ་སྒྲུབ་ཀྱི་སྒྲུབ་ངག་ཡང་དག་ཏུ་ཚད་མས་གྲུབ་པའི་གང་ཟག་ཡིན་དགོས་
པའི་ཕྱིར། རྟགས་འབུད། ཁ་ཅིག དེ་སྒྲུབ་ཀྱི་སྔ་རྒོལ་གྱི་ཚད་མས་གྲུབ་པའི་དེ་སྒྲུབ་ཀྱི་་་
ཚུལ་གསུམ་དེ་སྒྲུབ་ཀྱི་ཕྱི་རྒོལ་རྣམ་དག་ལ་ལྷག་ཆད་ནོར་བའི་སྐྱོན་གསུམ་དང་བྲལ་བར་སྟོན་
པའི་དེ་སྒྲུབ་ཀྱི་ཡན་ལག་གཉིས་ལྡན་གྱི་ངག་རྣམ་དག་དེ། དེ་སྒྲུབ་ཀྱི་སྒྲུབ་ངག་ཡང་དག་གི་
མཚན་ཉིད་ཟེར་ན། མི་འཐད་པར་ཐལ། སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་་
གྲུབ། སྒྲ་མི་རྟག་པར་ཚད་མས་མ་གྲུབ་པའི་སྔ་རྒོལ་གྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་་་་
རྣམ་དག་གི་ངོ་བོར་བཀོད་པའི། གང་བྱས་ན་མི་རྟག་པས་ཁྱབ། དཔེར་ན་བུམ་པ་བཞིན་
སྒྲ་ཡང་བྱས་སོ་ཞེས་པའི་ངག་མཚན་ཉིད་དེ་ཡིན་པ་གང་ཞིག མཚོན་བྱ་དེ་མ་ཡིན་པའི་ཕྱིར།
དང་པོ་སླ། གཉིས་པ་དེར་ཐལ། དེ་འདྲ་བའི་སྔ་རྒོལ་དེ། དེ་སྒྲུབ་ཀྱི་སྔ་རྒོལ་རྣམ་དག་མ་
ཡིན་པའི་ཕྱིར། སྐྱོན་འཕེན་པ་ཁ་ཅིག གང་ཟག་གི་བདག་ཚད་མས་མ་དམིགས་པ་ཡིན་ན།
གང་ཟག་གི་བདག་མེད་ཡིན་པས་ཁྱབ། དཔེར་ན། སྒྲ་མི་རྟག་པར་སྒྲུབ་པའི་ཚུལ་གསུམ་་
བཞིན། བུམ་པ་ཡང་གང་ཟག་གི་བདག་ཚད་མས་མ་དམིགས་པ་ཡིན་ནོ། །ཞེས་པའི་ངག་
ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཞེས་ཟེར་ན། རྟགས་མ་གྲུབ་སྟེ། །
དེ་སྒྲ་མི་རྟག་པར་སྒྲུབ་པའི་ཡན་ལག་གཉིས་ལྡན་གྱི་ངག་ཡིན་པ་ལ་གོ་བ་གཏན་མེད་པའི་ཕྱིར།
ཡང་ཁ་ཅིག སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་གང་ཞིག བྱས་པ་སྒྲ་མི་རྟག་པར་
སྒྲུབ་པའི་མཐུན་ཕྱོགས་ཁོ་ན་ལ་ཡོད་པར་དངོས་སུ་སྟོན་པའི་ངག་དང་། དེ་གང་ཞིག་བྱས་་་
• 399 •



པ་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་མེད་པ་ཁོ་ནར་དངོས་སུ་སྟོན་པའི་ངག་གཉིས་
རིམ་པ་བཞིན། སྒྲ་མི་རྟག་པར་སྒྲུབ་པའི་ཆོས་མཐུན་སྦྱོར་གྱི་སྒྲུབ་ངག་ཡང་དག་དང་། དེ་
སྒྲུབ་ཀྱི་ཆོས་མི་མཐུན་སྦྱོར་གྱི་སྒྲུབ་ངག་ཡང་དག་གི་མཚན་ཉིད་ཟེར་ན། ཅིངས་བ་ཡིན་ཏེ།
གང་དངོས་པོ་ཡིན་ན། མི་རྟག་པ་ཡིན་པས་ཁྱབ། དཔེར་ན། བུམ་པ་བཞིན། སྒྲ་ཡང་་
དངོས་པོ་ཡིན་ནོ། །ཞེས་པའི་ངག་དང༌། གང་རྟག་ན་དངོས་པོ་མ་ཡིན་པས་ཁྱབ་ཞེས་་་་་
སོགས་ཀྱི་མ་ངེས་པའི་ཕྱིར།།
གཉིས་པ་རང་ལུགས་བཞག་པ་ནི། སྒྲ་མི་རྟག་པར་སྒྲུབ་པའི་སྔ་རྒོལ་གྱི་ཚད་མས་གྲུབ་
པའི་སྒྲ་མི་རྟག་པར་སྒྲུབ་པའི་ཚུལ་གསུམ་སྒྲ་མི་རྟག་པར་སྒྲུབ་པའི་ཕྱི་རྒོལ་ལ་སྟོན་པའི་སྒྲ་མི་་
རྟག་པར་སྒྲུབ་པའི་རྟགས་ཚིག་རྣམ་དག་ཏུ་ཚད་མས་དམིགས་པ་དེ། སྒྲ་མི་རྟག་པར་སྒྲུབ་་་
པའི་སྒྲུབ་ངག་ཡང་དག་གི་མཚན་ཉིད། སྒྲུབ་ངག་ཡང་དག གཞན་དོན་རྗེས་དཔག
གཞན་དོན་སྒྲུབ་ངག་ཡང་དག རྟགས་ཚིག་རྣམ་དག རྟགས་སྦྱོར་རྣམ་དག་རྣམས་དོན་་་་་
གཅིག སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་ཀྱང་ཡིན། སྒྲ་མི་རྟག་པར་སྒྲུབ་པའི་་
ཕྱོགས་ཆོས་དང་རྗེས་ཁྱབ་དངོས་སུ་བརྗོད་ཅིང་། སྒྲ་མི་རྟག་པར་སྒྲུབ་པའི་ལྡོག་ཁྱབ་ཤུགས་
ལ་བརྗོད་པ་ཡང་ཡིན་པའི་གཞི་མཐུན་པར་གྱུར་པའི་ངག་དེ། སྒྲ་མི་རྟག་པར་སྒྲུབ་པའི་ཆོས་
མཐུན་སྦྱོར་གྱི་སྒྲུབ་ངག་ཡང་དག་གི་མཚན་ཉིད། དཔེར་ན། གང་བྱས་ན་མི་རྟག་པས་ཁྱབ།
དཔེར་ན། བུམ་པ་བཞིན་སྒྲ་ཡང་བྱས་ཞེས་པའི་ངག་ལྟ་བུ། སྒྲ་མི་རྟག་པར་སྒྲུབ་པའི་སྒྲུབ་
ངག་ཡང་དག་ཀྱང་ཡིན། སྒྲ་མི་རྟག་པར་སྒྲུབ་པའི་ཕྱོགས་ཆོས་དང་སྒྲ་མི་རྟག་པར་སྒྲུབ་པའི་
ལྡོག་ཁྱབ་དངོས་སུ་བརྗོད་ཅིང་། སྒྲ་མི་རྟག་པར་སྒྲུབ་པའི་རྗེས་ཁྱབ་ཤུགས་ལ་བརྗོད་པ་ཡང་
ཡིན་པའི་གཞི་མཐུན་པར་གྱུར་པའི་ངག་དེ། སྒྲ་མི་རྟག་པར་སྒྲུབ་པའི་ཆོས་མི་མཐུན་སྦྱོར་གྱི་
སྒྲུབ་ངག་ཡང་དག་གི་མཚན་ཉིད། གང་རྟག་ན་མ་བྱས་པས་ཁྱབ། དཔེར་ན་ནམ་མཁའ་་
བཞིན། སྒྲ་ནི་བྱས་ཞེས་པའི་ངག་ལྟ་བུའོ།།
གསུམ་པ་རྩོད་པ་ལ། ཁ་ཅིག ཁྱོད་ཀྱི་ཇི་སྐད་སྨྲས་པ་རྣམས་མི་འཐད་དེ། གང་་་
བྱས་ན་མི་རྟག་པས་ཁྱབ། ཅེས་སོགས་ཀྱི་ངག་དེ། སྒྲ་མི་རྟག་པར་སྒྲུབ་པའི་རྟགས་ཚིག་་་་
རྣམ་དག་ཏུ་ཚད་མས་དམིགས་པར་ཚད་མས་ངེས་པའི་གང་ཟག་ཡིན་ན། དེ་དེ་སྒྲུབ་ཀྱི་སྒྲུབ་
ངག་ཡང་དག་ཏུ་ཚད་མས་ངེས་པའི་གང་ཟག་ཡིན་དགོས་པའི་ཕྱིར། དེ་ཡིན་ན། དེ་དེ་་་་
• 400 •



སྒྲུབ་ཀྱི་རྟགས་ཚིག་རྣམ་དག་ཏུ་ཚད་མས་ངེས་པའི་གང་ཟག་ཡིན་དགོས་པའི་ཕྱིར་ཞེ་ན། མ་
གྲུབ་སྟེ། སྒྲ་དངོས་པོར་ཚད་མས་དམིགས་པར་ཚད་མས་ངེས་པའི་གང་ཟག་ཡིན་ན། སྒྲ་་
དངོས་པོར་ཚད་མས་ངེས་པའི་གང་ཟག་ཡིན་དགོས་པ་སྔར་བཀག་ཟིན་པའི་ཕྱིར། ཡང་ཁ་
ཅིག ཇི་སྐད་སྨྲས་པ་མི་འཐད་དེ། མཚན་གཞིར་བཟུང་བ་གཉིས། སྒྲ་མི་རྟག་པར་སྒྲུབ་
པའི་ཚུལ་གསུམ་སྟོན་པའི་ངག་ཏུ་ཐལ་ཞིང་། གང་བྱས་ན་རྟག་པ་མ་ཡིན་པས་ཁྱབ། །
དཔེར་ན་བུམ་པ་བཞིན་སྒྲ་ཡང་བྱས་ཞེས་པའི་ངག་དེ། བྱས་པ་སྒྲ་མི་རྟག་པར་སྒྲུབ་པར་་་་་
བྱེད་པའི་མཐུན་ཕྱོགས་ཁོ་ན་ལ་ཡོད་པར་དངོས་སུ་སྟོན་བྱེད་དུ་ཐལ་ཏེ། གཉིས་པོ་སྒྲ་མི་་་་
རྟག་པར་སྒྲུབ་པར་བྱེད་པའི་སྒྲུབ་ངག་ཡང་དག་ཡིན་པའི་ཕྱིར་དང་། ཕྱི་མ་བྱས་པའི་རྟགས་
ཀྱིས་སྒྲ་མི་རྟག་པར་སྒྲུབ་པར་བྱེད་པའི་ཆོས་མཐུན་སྦྱོར་གྱི་སྒྲུབ་ངག་ཡང་དག་ཡིན་པའི་ཕྱིར།
དང་པོའི་ཁྱབ་པ་ཁས་ཤིང་། ཕྱི་མ་དེར་ཐལ། དེ་དེའི་རྟགས་ཀྱིས་དེ་སྒྲུབ་ཀྱི་སྒྲུབ་ངག་ཡང་
དག་གང་ཞིག དེ་དེའི་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་ཆོས་མི་མཐུན་སྦྱོར་གྱི་
སྒྲུབ་ངག་ཡང་དག་མ་ཡིན་པའི་ཕྱིར། དང་པོ་དེར་ཐལ། སྒྲ་རྟག་པ་མ་ཡིན་པ་དེ་བྱས་པའི་
རྟགས་ཀྱིས་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཡིན་པའི་ཕྱིར་ན། མ་ཁྱབ། རྩ་་་
བར་འདོད་ན། མཚན་གཞིར་བཟུང་བ་གཉིས་པོ། སྒྲ་མི་རྟག་པར་སྒྲུབ་པར་བྱེད་པའི་ཚུལ་
གསུམ་དངོས་སུ་སྟོན་བྱེད་ཡིན་པའམ། སྒྲ་མི་རྟག་པར་སྒྲུབ་པར་བྱེད་པའི་ཚུལ་གསུམ་་་་་
ཤུགས་ལ་སྟོན་བྱེད་གང་རུང་ཡིན་པ་ཐལ་ལོ། །ཞེ་ན། མ་ཁྱབ་སྟེ། བྱས་པའི་རྟགས་ཀྱིས་་
སྒྲ་མི་རྟག་པར་སྒྲུབ་པར་བྱེད་པའི་རྗེས་སུ་འགྲོ་ལྡོག་གི་ཁྱབ་པ་དངོས་ཤུགས་ཀྱི་རྟོགས་བྱ་་་་
རྟོགས་བྱེད་ཡིན་པས་ཁྱོད་ཀྱི་དེ་ཞེ་འདོད་ལ་མ་སྙོགས་པའི་ཕྱིར། ཡང་ཁོ་ན་རེ། གང་བྱས་
པ་མ་ཡིན་པ་ལས་ལོག་པ་ཡིན་ན་མི་རྟག་པས་ཁྱབ། དཔེར་ན་བུམ་པ་བཞིན། སྒྲ་ཡང་བྱས་
པ་མ་ཡིན་པ་ལས་ལོག་པ་ཡིན་ནོ་ཞེས་པའི་ངག་དེ། བྱས་པ་སྒྲ་མི་རྟག་པར་སྒྲུབ་པར་བྱེད་་་
པའི་མཐུན་ཕྱོགས་ཁོ་ན་ལ་ཡོད་པར་དངོས་སུ་བསྟན་པའི་ངག་ཏུ་ཐལ་ཏེ། བྱས་རྟགས་ཀྱིས་
སྒྲ་མི་རྟག་པར་སྒྲུབ་པར་བྱེད་པའི་ཆོས་མཐུན་སྦྱོར་གྱི་སྒྲུབ་ངག་ཡང་དག་ཡིན་པའི་ཕྱིར་ཏེ།
བྱས་པ་མ་ཡིན་པ་ལས་ལོག་པ་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་རྟགས་་་
ཡང་དག་ཡིན་པའི་ཕྱིར་དང༌། བུམ་པ་དེ་སྐོར་གྱི་མཐུན་དཔེ་ཡང་དག་ཡིན་པའི་ཕྱིར། །
དང་པོ་དེར་ཐལ། སྒྲ་མི་རྟག་པ་མ་ཡིན་པ་ལས་ལོག་པ་དེ། བྱས་རྟགས་ཀྱིས་སྒྲ་མི་རྟག་པར་
• 401 •



སྒྲུབ་པར་བྱེད་པའི་བསྒྲུབ་བྱ་ཡང་དག་ཡིན་པའི་ཕྱིར་ཞེ་ན། མ་ཁྱབ་སྟེ། བྱས་རྟགས་ཀྱིས་
སྒྲ་མི་རྟག་པར་སྒྲུབ་པར་བྱེད་པའི་བསྒྲུབ་བྱ་ཡང་དག་ལ་དངོས་ཀྱི་བསྒྱུར་བྱ་ཡང་དག་དང་།
ཤུགས་ཀྱི་བསྒྲུབ་བྱ་ཡང་དག་གཉིས་ཡོད་པས། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་་་་
རྟགས་ཡང་དག་ལ་དེ་མི་འཐད་པའི་ཕྱིར་དང་། སྒྲ་མ་ཡིན་པ་ལས་ལོག་པར། སྒྲ་མི་རྟག་་་
པར་སྒྲུབ་པའི་ཤེས་འདོད་ཆོས་ཅན་མ་ཡིན་པའི་ཕྱིར། ཕྱི་མ་དེར་ཐལ། དེ་དེ་སྒྲུབ་ཀྱི་་་་་
ཕྱོགས་ཆོས་ཡིན་པའི་ཕྱིར་ཏེ། དེ་དེ་སྒྲུབ་ཀྱི་རྟགས་སུ་བཀོད་པ་གང་ཞིག དེ་དེ་སྒྲུབ་ཀྱི་མ་
གྲུབ་པའི་གཏན་ཚིགས་མ་ཡིན་པའི་ཕྱིར། ཕྱི་མ་དེར་ཐལ། དེ་ཡིན་ན། དེ་དེ་སྒྲུབ་ཀྱི་གཞི་
རྟགས་ཐ་དད་མེད་ནས་མ་གྲུབ་པའི་གཏན་ཚིགས་ཡིན་དགོས་ཤིང༌། དེ་ལྟ་ན། དེ་སྒྲ་དང་
གཅིག་ཏུ་ཐལ་བའི་སྐྱོན་ཡོད་པའི་ཕྱིར། །
གཉིས་པ་དགག་པ་རྒྱས་པར་བཤད་པ་ཡོད་དེ། སྒྲུབ་བྱེད་ལ་བརྟགས་ནས་དགག་པ་
དང་། བསྒྲུབ་བྱ་ལ་བརྟགས་ནས་དགག་པ་གཉིས་སུ་ཡོད་པའི་ཕྱིར། དང་པོ་ཡོད་དེ།
སངས་རྒྱས་པའི་ཁས་བླངས་ཙམ་སྒྲུབ་བྱེད་དུ་མི་རུང༌། གྲངས་ཅན་ལ་གྲུབ་པའི་སྒྲུབ་བྱེད་་་
བརྗོད་རིགས་པ། ཁས་བླངས་ཙམ་སྒྲུབ་བྱེད་ཡིན་ན། ཧ་ཅང་ཐལ་བ་རྣམས་སུ་ཡོད་པའི་་
ཕྱིར། དང་པོ་ཡོད་དེ། ཡོངས་བརྟགས་ཡོངས་སུ་ལེན་པའི་ཕྱིར། །རྗེས་སུ་དཔག་པའི་་་་
ཡུལ་ལ་ཚིག །ཚད་མ་ཉིད་དུ་འདོད་མ་ཡིན། །དེར་ནི་རྗེས་དཔག་འཇུག་མི་འགྱུར། །ལུང་
ལ་གནོད་ཕྱིར་གཞན་ལ་ནི། །སྒྲུབ་བྱེད་བརྗོད་ཕྱིར་དེ་ཡི་ཚེ། །དེ་ནི་ཚད་མིན་དེ་བས་ན། །
དེས་གྲུབ་མ་ལུས་གྲུབ་མ་ཡིན། །ཞེས་གསུངས་པ་ལས། དངོས་སྟོབས་རྗེས་དཔག་གི་ཡུལ་ལ་
ལུང་རང་གི་ཞེན་དོན་སྒྲུབ་བྱེད་ཀྱི་ཚད་མ་མ་ཡིན་ཏེ། དངོས་སྟོབས་ལ་དཔྱོད་པ་དེ་ལུང་་་་
དོན་ལ་དཔྱོད་པའི་སྐབས་ཡིན་པ་གང་ཞིག ལུང་དོན་ལ་དཔྱད་པ་དག་ནས་དཔྱད་གསུམ་་
གྱིས་དག་པའི་ལུང་ཤིན་ཏུ་ལྐོག་གྱུར་སྒྲུབ་བྱེད་དུ་ཁས་ལེན་པའི་ཕྱིར་དང་། བློ་བདེ་སེམས་
མེད་ཁྱོད་རང་གིས་ཚིག་ཙམ་གྱིས་གྲུབ་ན། དེ་ལ་དངོས་སྟོབས་རྗེས་དཔག་འཇལ་བྱེད་དུ་་་་
འཇུག་པ་མི་འཐད་པ་དང༌། སངས་རྒྱས་པའི་ལུང་དོན་ལ་གནོད་པའི་ཕྱིར། བློ་བདེ་སེམས་
མེད་ལ་སྒྲུབ་བྱེད་བརྗོད་རིགས་ན། སངས་རྒྱས་པའི་ལུང་དེ་བློ་བདེ་སྐྱེ་འཇིག་ཅན་གྱི་སྒྲུབ་་
བྱེད་ཡང་དག་ཏུ་མི་འདོད་དགོས་པའི་ཕྱིར། ཕྱི་མ་འདོད་མི་ནུས་པ་ནི། བློ་བདེ་སྐྱེ་འཇིག་
ཅན་དུ་སངས་རྒྱས་པའི་ལུང་ལས་གྲུབ་པའི་རྒྱུ་མཚན་གྱིས་སྐྱེ་འཇིག་ཅན་གྱི་རྟགས་ལས་བློ་་་
• 402 •



བདེ་སེམས་མེད་དུ་གྲུབ་པར་ཁས་བླངས་པ་དང་འགལ་བའི་ཕྱིར། ཁོ་ན་རེ། སྐྱོན་མེད་དེ། །
གལ་ཏེ་ལུང་དེ་ལྡན་ལ་གྲུབ། །ཅེ་ན། ཞེས་འབྱུང་བ་ལས། སངས་རྒྱས་པའི་ལུང་སངས་་་
རྒྱས་པའི་ངོ་བོར་བློ་བདེ་སྐྱེ་འཇིག་ཅན་གྱི་སྒྲུབ་བྱེད་ཡང་དག་ཡིན་པའི་ཕྱིར་ཞེ་ན། མི་་་་་
འཐད་དེ། གང་གི་ལུང་གང་ཡིན། །ཚད་མས་གནོད་པར་འགྱུར་པ་ཡི། །ལུང་དེ་ཇི་ལྟར་་
གྲུབ་པ་ཡིན། །དེ་དང་འགལ་བ་ཁས་ལེན་པ། །དེ་ཉིད་ཀྱིས་ནི་ཇི་ལྟར་འགྱུར། །དེ་ལས་་་
གཞན་པ་ཁས་ལེན་ན། །དེ་ངོར་ཡན་ལག་ཚད་མ་མིན། །ཞེས་འབྱུང་བ་ལས། སངས་རྒྱས་
པའི་ལུང་དེ་དེའི་སྒྲུབ་བྱེད་ཡང་དག་ཏུ་སངས་རྒྱས་པས་ཁས་མ་བླངས། སངས་རྒྱས་པའི་་་་
ལུང་དེ་སངས་རྒྱས་པ་དང་ངོ་བོ་ཉིད་ཀྱི་འབྲེལ་བ་ཡང་མ་གྲུབ་པའི་ཕྱིར་དང༌། སངས་རྒྱས་
པའི་ལུང་དོན་བློ་བདེ་སེམས་པ་ཅན་ལ་ཚད་མས་གནོད་པ་དང༌། ལུང་དོན་དང་འགལ་བ་་
བློ་བདེ་སེམས་མེད་ཁས་ལེན་རིགས་ན། སངས་རྒྱས་པའི་ལུང་བློ་བདེ་སྐྱེ་འཇིག་ཅན་གྱི་སྒྲུབ་
བྱེད་ཡང་དག་མ་ཡིན་དགོས་པའི་ཕྱིར། །
གཉིས་པ་གྲངས་ཅན་ལ་གྲུབ་པའི་སྒྲུབ་བྱེད་བརྗོད་རིགས་པ་ཡོད་དེ། རང་རྟོགས་་་་
གང་ལས་བྱུང་གྱུར་བ། །སྒྲུབ་བྱེད་དེ་ནི་ཅིས་མ་བརྗོད། ཅེས་འབྱུང་བ་ལས། གྲངས་ཅན་
རང་ཉིད་ཀྱིས་སངས་རྒྱས་པའི་ངོ་བོར་བློ་བདེ་སེམས་མེད་དུ་རྟོགས་པའི་སྒྲུབ་བྱེད་དེ་སངས་་
རྒྱས་པ་ལ་བརྗོད་རིགས་པའི་ཕྱིར། ཁོ་ན་རེ། བློ་བདེ་སེམས་མེད་དུ་ངེད་གྲངས་ཅན་གྱིས་
ལུང་ལས་གྲུབ་ལ། དེ་སངས་རྒྱས་པས་ཁས་མི་ལེན་པས་མ་བརྗོད་དོ། །ཞེ་ན། མི་འཐད་དེ། །
རིགས་པ་གང་གིས་ལུང་འཛིན་པ། །དེ་ནི་འདིས་ཀྱང་ཞེས་མི་འཛིན། །ཞེས་འབྱུང་བ་ལས།
བློ་བདེ་སེམས་མེད་དུ་ལུང་ཁོ་ནས་གྲུབ་ན། ངེས་པར་ཐབས་དེ་བརྗོད་དགོས་པའི་ཕྱིར། ཁོ་
ན་རེ། བློ་བདེ་སེམས་མེད་དུ་ངེད་གངས་ཅན་གྱིས་རྣལ་འབྱོར་མངོན་སུམ་གྱིས་གྲུབ་ལ། དེ་
སངས་རྒྱས་པ་ལ་བསྟན་དུ་མེད་དོ། །ཞེ་ན། མི་འཐད་དེ། སྔར་ནི་སྒྲུབ་བྱེད་གང་དག་གིས།།
ཐ་མལ་བར་གྱུར་རྟོགས་པ་དང་། དབང་པོ་འབྱུང་བའི་སྒྲུབ་དེ་དག །དེ་དོན་ནུས་ཤེས་ལ་
ནུས་ཡིན། །ཞེས་འབྱུང་བ་ལས། བློ་བདེ་སེམས་མེད་དུ་རྣལ་འབྱོར་མངོན་སུམ་ཁོ་ནས་གྲུབ་
ཕྱིན ངེས་པར་ཐབས་དེ་བརྗོད་དགོས་པ་སྔར་བཞིན་ཡིན་པའི་ཕྱིར། ཁོ་ན་རེ། གང་་་་
ཡང་འབྲེལ་པ་རྣམ་ཚད་ཅན། ཞེས་འབྱུང་བ་ལས། རྣལ་འབྱོར་མངོན་སུམ་དེ་སྒྲུབ་བྱེད་ཀྱི་
ཐབས་གང་དང་ཡང་འབྲེལ་བ་རྣམ་པར་ཆད་པ་ཅན་ཡིན་ནོ། །ཞེ་ན། དེ་ཡང་མི་འཐད་དེ
• 4 03 •



སྤྱིས་ཀྱང་སྤྱོད་ཡུལ་མ་ཡིན་པའི། དོན་དེ་དག་ལ་བསྒྲུབ་བྱ་དང་སྒྲུབ་བྱེད་དཔྱོད་པ་ཅུང་ཟད་
མེད། ཅེས་འབྱུང་བ་ལས། དེ་ལྟ་ན། བློ་བདེ་སེམས་མེད་དུ་རྟོགས་པའི་རྣལ་འབྱོར་་་་་
མངོན་སུམ་སྒྲུབ་པའི་ཆེད་དུ་སྐྱེ་འཇིག་ཅན་སྒྲུབ་བྱེད་དང་། བློ་བདེ་སེམས་མེད་བསྒྲུབ་བྱ་་་
ཡང་དག་ཏུ་ཁས་བླངས་པ་ལ་དགོས་པ་མེད་པའི་ཕྱིར།།
གསུམ་པ་ཁས་བླངས་ཙམ་སྒྲུབ་བྱེད་ཡིན་ན། ཧ་ཅང་ཐལ་བ་ཡོད་དེ། སྐྱེས་པའི་་་་
བསམ་པའི་དབང་གིས་ནི། །དེ་ཉིད་དེ་ཉིད་མིན་འཇོག་ན། །གཏན་ཚིགས་དེར་སྣང་མེད་
འགྱུར་ཏེ། །དེ་ནི་དངོས་རྟེན་མིན་ཕྱིར་རོ། །དོན་ཡོད་ཤེས་ལ་ལྟོས་བཅས་ཡིན། །མེད་པ་
ཤེས་པས་སྒྲུབ་བྱེད་མིན། །ཞེས་འབྱུང་བ་ལས། གཏན་ཚིགས་ཡང་དག་དང་ལྟར་སྣང་སོ་
སོར་མ་ངེས་པར་ཐལ་བའི་སྐྱོན་ཡོད་པའི་ཕྱིར་ཏེ། དེ་གཉིས་ལུང་ཙམ་གྱིས་འཇོག་དགོས། །
ལུང་དེ་ཡང་སྐྱེས་བུའི་བསམ་པའི་དབང་གིས་འཇུག བསམ་པ་དེ་དངོས་པོའི་གནས་ཚོད་ལ་
མི་བརྟེན་པར་རང་གར་འཇུག་པའི་ཕྱིར་དང་། སྐྱེ་འཇིག་ཅན་གྱི་རྟགས་ཀྱིས་བློ་བདེ་སེམས་
མེད་དུ་སྒྲུབ་པའི་རྗེས་ཁྱབ་མེད་པས། དེ་དེ་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར་ཏེ།
རྟགས་ཡང་དག་ཡིན་ན་ཚུལ་གསུམ་དོན་ལ་ཡོད་པ་ཚད་མས་ཤེས་པ་ལ་ལྟོས་པ་དང་བཅས་་་
པའི་ཕྱིར།
གཉིས་པ་བསྒྲུབ་བྱ་ལ་བརྟག་ནས་དགག་པ་ཡོད་དེ། ཁོ་ན་རེ། སྐྱེ་འཇིག་ཅན་བློ་་་
བདེ་སེམས་མེད་དུ་སྒྲུབ་པའི་རྟགས་ཡང་དག་ཡིན་ཏེ། སྐྱེ་འཇིག་ཅན་གྱི་རྟགས་ལས་བློ་བདེ་
སེམས་མེད་དུ་རྟོགས་པའི་བློ་ཡོད་པའི་ཕྱིར་ཏེ། བློ་བདེ་སེམས་མེད་དུ་དོན་ལ་གནས་པའི་་་
ཕྱིར་ཞེ་ན། མི་འཐད་དེ། ཡོད་ཀྱང་དངོས་དང་འབྲེལ་མེད་པའི། །རྟོགས་པ་རྟོགས་པ་་་
མེད་དང་མཚུངས། །ཞེས་འབྱུང་བ་ལས། སྐྱེ་འཇིག་ཅན་གྱི་རྟགས་ཀྱིས་བློ་བདེ་སེམས་མེད་
དུ་རྟོགས་པའི་ཞེན་བློ་དེ། བློ་བདེ་སེམས་མེད་དུ་རྟོགས་པ་མེད་པ་དང་མཚུངས་པའི་ཕྱིར་་་
དང་། རང་བཞིན་དང་ནི་འབྲས་བུའམ། །སྣང་བ་མཐོང་བ་མེད་ཉིད་རྟགས། །འབྲེལ་ཏེ།
ཞེས་འབྱུང་བ་ལས། སྐྱེ་འཇིག་ཅན་བློ་བདེ་སེམས་མེད་དུ་སྒྲུབ་པའི་རྟགས་ཡང་དག་ཡིན་ན།
དེ་དེ་སྒྲུབ་ཀྱི་འབྲས་རང་མ་དམིགས་པའི་རྟགས་ཡང་དག་གསུམ་པོ་གང་རུང་ཡིན་དགོས་པའི་
ཕྱིར་དང༌། དངོས་ལ་གྲུབ་ཡིན་ན། །རང་ལ་ཅིའི་ཕྱིར་མ་གྲུབ། །ཞེས་གསུངས་པ་ཉིད་ཀྱིས།
དེ་དེ་སྒྲུབ་ཀྱི་འབྲས་རང་མ་དམིགས་པའི་རྟགས་ཡང་དག་གསུམ་པོ་གང་རུང་དུ་འདུས་ན།
• 404 •



སྐྱེ་འཇིག་ཅན་གྱིས་དེ་སྒྲུབ་ཀྱི་ཕྱོགས་ཁྱབ་སྔ་རྒོལ་གྲངས་ཅན་རང་ཉིད་ལ་གྲུབ་པས་ཁྱབ་པའི་
ཕྱིར། འོན་ཏེ་མ་འདུས་སོ་ཞེ་ན། ཁྱོད་རང་ལ་འགལ་བ་ཡིན་ཏེ། གཞན་གྱིས་ཀྱང་གཞན་
ལས་རྟོགས་པར། །མི་རིགས། ཞེས་འབྱུང་བ་ལས། སངས་རྒྱས་པས་ཀྱང་སྐྱེ་འཇིག་ཅན་་
གྱི་རྟགས་ཀྱིས་བློ་བདེ་སེམས་མེད་དུ་རྟོགས་པ་མི་རིགས་པར་ཐལ་བའི་ཕྱིར། །
གསུམ་པ་རང་གི་ཐལ་ངག་ལ་མཚུངས་པ་སྤངས་པ་ནི། ཁོ་ན་རེ། སློབ་དཔོན་་་་་
ཕྱོགས་གླང་གིས་བྱེ་བྲག་པ་ལ་འཕངས་པའི་བ་ལང་གི་སྤྱི་རྟག་དངོས་ཆོས་ཅན། ཆ་དང་་་་་་
བཅས་པའི་དངོས་པོར་ཐལ། རང་གི་གསལ་བ་དུ་མ་ལ་འཕྲོད་འདུ་འབྲེལ་བའི་ཕྱིར། ཞེས་
པའི་རྟགས་སློབ་དཔོན་ཕྱོགས་གླང་གི་ཚད་མས་གྲུབ་པར་ཐལ། གཞན་དོན་སྒྲུབ་ངག་ཡང་་
དག་ཡིན་ན། ཚུལ་གསུམ་སྔ་རྒོལ་གྱི་ཚད་མས་གྲུབ་དགོས་པའི་ཕྱིར། རྟགས་ཁས་ཞེ་ན།
མ་ཁྱབ་སྟེ། གཞན་གྱིས་བརྟགས་པ་ཡིས། ཐལ་བ་སྒྲུབ་པ་གཉིས་འབྲེལ་ཕྱིར། །གཅིག་་་་
མེད་ན་གཞན་དགག་ཕྱིར་ཡིན། ཅེས་འབྱུང་བ་ལས། གཞན་དོན་སྐབས་ཀྱི་རྟགས་ཡང་་་་་
དག་ཡིན་ན། རང་རྒྱུད་ཀྱི་བསྒྲུབ་བྱ་ཡང་དག་སྒྲུབ་པའི་ཕྱིར་བཀོད་པས་ཁྱབ། ཐལ་འགྱུར་
དེ་བྱེ་བྲག་པས་ཁས་བླངས་རྟ གས་སུ་བཀོད་པ་ལ་མི་འདོད་པ་ཐལ་བར་འཕེན་པའི་ཐལ་་་་་
འགྱུར་ཡང་དག་ཡིན་པའི་ཕྱིར། དེ་འདྲ་བའི་ཐལ་འགྱུར་འཕངས་པ་ཆོས་ཅན། དགོས་པ་
ཡོད་དེ། ཆ་མེད། གསལ་བ་དུ་མ་ལ་ཁྱབ་པ་དགག་པའི་ཆེད་དུ་ཡིན་པའི་ཕྱིར། དེ་དག་
དགག་ནུས་ཏེ། ཆ་བཅས་དང་གསལ་བ་དུ་མ་ལ་ཁྱབ་པ་གཉིས་འབྲེལ་བའི་ཕྱིར། རྒྱུན་ལས།
འོ་ན། ཇི་ལྟར་ཁྱོད་དང་སྔོན་གྱི་སློབ་དཔོན་རྣམས་ཀྱིས་གཞན་ལ་སྒྲུབ་པར་བྱེད་པས་
བསྒྲུབ་བྱ་སྒྲུབ་པར་བྱེད་ཅེ་ན། །དེ་ནི་མ་ཡིན་ཏེ་གང་གི་ཕྱིར། །གཞན་གྱིས་བརྟགས་པ་ཡི། །
ཐལ་བ་སྒྲུབ་པ་གཉིས་འབྲེལ་ཕྱིར། །གཅིག་མེད་ན་གཞན་དགག་ཕྱིར་ཡིན། །དེ་ནི་ཐལ་་་
བར་སྒྲུབ་པ་ཡིན་གྱི། དེ་ལས་བསྒྲུབ་བྱ་ངེས་པ་ནི་མ་ཡིན་ཏེ། ཡུལ་གྱིས་ཁས་བླངས་པ་ཙམ་
གྱིས་ནི། སྒྲུབ་བྱེད་ངེས་པ་ནི་མེད་དོ། །འོ་ན། ཅིའི་དོན་དུ་ཡིན་ཞེ་ན། འབྲེལ་པ་དེ་་་
ཐལ་བར་བྱས་པ་གཅིག་མེད་ན་མེད་པར་བསྟན་པའི་དོན་དུའོ། །བསྒྲུབ་བྱ་མེད་པར་ནི་སྒྲུབ་
བྱེད་སྲིད་པ་མ་ཡིན་ནོ། །ཞེས་དང༌། ཆོས་མཆོག་གིས། གལ་ཏེ་གཞན་གྱིས་ཁས་བླངས་པ་
རྟགས་མ་ཡིན་ན། ཁྱོད་དང་སྔོན་གྱི་སློབ་དཔོན་རྣམས་ཀྱིས་ཇི་ལྟར་གཞན་གྱིས་ཁས་བླངས་
པའི་ཆོས་ཀྱི་ཆོས་གཞན་ཐལ་བ་སྒྲུབ་པར་བྱེད་ཅེ་ན། གཞན་གྱི་སྨོས་སོ། །ཞེས་སོགས་་་་
• 405 •



གསུངས་པ་དང་། ལྷ་ཤཱཀ་གིས་ཀྱང་དེ་ལྟར་བཤད་པའི་ཕྱིར་རོ། །ཁ་ཅིག བ་ལང་གི་སྤྱི་་
ཆོས་ཅན། དུ་མར་ཐལ། རང་གི་གསལ་བ་ལ་འབྲེལ་བའི་ཕྱིར། ཞེས་པའི་ཐལ་འགྱུར་་་་་
འཕངས་པ་ཆོས་ཅན། དགོས་པ་ཡོད་དེ། ཞེས་ཟེར་ན། དེ་འདྲ་བའི་ཐལ་འགྱུར་སྒྲུབ་་་་
བྱེད་འཕེན་པའི་ཐལ་འགྱུར་ཡང་དག་ཡིན་པར་ཐལ། སྦྱོར་བ་དེའི་ཕྱིར། འདོད་ན། ཐལ་
འགྱུར་དེའི་ཁྱབ་པ་ཚད་མས་གྲུབ་པར་ཐལ་ལོ། །འདོད་ན། བུམ་པ་ཆོས་ཅན། དུ་མར་་་
ཐལ། རང་གི་གསལ་བ་ལ་འབྲེལ་བའི་ཕྱིར། འདོད་མི་ནུས་ཏེ། གཅིག་ཡིན་པའི་ཕྱིར།
དེར་ཐལ། བུམ་པ་ཡོད་པ་གཅིག་གི་མཚན་གཞི་ཡིན་པའི་ཕྱིར། ཡང་ཁ་ཅིག བ་ལང་གི་
སྤྱི་ཆོས་ཅན། ཆ་བཅས་སུ་ཐལ། རང་གི་གསལ་བ་དུ་མ་ལ་འཕྲོ་འདུ་འབྲེལ་བའི་ཕྱིར།
ཞེས་པའི་ཐལ་འགྱུར་འཕངས་པ་ཆོས་ཅན། དགོས་པ་ཡོད་དེ། ཟེར་ན། དེ་འདྲ་བའི་་་་
ཐལ་འགྱུར་སྒྲུབ་བྱེད་འཕེན་པའི་ཐལ་འགྱུར་ཡང་དག་ཡིན་པར་ཐལ། སྦྱོར་བ་དེ་འཐད་་་་་
པའི་ཕྱིར། འདོད་ན། ཆ་བཅས་མ་ཡིན་པ་དེ། བ་སྤྱི་རང་གི་གསལ་བ་དུ་མ་ལ་འཕྲོད་་་་
འདུ་མ་འབྲེལ་བར་སྒྲུབ་པའི་རྟགས་ཡང་དག་ཡིན་པར་ཐལ། འདོད་པའི་ཕྱིར། འདོད་ན།
ཆ་མེད་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ། ཡོད་ན་ཆ་བཅས་ཡིན་་་་
དགོས་པའི་ཕྱིར་ཏེ། དེ་འབྲས་ཞེ་ན་དུ་མ་དང་། །ཞེས་སོགས་འབྱུང་བའི་ཕྱིར། རང་་་་་་
ལུགས་ཀྱི་སྦྱོར་བ་ལ་ཁ་ཅིག དེ་འདྲ་བའི་ཐལ་འགྱུར་སྒྲུབ་བྱེད་འཕེན་པའི་ཐལ་འགྱུར་ཡང་
དག་ཡིན་པར་ཐལ། སྦྱོར་བ་འཐད་པའི་ཕྱིར། འདོད་ན། ཆ་བཅས་ཀྱི་དངོས་པོ་མ་ཡིན་
པ་དེ། བ་ལང་གི་སྤྱི་རྟགས་དངོས་རང་གི་གསལ་བ་དུ་མ་ལ་འཕྲོད་འདུ་འབྲེལ་བར་སྒྲུབ་་་་
པའི་རྟགས་ཡང་དག་ཏུ་ཐལ། འདོད་པའི་ཕྱིར། འདོད་མི་རིགས་ཏེ། དེ་སྒྲུབ་ཀྱི་ཤེས་་་་་
འདོད་ཆོས་ཅན་མེད་པའི་ཕྱིར་ཏེ། བ་ལང་གི་སྤྱི་རྟག་དངོས་མེད་པའི་ཕྱིར་ཞེ་ན། མ་ཁྱབ་
སྟེ། བ་སྤྱི་རྟག་དངོས་ཀྱི་དོན་སྤྱི་དེ། དེ་སྒྲུབ་ཀྱི་ཤེས་འདོད་ཆོས་ཅན་ཡིན་པའི་ཕྱིར། མ་་
གྲུབ་ན། ཤེས་བྱ་ཆོས་ཅན། དེར་ཐལ། ཤེས་བྱ་དང་གཅིག་གང་ཞིག རྒྱན་ལས། རྣམ་
པར་རྟོག་པ་ལ་གནས་པའི་དོན་གྲུབ་པའི་ཕྱིར། དངོས་པོར་གྱུར་པ་ནི་དེའི་ཆོས་ཅན་མ་ཡིན་
ནོ། ཞེས་དངོས་གྱུར་གྱི་ནམ་མཁའི་དོན་སྤྱི་དེ། དངོས་གྱུར་གྱི་ནམ་མཁའ་རྟག་རྫས་མ་ཡིན་
པར་སྒྲུབ་པའི་རྟེན་ཤེས་འདོད་ཆོས་ཅན་ཡིན་ལ། དངོས་གྱུར་གྱི་ནམ་མཁའ་དེ་མ་ཡིན་པའི་
ཁྱད་པར་གསུངས་པས་ཤེས་པའི་ཕྱིར།།
• 406 •



སྐབས་འདིར་མཐའ་ཅུང་ཟད་དཔྱད་ན། ཁ་ཅིག ལན་གྱིས་བཟློག་པར་མི་ནུས་པའི་
ཐལ་ངག་དེ། ཐལ་འགྱུར་ཡང་དག་གི་མཚན་ཉིད་ཟེར། ཁ་ཅིག རང་ཉིད་ཐལ་འགྱུར་་་་
ཡང་དག་ཏུ་སོང་བའི་རྒོལ་བས་ལན་གྱི་བཟློག་པར་མི་ནུས་པའི་ཐལ་ངག ཅེས་ཟེར།
གཞན་དག རང་ཉིད་ཐལ་འགྱུར་ཡང་ཏུ་སོང་བའི་རྒོལ་བ་ཡོད། རང་ཉིད་ཐལ་འགྱུར་་་་
ཡང་དག་ཏུ་སོང་བའི་རྒོལ་བས་ལན་གྱིས་བཟློག་པར་མི་ནུས་པ། ཞེས་ཟེར། ཡང་གཞན་་
དག རྟགས་དང་ཁྱབ་པ་ཕ་རོལ་པོས་ཁས་བླངས་ཤིང་དམ་བཅའ་ལ་ཚད་མའི་བསལ་བ་་་་
འབབ་པའི་རྟགས་སྟོན་པའི་ངག ཅེས་ཟེར། ལ་ལ། སྔ་མ་དེ་སྟོན་པའི་ཐལ་ངག ཅེས་
ཟེར། ལུགས་དང་པོ་མི་རིགས་ཏེ། སྒྲ་ཆོས་ཅན། མ་བྱས་པར་ཐལ། རྟག་པ་ཡིན་པའི་
ཕྱིར། ཞེས་པའི་ཐལ་འགྱུར་གྱིས་མ་ངེས་པའི་ཕྱིར་ཏེ། དེ་ལ་རྟགས་མ་གྲུབ་ཀྱི་ལན་དོན་་་་
མཐུན་ཐེབས་པའི་ཕྱིར། ལུགས་གཉིས་པ་ལ་ཁ་ཅིག གཅེར་བུ་པས་སངས་རྒྱས་པ་ལ་་་་་
འཕངས་པའི་ལྗོན་ཤིང་ཆོས་ཅན། སེམས་ལྡན་ཡིན་པ་ཐལ། ཤུན་པ་བཤུས་ན་འཆི་བའི་་་
ཕྱིར་ཞེས་པའི་ཐལ་འགྱུར་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། རང་
ཉིད་ཐལ་འགྱུར་ཡང་དག་ཏུ་སོང་བའི་རྒོལ་བས་ལེན་གྱིས་བཟློག་པར་མི་ནུས་པ་གང་ཞིག
ཐལ་ངག་ཡིན་པའི་ཕྱིར་ཞེ་ནའང་། འདིར་མ་ཁྱབ་པར་མངོན་ཏེ། རི་བོང་གི་རྭས་ལན་་་་
གྱིས་བཟློག་པར་མི་ནུས་པའི་ཐལ་འགྱུར་ཁས་བླངས་པ་ལ་གོ་བ་མེད་པའི་ཕྱིར། ལུགས་་་་
གསུམ་པ་མི་འཐད་དེ། དེ་ངག་མ་ཡིན་པའི་ཕྱིར། ལུགས་བཞི་པ་ཡང་མི་འཐད་དེ། དེ་་་
འདྲ་བའི་རྟགས་ཞེས་པའི་ཚིག་གིས་མ་ངེས་པའི་ཕྱིར། ལུགས་ལྔ་པ་ཡང་མི་འཐད་དེ། སྒྲ་
ཆོས་ཅན། མི་རྟག་པར་ཐལ། བྱས་པའི་ཕྱིར། ཞེས་པའི་ཐལ་འགྱུར་གྱིས་མ་ངེས་པའི་་་་
ཕྱིར་ཏེ། སྒྲ་མི་རྟག་པ་ལ་ཚད་མའི་བསལ་བ་མི་འབབ་པའི་ཕྱིར། རང་གི་ལུགས་ནི། རང་
གི་བསལ་བྱར་གྱུར་པའི་ལོག་རྟོག་ཀུན་བརྟགས་མངོན་གྱུར་བ་མགོ་གནོན་ནུས་ཀྱི་ཐལ་ངག་དེ།
ཐལ་འགྱུར་ཡང་དག་གི་མཚན་ཉིད། དབྱེ་ན། རང་རྒྱུད་འཕེན་པའི་ཐལ་འགྱུར་ཡང་དག་
དང་། རང་རྒྱུད་མི་འཕེན་པའི་ཐལ་འགྱུར་ཡང་དག་གཉིས། ཡང་སྒྲུབ་བྱེད་འཕེན་པའི་་་
ཐལ་འགྱུར་ཡང་དག་དང་། སྒྲུབ་བྱེད་མི་འཕེན་པའི་ཐལ་འགྱུར་ཡང་དག་གཉིས། ཁ་ཅིག་
གིས། ཐལ་འགྱུར་ཡང་དག་གང་ཞིག ཁྱོད་ཀྱི་ཆོས་ལོག་དེ་ཁྱོད་ཀྱི་རྟགས་ལོག་སྒྲུབ་པ་ལ་་
ཚུལ་གསུམ་ཚང་བ། ལྡོག་པ་རང་རྒྱུད་འཕེན་པའི་ཐལ་འགྱུར་ཡང་དག་གི་མཚན་ཉིད་ཟེར་
• 407 ，



བ་མི་འཐད་དེ། སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར། ཞེས་པའི་ཐལ་འགྱུར་
གྱིས་མ་ངེས་པའི་ཕྱིར་ཏེ། ཆོས་ཅན་མ་བཟུང་བར་བྱས་པ་མི་རྟག་པར་སྒྲུབ་པའི་ཚུལ་གསུམ་
ཚང་བ་ལ་གོ་རྒྱུ་མེད་པའི་ཕྱིར། ཡང་ཁ་ཅིག ཐལ་འགྱུར་གང་ཞིག ཁྱོད་ཀྱི་ཆོས་ལོག་དེ་
ཁྱོད་ཀྱི་ཤེས་འདོད་ཆོས་ཅན་གྱི་སྟེང་དུ་ཁྱོད་ཀྱི་རྟགས་ལོག་སྒྲུབ་པ་ལ་ཚུལ་གསུམ་ཚང་བ་ཞེས་
ཟེར་བ་མི་རིགས་ཏེ། སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར། ཞེས་པའི་ཐལ་་
འགྱུར་དེ། མཚན་ཉིད་ཀྱི་ཟུར་ཕྱི་མར་ཐལ་བའི་སྐྱོན་ཡོད་པའི་ཕྱིར། བྱས་པ་སྒྲ་མི་རྟག་་་
པར་སྒྲུབ་པའི་ཤེས་འདོད་ཆོས་ཅན་མི་རྟག་པར་སྒྲུབ་པའི་རྟགས་ཡང་དག་མ་ཡིན་པའི་ཕྱིར།
ཡང་ཁ་ཅིག ཚུལ་གསུམ་འཕེན་ནུས་ཀྱི་ཐལ་ངག རང་རྒྱུད་འཕེན་པའི་ཐལ་འགྱུར་ཡང་་་་
དག་གི་མཚན་ཉིད་ཟེར། ཡང་ཁ་ཅིག་གིས། རང་རྒྱུད་ཀྱི་ཚུལ་གསུམ་འཕེན་ནུས་ཀྱི་ཐལ་་
ངག་དེ། སྒྲུབ་བྱེད་འཕེན་པའི་ཐལ་འགྱུར་ཡང་དག་གི་མཚན་ཉིད་ཟེར། གཉིས་ཀ་མི་་་་་
རིགས་ཏེ། ངོ་བོ་ཉིད་མེད་པར་སྨྲ་བ་ཐལ་འགྱུར་པས། སྒྲུབ་བྱེད་འཕེན་པའི་ཐལ་འགྱུར་་
ཡང་དག་དང༌། ཚུལ་གསུམ་འཕེན་ནུས་ཀྱི་ཐལ་ངག་ཁས་ལེན་པའི་ཕྱིར། རང་གི་ལུགས་ནི།
རང་རྒྱུད་ཀྱི་ཚུལ་གསུམ་འཕེན་ནུས་ཀྱི་རང་གི་བསལ་བྱར་གྱུར་པའི་ལོག་རྟོག་ཀུན་བརྟགས་་་
མངོན་གྱུར་བ་མགོ་གནོན་ནུས་ཀྱི་ཐལ་ངག་དེ། ལོག་པ་རང་རྒྱུད་འཕེན་པའི་ཐལ་འགྱུར་་་་
ཡང་དག་གི་མཚན་ཉིད། དཔེར་ན། སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར།
ཞེས་པའི་ཐལ་འགྱུར་ལྟ་བུ། རང་རྒྱུད་ཀྱི་ཚུལ་གསུམ་འཕེན་མི་ནུས་པའི་རང་གི་བསལ་བྱར་
གྱུར་པའི་ལོག་རྟོག་ཀུན་བཏགས་མངོན་མགོ་གནོན་ནུས་ཀྱི་ཐལ་ངག་དེ། ལྡོག་པ་རང་རྒྱུད་
མི་འཕེན་པའི་ཐལ་འགྱུར་ཡང་དག་གི་མཚན་ཉིད། དཔེར་ན། སྒྲ་ཆོས་ཅན། མི་རྟག་་་་
པར་ཐལ། བྱས་པའི་ཕྱིར། ཞེས་པའི་ཐལ་འགྱུར་ལྟ་བུ། ཚུལ་གསུམ་འཕེན་ནུས་ཀྱི་རང་་
གི་བསལ་བྱར་གྱུར་པའི་ལོག་རྟོག་ཀུན་བརྟགས་མངོན་གྱུར་བ་མགོ་གནོན་ནུས་ཀྱི་ཐལ་ངག་དེ།
སྒྲུབ་བྱེད་འཕེན་པའི་ཐལ་འགྱུར་ཡང་དག་གི་མཚན་ཉིད། དེ་དང་ལྡོག་པ་རང་རྒྱུད་འཕེན་
པའི་ཐལ་འགྱུར་ཡང་དག་དོན་གཅིག ཚུལ་གསུམ་འཕེན་མི་ནུས་པའི་རང་གི་བསལ་བྱར་་་
གྱུར་པའི་ལོག་རྟོག་ཀུན་བརྟགས་མངོན་གྱུར་བ་མགོ་གནོན་ནུས་ཀྱི་ཐལ་ངག་དེ། སྒྲུབ་བྱེད་
མི་འཕེན་པའི་ཐལ་འགྱུར་ཡང་དག་གི་མཚན་ཉིད། དེ་དང་ལྡོག་པ་རང་རྒྱུད་མི་འཕེན་པའི་
ཐལ་འགྱུར་ཡང་དག་དོན་གཅིག ཁ་ཅིག སྒྲ་ཆོས་ཅན། མི་རྟག་པར་ཐལ། བྱས་པའི་
• 408 •



ཕྱིར། ཞེས་པའི་ཐལ་འགྱུར་དེ། ལྡོག་པ་རང་རྒྱུད་འཕེན་པ་དང་སྒྲུབ་བྱེད་འཕེན་པའི་ཐལ་
འགྱུར་ཡང་དག་ཡིན་པ་ཐལ། རང་རྒྱུད་ལྟར་སྣང་དང་སྒྲུབ་བྱེད་ལྟར་སྣང་འཕེན་པའི་ཐལ་
འགྱུར་ཡང་དག་ཡིན་པའི་ཕྱིར། ཞེས་ཟེར་བ་ནི། ཚིག་འདྲ་བ་ཙམ་ཡིན་པས་ཁྱབ་པ་མ་་་
ངེས་སོ།།
སྐབས་འདིར་རྣམ་བཤད་ལས། དེ་ལ་རང་རྒྱུད་འཕེན་པའི་ཐལ་འགྱུར་ཡིན་ན།
དམ་བཅའ་ལ་ཚད་མའི་བསལ་བ་བསྟན་དགོས་ཏེ། དེ་ལྟ་མ་ཡིན་ན། རང་རྒྱུད་ཀྱི་ཕྱོགས་
ཆོས་མ་གྲུབ་དགོས་པའི་ཕྱིར་རོ། །རྟགས་ཕ་རོལ་པོས་ཁས་བླངས་པ་དགོས་ཏེ། །དེ་ལྟ་མ་་
ཡིན་པར་ཚད་མས་གྲུབ་ན། རང་རྒྱུད་ཀྱི་དམ་བཅའ་ཚད་མས་བསལ་བར་འགྱུར་པའི་ཕྱིར།
དེ་བཞིན་དུ་ཁྱབ་པ་ཡང་ཚད་མས་གྲུབ་པ་དགོས་སོ། །ཞེས་གསུངས་པའི་དོན་གང་ཞེ་ན།
འདི་ལ་ཁ་ཅིག་གིས། སྒྲས་ཟིན་ལྟར་མི་རིགས་ཏེ། སྒྲ་ཆོས་ཅན། མ་བྱས་པར་ཐལ།
རྟག་པའི་ཕྱིར་རོ། ཞེས་པའི་ཐལ་འགྱུར་གྱི་དམ་བཅའ་མ་གྲུབ་ཀྱང་རྟགས་གྲུབ་པའི་ཕྱིར་ཏེ།
རྟོག་པ་ཐལ་འགྱུར་དེའི་རྟགས་ཡིན་པའི་ཕྱིར་ཏེ། རྟག་པ་རྟག་པའི་རྟགས་ཀྱི་སྒྲ་མ་བྱས་པར་
སྒྲུབ་པའི་གཏན་ཚིག་ཡང་དག་ཡིན་པའི་ཕྱིར་ཞེས་ཟེར་ན། ཐལ་འགྱུར་གཉིས་པ་ལ་མ་ཁྱབ་
སྟེ་ཐལ་འགྱུར་དེའི་རྟགས་མ་གྲུབ་པའི་ཕྱིར་ཏེ། ཐལ་འགྱུར་དེ་ལ་རྟགས་མ་གྲུབ་པའི་ལན་་་་
དོན་མཐུན་ཐེབས་པའི་ཕྱིར། མ་གྲུབ་ན། སྒྲ་ཆོས་ཅན། མ་བྱས་པར་ཐལ། རྟག་པའི་
ཕྱིར། རྟགས་ཁས་སོ། །ཁ་ཅིག སྒྲ་རྟག་པ་དེ། ཐལ་འགྱུར་དེའི་རྟགས་ཡིན་ནོ་ཞེས་ཟེར་
ན། མི་འཐད་དེ། དེ་ལྟ་ན། སྒྲ་རྟག་པ་དེ། སྒྲ་ཆོས་ཅན། རྟག་པར་ཐལ། རྟག་པའི་
ཕྱིར་ཞེས་པའི་ཐལ་འགྱུར་གྱི་རྟགས་སུ་འགྱུར་ལ། འདོད་ན། བསལ་བར་ཡང་འགྱུར་ཏེ། །
ཐལ་འགྱུར་དེ་རྟགས་བསལ་ཐ་མི་དད་ཡིན་པའི་ཕྱིར་དང༌། འདོད་མི་ནུས་པ་ནི། དེ་ཐལ་
འགྱུར་དེའི་དམ་བཅའ་ཡིན་པས་གྲུབ་པའི་ཕྱིར། ཡང་ཁ་ཅིག སྒྲ་དང་རྟག་པའི་གཞི་་་་་
མཐུན་དེ། ཐལ་འགྱུར་དེའི་རྟགས་ཡིན་ཟེར་བ་ལའང་སྐྱོན་སྔར་བཞིན་ནོ། །རང་ལུགས་་་
རྣམ་བཤད་ཀྱི་གསུང་ཟིན་ལྟར་རང་རྒྱུད་འཕེན་པའི་ཐལ་འགྱུར་ཡང་དག་ཡིན་ན། རྟགས་་
ཕ་རོལ་པོས་ཁས་བླངས་པ། དམ་བཅའ་ཚད་མའི་བསལ་བ་འབབ་པ། ཁྱབ་པ་ཚད་མས་་
གྲུབ་པ་དེ་ཁྱད་ཆོས་གསུམ་ལྡན་དགོས་པར་་ཁས་བླངས་སོ། །དེ་ལ་ཁོ་ན་རེ། དེ་འདྲ་བའི་་
ཐལ་འགྱུར་གྱི་རྟགས་དང་ཡོད་པའི་གཞི་མཐུན་ཡོད་པར་ཐལ། རྟོག་པ་དེ་ཡིན་པའི་ཕྱིར།
• 409 •



ཞེས་པ་དང་། རྟག་པ་དེའི་རྟགས་མ་ཡིན་པར་ཐལ། རྟག་པ་དེ་དང་འགལ་བའི་ཕྱིར་ཞེས་
སོགས་འཕེན་ན། དངོས་པོའི་རྒྱུའི་དུས་སུ་དངོས་པོ་དང་ཡོད་པའི་གཞི་མཐུན་ཡོད་པར་་་་་
ཐལ་བ་དང་། དངོས་པོའི་རྒྱུ་དངོས་པོའི་རྒྱུའི་དུས་སུ་དངོས་པོ་མ་ཡིན་པར་ཐལ་བ་འཕངས་
ན་ལན་གདབ་པར་དཀའོ། །ཁ་ཅིག བ་ལང་གི་སྤྱི་རྟག་དངོས་ཆོས་ཅན། ཆ་དང་བཅས་
པའི་དངོས་པོར་ཐལ། རང་གི་གསལ་བ་དུ་མ་ལ་འཕྲོད་འདུ་འབྲེལ་བའི་ཕྱིར། ཞེས་པའི་་
ཐལ་འགྱུར་རང་རྒྱུད་འཕེན་པའི་ཐལ་འགྱུར་ཡང་དག་ཏུ་སོང་བའི་རྒོལ་བ་བྱེ་བྲག་པའི་ངོ་བོར།
རང་གི་གསལ་བ་དུ་མ་ལ་འཕྲོད་འདུ་འབྲེལ་ན། ཆ་བཅས་ཀྱི་དངོས་པོ་ཡིན་པའི་ཁྱབ་པ་་་
གྲུབ་མ་གྲུབ། མ་གྲུབ་ན། དེ་འདྲ་བའི་རྒོལ་བའི་ངོ་བོར་ཐལ་འགྱུར་དེ་རང་རྒྱུད་འཕེན་་་་
པའི་ཐལ་འགྱུར་ཡང་དག་ཏུ་མ་སོང་བར་ཐལ་ལོ། །གྲུབ་ན། ་བ་ལང་གི་སྤྱི་རྟག་དངོས་ཆོས་
ཅན། དེ་འདྲ་བའི་བྱེ་བྲག་པའི་ངོ་བོར་ཆ་བཅས་ཀྱི་དངོས་པོར་ཐལ། དེའི་ངོ་བོར་རང་་་་
གིས་གསལ་བ་དུ་མ་ལ། འཕྲོད་འདུ་འབྲེལ་བའི་ཕྱིར། ཁྱབ་པ་དངོས་སོ། །ཞེས་ཟེར་ན།
ཞེ་འདོད་ལ་མ་སྙོགས་པ་ཡིན་ཏེ། དེའི་ཚེ་རྒོལ་བ་བྱེ་བྲག་པ་ཐལ་འགྱུར་དེ་འཁོར་གསུམ་་་་
དངོས་འགལ་དུ་སོང་བའི་རྒོལ་བ་ཡིན་པའི་ཕྱིར། ཁ་ཅིག བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་ཕྱི་རྒོལ་རྣམ་དག་གི་ངོ་བོར་བྱས་ན་མི་རྟག་པས་ཁྱབ་པ་མ་གྲུབ་ན། དེ་འདྲ་བའི་ཕྱི་
རྒོལ་རྣམ་དག་ཏུ་འགལ། གྲུབ་ན། སྒྲ་ཆོས་ཅན། དེའི་ངོ་བོར། དེར་ཐལ། དེའི་ཕྱིར་
ཞེས་ཕྱོགས་སྔ་མ་ལ་མཚུངས་པ་རྒོལ་བ་ཡང་མི་འཐད་དེ། འདིའི་བསལ་བ་ལ་ཐེ་ཚོམ་་་་་
བའི་ལན་ཐེབས་པའི་ཕྱིར།།
ཐལ་འགྱུར་སྤྱིའི་གོ་བ་ཆགས་པའི་ཕྱིར་དུ་ལོ་ཙྪ་བ་ཆེན་པོའི་སྲོལ་འཛིན་ཆ་བཙང་དོན་
གསུམ་གྱི་ལུགས་ཅུང་ཟད་བརྗོད་ན། ཐལ་འགྱུར་ལ་བཀོད་ཚོད་ཀྱི་སྒོ་ནས། ཁྱབ་རྟགས་་་
གཉིས་ཀ་མ་གྲུབ། ཁྱབ་པ་ཁོ་ན་མ་གྲུབ། རྟགས་ཁོ་ན་མ་གྲུབ། ཁྱབ་རྟགས་གཉིས་ཀ་གྲུབ་
པའི་ཐལ་འགྱུར་དང་བཞི། དང་པོ་ནི། སྒྲ་ཆོས་ཅན། རྟག་པར་ཐལ། མིག་ཤེས་ཀྱི་་་་་
གཟུང་བྱ་ཡིན་པའི་ཕྱིར། ཞེས་པ་ལྟ་བུ། གཉིས་པ་ནི། སྒྲ་ཆོས་ཅན། མི་རྟག་པར་ཐལ།
གཞལ་བྱ་ཡིན་པའི་ཕྱིར། ཞེས་པ་ལྟ་བུ། གསུམ་པ་ནི། སྒྲ་ཆོས་ཅན། གཞལ་བྱ་ཡིན་་་་་
པར་ཐལ། རྟག་པ་ཡིན་པའི་ཕྱིར། ཞེས་པ་ལྟ་བུ། བཞི་པ་ལ་ཁྱབ་རྟགས་གཉིས་ཀ་ཁོས་་་
བླངས་ཀྱིས་གྲུབ། ཚད་མས་གྲུབ། ཁྱབ་པ་ཁས་བླངས་ཀྱིས་གྲུབ་ཅིང་རྟགས་ཚད་མས་གྲུབ་
• 41 0 •



པ། ཁྱབ་པ་ཚད་མས་གྲུབ་ཅིང་རྟགས་ཁས་བླངས་ཀྱིས་གྲུབ་པ་དང་བཞི། དང་པོ་སྒྲ་མིག་
ཤེས་ཀྱི་གཟུང་བྱར་ཁས་ལེན་ཞིང་། མིག་ཤེས་ཀྱི་གཟུང་བྱ་ལ་རྟག་པའི་ཁྱབ་པ་ཁས་ལེན་་་་་
པའི་རྒོལ་བའི་ངོ་བོར། སྒྲ་ཆོས་ཅན། རྟག་པར་ཐལ། མིག་ཤེས་ཀྱི་གཟུང་བྱ་ཡིན་པའི་་་་
ཕྱིར། ཞེས་པ་ལྟ་བུ། ཕ་རོལ་པོས་སྒྲ་མི་རྟག་པར་ཁས་བླངས་ན་འདི་དམ་བཅའ་ལ་ཁས་་་
བླངས་ཀྱི་བསལ་བ་ཞུགས་པའི་ཐལ་འགྱུར་ཡང་དག་དང་། ཕ་རོལ་པོས་སྒྲ་མི་རྟག་པར་ཚད་
མས་གྲུབ་ན། དམ་བཅའ་ལ་ཚད་མས་བསལ་བ་ཞུགས་པའི་ཐལ་འགྱུར་ཡང་དག་དང༌། ཕ་
རོལ་པོས་སྒྲ་མི་རྟག་པར་ཁས་ཀྱང་མ་བླངས། ཚད་མས་ཀྱང་མ་གྲུབ་ན། དམ་བཅའ་བསལ་
བ་ཡེ་མེད་ཀྱི་ཐལ་འགྱུར་ལྟར་སྣང་ཡིན། གཉིས་པ་ནི། སྒྲ་ཆོས་ཅན། མི་རྟག་པར་ཐལ། །
བྱས་པའི་ཕྱིར། ཞེས་པ་ལྟ་བུ། ཕ་རོལ་པོས་སྒྲ་རྟོག་པར་ཁས་བླངས་ན་འདི་དམ་བཅའ་ལ་
ཁས་བླངས་ཀྱིས་བསལ་བ་ཞུགས་པའི་ཐལ་འགྱུར་ཡང་དག་དང༌། ཁོས་མ་བླངས་ན་དམ་་་
བཅའ་ལ་བསལ་བ་ཡེ་མེད་ཀྱི་ཐལ་འགྱུར་ལྟར་སྣང་ཡིན། གསུམ་པ་ནི། གཞལ་བྱ་ལ་རྟག་
པའི་ཁྱབ་པ་ཁས་ལེན་པའི་རྒོལ་བའི་ངོ་བོར། སྒྲ་ཆོས་ཅན། རྟག་པར་ཐལ། གཞལ་བྱ་་་་
ཡིན་པའི་ཕྱིར། ཞེས་པ་ལྟ་བུ། ཕ་རོལ་པོས་སྒྲ་མི་རྟག་པར་ཁས་བླངས་ན་འདི་དམ་བཅའ་
ལ་ཁས་བླངས་ཀྱི་བསལ་བ་ཞུགས་པའི་ཐལ་འགྱུར་ཡང་དག་དང་། ཕ་རོལ་པོས་སྒྲ་མི་རྟག་་
པར་ཚད་མས་གྲུབ་ན། དམ་བཅའ་ལ་ཚད་མས་བསལ་བ་ཞུགས་པའི་ཐལ་འགྱུར་ཡང་དག་
དང༌། ཕ་རོལ་པོས་སྒྲ་མི་རྟག་པར་ཁས་ཀྱང་མ་བླངས། ཚད་མས་ཀྱང་མ་གྲུབ་ན། དམ་་
བཅའ་ལ་བསལ་བ་ཡེ་མེད་ཀྱི་ཐལ་འགྱུར་ལྟར་སྣང་ཡིན། བཞི་པ་རྟགས་ཁས་བླངས་ཀྱིས་་་
གྲུབ་ཅིང་ཁྱབ་པ་ཚད་མས་གྲུབ་པའི་ཐལ་འགྱུར་ནི། སྒྲ་རྟག་པར་ཁས་ལེན་པའི་རྒོལ་བའི་ངོ་
བོར། སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར། ཕ་རོལ་པོས་སྒྲ་བྱས་པར་ཁས་་
བླངས་ན་འདི་དམ་བཅའ་ལ་ཁས་བླངས་ཀྱིས་བསལ་བ་ཞུགས་པའི་ཐལ་འགྱུར་ཡང་དག་དང་།
ཕ་རོལ་པོས་སྒྲ་བྱས་པར་ཚད་མས་གྲུབ་ན། དམ་བཅའ་ལ་ཚད་མས་བསལ་བ་ཞུགས་པའི་་་
ཐལ་འགྱུར་ཡང་དག་དང༌། ཕ་རོལ་པོས་སྒྲ་བྱས་པར་ཁས་ཀྱང་མ་བླངས་ཚད་མས་ཀྱང་མ་
གྲུབ་ན། དམ་བཅའ་བསལ་བ་ཡེ་མེད་ཀྱི་ཐལ་འགྱུར་ལྟར་སྣང་སྟེ་བཅུ་བཞིའོ། །ཡང་དག་
དང་པོ་དྲུག་དང་། བཅུ་བཞི་པའི་ཕྱེད་ལྟར་སྣང་བདུན་གྱིས་རང་རྒྱུད་མི་འཕེན་ལ། བདུན་
པའི་ཕྱེད་དེ་རྟགས་ཁས་བླངས་པ་དང་། ཁྱབ་པ་ཚད་མས་གྲུབ་ཅིང་། དམ་བཅའ་ལ་ཚད་
ས
P
• .1 1 } •



ནས་བསམ་བ*e
མས་བསལ་བ་ཞུགས་པའི་ཐལ་འགྱུར་ཡང་དག་དེས་རང་རྒྱུད་འཕེན་ཏེ། དཔེར་ན། སྒྲ་་་
རྟག་པར་ཁས་ལེན། རྟག་ན་མ་བྱས་པས་ཁྱབ་པ་ཚད་མས་གྲུབ། སྒྲ་བྱས་པར་ཚད་མས་་་
གྲུབ་པའི་རྒོལ་བའི་ངོ་བོར། སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར། ཞེས་པའི་
ཐལ་འགྱུར་གྱིས་རང་རྒྱུད་འཕེན་པ་ལྟ་བུ་སྟེ། རིགས་གཏེར་དུ། ཐལ་འགྱུར་བཞི་ལ་བཅུ་་
བཞི་ཞེས། ཁ་བ་ཅན་པས་དེ་ལྟར་འདོད། བཟློག་པར་ནུས་དང་མི་ནུས་ལས། ཡང་དག་
ལྟར་སྣང་བདུན་བདུན་ཡིན། དྲུག་དང་ཕྱེད་ཀྱིས་མི་འཕེན་ལ། བདུན་པའི་ཕྱེད་ཀྱིས་་་་་
འཕེན་ཞེས་ཟེར། ཞེས་འདོད་པ་བརྗོད་པ་ལྟར་རོ།།
གཉིས་པ་དོན་སྨོས་དེ་ནི། ཞེས་པ་ནས། བཏགས་པ་དག་ནི་འཁྲུལ་བ་ཡིན། །ཞེས་
པའི་བར་གྱིས་དོན་ཞེས་སྨོས་པའི་མདོ་དོན་འཆད་པ་གྲུབ་སྟེ། དོན་སྨོས་དེ་ནི་སྒྲ་དག་དང་། །
རྟོག་པས་སྒྲོ་བཏགས་བདག་ཉིད་ཅན། རྟགས་ཉིད་མིན་པར་སྒྲུབ་དོན་ཏེ། །དོན་ལས་དོན་
ནི་གྲུབ་ཕྱིར་རོ། །ཞེས་གསུངས་ཤིང་། དོན་ནི། ཀུན་བཏུས་སུ་གཞན་དོན་རྗེས་དཔག་གི་
མཚན་ཉིད་ཀྱི་ཟུར་དུ་དོན་སྨོས་པ་ཆོས་ཅན། དགོས་པ་ཡོད་དེ། སྒྲ་རྟག་པར་སྒྲ་རྟག་དོན་
གྱི་ལུང་ལས་བཤད་པ་དང་། སྒྲ་རྟག་པར་སྒྲུབ་པའི་ཕྱོགས་བཏགས་པ་བ་དང༌། མཐུན་་་་
ཕྱོགས་གང་རུང་སྒྲ་རྟག་པར་སྒྲུབ་པའི་རྟགས་ཡང་དག་མ་ཡིན་པའི་དོན་དུ་ཡིན་པའི་ཕྱིར།
དེ་རྣམས་དེ་སྒྲུབ་ཀྱི་རྟགས་ཡང་དག་ཏུ་མི་མཚུངས་ཏེ། སྦྱོར་བ་སྐོར་གཅིག་གི་རྟགས་ཡང་་་་
དག་ཡིན་ན། དེ་སྐོར་གྱི་ཚུལ་གསུམ་དོན་ལ་གྲུབ་པ་ཅིག་དགོས་པའི་ཕྱིར། ཚུལ་གསུམ་དོན་
ལ་གྲུབ་ཅེས་པ་ཚད་མའི་ཡུལ་དུ་གྲུབ་པ་ཡང་ཡིན་མོད་ཀྱི། གཙོ་བོ་ནི། མཐར་དོན་རང་་་་
མཚན་ལ་བརྟེན་པར་ཤེས་པའི་ཆེད་ཡིན་པའི་ཕྱིར། དེ་འཇལ་བའི་ཚད་མས་དོན་རང་་་་་
མཚན་འཇལ་བའི་ཚད་མའི་མཐའ་ཅན་ཡིན་པས་ཁྱབ་པའི་ཕྱིར། དེ་ལ་ཁ་ཅིག་ན་རེ། །
གསར་དུ་མི་སླུ་བའི་ཤེས་པ་ཆོས་ཅན། བྱས་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་་་་་
དཔག་ཚད་མར་སྒྲུབ་པའི་ཚུལ་གསུམ་གྲུབ་པར་ཐལ། དེ་སྐོར་གྱི་རྟགས་ཡང་དག་ཡིན་པའི་
ཕྱིར། འདོད་ན། བྱས་ན་ཚད་མ་ཡིན་པས་ཁྱབ་པར་ཐལ་ལོ། །ཞེ་ན། ཞེ་འདོད་ལ་མ་་་
སྙོགས་སོ། །གཞན་ཡང་སྔར་བཤད་པ་རྣམས་དེ་ལྟར་དུ་གྲུབ་པའི་རྟགས་ཡང་དག་མ་ཡིན་ཏེ།
རྟོག་དང་ལུང་དག་བྱེད་པ་པོའི། །འདོད་པ་ཙམ་དང་རྗེས་འབྲེལ་དང་། དངོས་ལས་གཞན་
དུ་སྲིད་པའི་ཕྱིར། །བཏགས་པ་དག་ནི་འཁྲུལ་པ་ཡིན། ཞེས་འབྱུང་བ་ལས། དེ་རྣམས་ཀྱི་
• 412 •



རྟགས་ཀྱིས་དེ་སྒྲུབ་ཀྱི་ཁྱབ་པ་འཁྲུལ་བའི་ཕྱིར།།
གསུམ་པ་དོན་གྱིས་དོན་རྟོགས་པ་ཞེས་པ་ནས། བཤད་ཟིན་ཏོ། །ཞེས་པའི་བར་་་་་
གྱིས་རབ་གསལ་བྱེད་ཅེས་པའི་མདོ་དོན་འཆད་པ་གྲུབ་སྟེ། ཚུལ་གསུམ་སྟོན་པ་གཞན་དོན་
རྗེས་དཔག་ཏུ་བསྟན་པས་ཕྱོགས་ཚིག་སྒྲུབ་ངག་གི་ཡན་ལག་ཡིན་པ་ཁེགས་པ། དེ་སྒྲུབ་ངག་
གི་ཡན་ལག་ཡིན་པ་འགོག་པའི་རིགས་པ་གཞན་བསྟན་པ། དེ་དེ་ཡིན་པ་འགོག་པའི་གཞན་
གྱི་རིགས་པ་འབྲེལ་མེད་དུ་བསྟན་པ་རྣམས་སུ་ཡོད་པའི་ཕྱིར། དང་པོ་ཡོད་དེ། དོན་གྱིས་
དོན་རྟོགས་ཕྱིར་དོན་ལ། །ཕྱོགས་དང་གཏན་ཚིགས་བརྗོད་ནུས་མེད། །དེས་ན་དེ་དག་རང་
ཉིད་ལས། །སྒྲུབ་པར་བྱེད་པ་གནས་མ་ཡིན། །ཞེས་འབྱུང་བ་ལས། སྒྲ་མི་རྟག་པར་སྒྲུབ་་
པའི་ཕྱོགས་ཚིག་དང་རྟགས་ཚིག་དེ། སྒྲ་མི་རྟག་པར་དངོས་སུ་སྒྲུབ་བྱེད་མ་ཡིན་ཏེ། སྒྲ་མི་
རྟག་པར་སྒྲུབ་པའི་རྟགས་ཡང་དག་ཡིན་ན། སྒྲ་མི་རྟག་པར་སྒྲུབ་པའི་ཚུལ་གསུམ་ཡིན་་་་་་
དགོས་པའི་ཕྱིར། ཁོ་ན་རེ། སྒྲ་བྱུང་ཚད་མ་བཤད་པ་མི་འཐད་པར་ཐལ། ཕྱོགས་ཚིག་དེ་
ཕྱོགས་སྒྲུབ་བྱེད་ཡང་དག་མ་ཡིན་པའི་ཕྱིར་ཞེ་ན། མ་ཁྱབ་སྟེ། ཕྱོགས་ཀྱི་ཚིག་དེ་སྨྲ་བ་པོའི། །
བསམ་པ་སྟོན་པར་བྱེད་པ་ལ། །ཚད་ཡིན། ཞེས་འབྱུང་བ་ལས། དེ་དེ་མ་ཡིན་ཀྱང་རང་
སྨྲ་བ་པོའི་གང་ཟག་གི་རྒྱུད་ལ་བརྗོད་འདོད་ཀྱི་བསམ་པ་ཡོད་པར་སྒྲུབ་པའི་རྟགས་ཡང་དག་
ཡིན་པའི་ཕྱིར། དེ་ལས་ཐེ་ཚོམ་དག །སྐྱེ་ཕྱིར་དངོས་སུ་སྒྲུབ་བྱེད་མིན། །ཞེས་འབྱུང་བ་
ལས། སྒྲ་མི་རྟག་ཞེས་པའི་ཚིག་ལས་སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་རྣམ་དག་གི་རྒྱུད་
ལ་སྒྲ་མི་རྟག་པ་ཡིན་ནམ་སྙམ་པའི་ཐེ་ཚོམ་སྐྱེད་པའི་ཕྱིར། ཁོ་ན་རེ། དངོས་སུ་སྒྲུབ་བྱེད་མ་
ཡིན་ན་ཡང་། བརྒྱུད་ནས་སྒྲུབ་བྱེད་ཡིན་ནོ། །ཞེ་ན་མ་ཡིན་ཏེ། . བསྒྲུབ་པར་བྱ་བ་བརྗོད་
པ་ཡིས། །བརྒྱུད་པ་ཡིས་ཀྱང་ནུས་པ་མེད། །ཅེས་འབྱུང་བ་ལས། དེས་སྒྲ་མི་རྟག་པར་་་་
སྒྲུབ་པའི་བསྒྲུབ་བྱ་དངོས་སུ་བརྗོད་པའི་ཕྱིར་དང་། གང་བྱས་ན་མི་རྟག་པས་ཁྱབ། དཔེར་
ན་བུམ་པ་བཞིན་སྒྲ་ཡང་བྱས་སོ་ཞེས་པའི་ངག་དེ། བརྒྱུད་ནས་སྒྲ་མི་རྟག་པར་སྒྲུབ་པའི་་་་
སྒྲུབ་བྱེད་དུ་བཏགས་རུང་ཡིན་པའི་ཕྱིར། ཕྱི་མ་གྲུབ་སྟེ། གཏན་ཚིགས་བརྗོད་པ་རང་ཉིད་
ལ། །ནུས་པ་མེད་ཀྱང་ནུས་སྟོན་བྱེད། །ཅེས་འབྱུང་བ་ལས། དེ་དེ་སྒྲུབ་ཀྱི་རྟགས་ཚིག་་་་
རྣམ་དག་ཡིན་པའི་ཕྱིར། ཇི་སྐད་བཤད་པ་ལ། ཁོ་ན་རེ། ཕྱོགས་ཆོས་འབྲེལ་པ་བསྒྲུབ་བྱ་
དག །བརྗོད་པ་ལས་གཞན་སྤངས་པར་བྱ། །ཞེས་གསུངས་པ་མི་འཐད་པར་ཐལ། ཕྱོགས་
• 4 13 •



ཚིག་སྒྲུབ་ངག་གི་ཡན་ལག་མ་ཡིན་པའི་ཕྱིར་ཞེ་ན། སྐྱོན་མེད་དེ། གཏན་ཚིགས་དོན་གྱི་་་
ཡུལ་ཉིད་ཀྱི། །ནུས་མེད་དེ་ནི་བརྗོད་པར་བཤད། །ཅེས་འབྱུང་བ་ལས། ལུང་དེས་ཕྱོགས་
ཚིག་ལ་ཕྱོགས་སྒྲུབ་པའི་ནུས་པ་མེད་པའི་ཕྱོགས་བརྗོད་པར་བཤད་པ་ཡིན་པའི་ཕྱིར། །
གཉིས་པ་སྒྲུབ་ངག་གི་ཡན་ལག་ཡིན་པ་འགོག་པའི་རིགས་པ་གཞན་བསྟན་པ་ཡོད་དེ།
རྩོད་པ་དང༌། དེ་དགག་པ་གཉིས་སུ་ཡོད་པའི་ཕྱིར། དང་པོ་ཡོད་དེ། གལ་ཏེ་དེ་ལའང་
ནུས་ཡོད་དེ། །གཏན་ཚིགས་ཚིག་ནི་འཇུག་ཕྱིར་ན། །ཞེས་འབྱུང་བ་ལས། རིག་པ་ཅན་པ་
ན་རེད། སྒྲ་མི་རྟག་ཅེས་པའི་ཚིག སྒྲ་མི་རྟག་པར་སྒྲུབ་པའི་སྒྲུབ་ངག་གི་ཡན་ལག་ཡིན་ཏེ།
དེ་ལ་བརྟེན་ནས་སྒྲ་མི་རྟག་པར་སྒྲུབ་པའི་གཏན་ཚིགས་འཇུག་པའི་ཕྱིར། ཞེས་འགོད་པའི་
ཕྱིར། །
གཉིས་པ་དེ་དགག་པ་ཡོད་དེ། དེ་ནི་ཐེ་ཚོམ་གྱིས་ཤེས་པར། །འདོད་པས་སྐབས་ལ་
བརྟེན་པ་ཡིན། །ཞེས་འབྱུང་བ་ལས། དེ་ལྟར་ན་ཕྱི་རྒོལ་གྱི་སྒྲ་རྟག་མི་རྟག་སྙམ་པའི་ཐེ་ཚོམ་
སྒྲ་མི་རྟག་པར་ཤེས་པའི་ཤེས་འདོད་དང༌། སྒྲ་མི་རྟག་པའི་སྒྲུབ་བྱེད་དྲི་བའི་སྐབས་རྣམས་་
ལའང་སྒྲ་མི་རྟག་པར་སྒྲུབ་པའི་ནུས་པ་ཡོད་པར་ཐལ་བའི་སྐྱོན་ཡོད་པའི་ཕྱིར་ཏེ། དེ་རྣམས་
ལ་བརྟེན་ནས་སྒྲ་མི་རྟག་པར་སྒྲུབ་པའི་གཏན་ཚིགས་འཇུག་པའི་ཕྱིར། འོན་ཏེ། ཚིག་ཡིན་
པའི་ཁྱད་པར་དང་བཅས་སོ་ཞེ་ན། མི་འཐད་དེ། མི་མཐུན་ཕྱོགས་ཁས་ལེན་ན་ཡང་། །
དེ་མཚུངས་ཕྱིར་ན་ཐུག་མེད་འགྱུར། །ཞེས་འབྱུང་བ་ལས། དེ་ལྟར་ན། སྒྲ་རྟག་ཅེས་པའི་
ཚིག་ལ་སྒྲ་མི་རྟག་པར་སྒྲུབ་པའི་ནུས་པ་ཡོད་པར་ཐལ་བའི་ཕྱིར་ཏེ། དེ་ཚིག་ཡིན་ཅིང་། དེ་
ལ་བརྟེན་ནས་སྒྲ་མི་རྟག་པར་སྒྲུབ་པའི་གཏན་ཚིགས་འཇུག་པ་སྲིད་པའི་ཕྱིར། འདོད་མི་
ནུས་པ་ནི། སྒྲ་མི་རྟག་པར་སྒྲུབ་པའི་སྒྲུབ་བྱེད་ཐུག་མེད་དུ་ཐལ་བར་འགྱུར་པའི་ཕྱིར་ཏེ།
སྒྲ་རྟག་ཅེས་པའི་ཚིག་ལའང་སྒྲ་མི་རྟག་པར་སྒྲུབ་པའི་ནུས་པ་ཡོད་པའི་ཕྱིར། རྟགས་ཁས།
དེས་ན་སྒྲ་མི་རྟག་ཅེས་པའི་ཚིག་ལ་སྒྲ་མི་རྟག་པར་སྒྲུབ་པའི་ནུས་པ་མེད་དེ། དེ་ལ་དེ་དངོས་
སུ་སྒྲུབ་པའི་ནུས་པ་མེད། དེ་ལ་དེ་བརྒྱུད་ནས་སྒྲུབ་པའི་ནུས་པ་ཡང་མེད་པའི་ཕྱིར། དང་
པོ་གྲུབ་སྟེ། ནང་གི་ཡན་ལག་ནུས་པ་ནི། །ཚུལ་གསུམ་དག་ལ་ཡང་དག་གནས། །ཞེས་་་་
འབྱུང་བ་ལས། སྒྲ་མི་རྟག་པར་དངོས་སུ་སྒྲུབ་ནུས་ཀྱི་གཏན་ཚིགས་ཡིན་ན། དེ་སྒྲུབ་ཀྱི་་་
ཚུལ་གསུམ་ཡིན་དགོས་པའི་ཕྱིར། གཉིས་པ་གྲུབ་སྟེ། དེ་ལ་དྲན་པ་བསྐྱེད་པ་ནི། །དེ་ཉིད་
• 41 4 •



ཚིག་ལ་ཡང་དག་གནས། །ཞེས་འབྱུང་བ་ལས། ཚིག་དེ་ལ་སྒྲ་མི་རྟག་པར་སྒྲུབ་པའི་ཚུལ་་་
གསུམ་དྲན་པའི་དྲན་ཤེས་བསྐྱེད་པའི་ནུས་པ་མེད་པའི་ཕྱིར་ཏེ། གང་བྱས་ན་མི་རྟག་པས་་་
ཁྱབ། དཔེར་ན་བུམ་པ་བཞིན། སྒྲ་ཡང་བྱས་སོ་ཞེས་པའི་ངག་དེ། ངག་དེའི་འབྲས་བུར་
གྱུར་པའི་སྒྲ་མི་རྟག་པར་སྒྲུབ་པའི་ཚུལ་གསུམ་དྲན་པའི་དྲན་ཤེས་སྐྱེད་བྱེད་ཡིན་པའི་ཕྱིར། །
ཁ་ཅིག དེ་འདྲ་བའི་ངག་དེ། རང་འབྲས་སྒྲ་མི་རྟག་པར་སྒྲུབ་པའི་ཚུལ་གསུམ་དྲན་པའི་་
དྲན་ཤེས་དངོས་སུ་སྐྱེད་བྱེད་ཡིན་ཟེར་བ་མི་འཐད་དེ། དེ་དེའི་བརྒྱུད་རྒྱུ་ཡིན་པའི་ཕྱིར་ཏེ།
དེ་དེ་ཐོས་པའི་ཉན་ཤེས་ཀྱི་དངོས་རྒྱུ་ཡིན་པའི་ཕྱིར། ཉན་ཤེས་དེ་དག་དེའི་འབྲས་བུར་གྱུར་
པའི་སྒྲ་མི་རྟག་པར་སྒྲུབ་པའི་ཚུལ་གསུམ་དྲན་པའི་དྲན་ཤེས་ཀྱི་རྒྱུ་ཡིན་པའི་ཕྱིར། དང་པོ་་
དེར་ཐལ། སྒྲ་སྒྲ་འཛིན་མངོན་སུམ་གྱི་གཟུང་དོན་ཡིན་པའི་ཕྱིར། ཕྱི་མ་དེར་ཐལ། སྒྲ་་་་
འཛིན་མངོན་སུམ་སྒྲ་འཛིན་རྟོག་པའི་རྒྱུ་ཡིན་པའི་ཕྱིར། ཁ་ཅིག བྱས་རྟགས་ཀྱིས་སྒྲ་མི་་་
རྟག་པར་སྒྲུབ་པའི་རྟགས་ཡང་དག་འགོད་པ་སྐབས་སུ་བབ་པའི་ཕྱི་རྒོལ་ཡང་དག་དང༌།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་འགོད་པ་སྐབས་སུ་བབ་པའི་ཕྱི་
རྒོལ་རྣམ་དག་གཉིས་འགལ་ཏེ། དང་པོ་ཡིན་ན། བྱས་རྟགས་ཀྱི་སྒྲ་མི་རྟག་པར་སྒྲུབ་པའི་
ཚུལ་གསུམ་དྲན་པའི་དྲན་ཤེས་རྒྱུད་ལྡན་ཡིན་དགོས། གཉིས་པ་ཡིན་ན། དེ་རྒྱུད་ལྡན་ཡིན་
མི་དགོས་པའི་ཕྱིར་ཟེར་ན། འོ་ན། སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་་་
པའི་ངག་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སྦྱོར་རྣམ་དག་ཏུ་ཐལ། དམ་་་
བཅའ་དེའི་ཕྱིར། འདོད་མི་ནུས་ཏེ། དེས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཁྱབ་པ་
དངོས་སུ་མ་བསྟན་པའི་ཕྱིར། ཁྱབ་སྟེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་
ཡང་དག་ལ་དེ་ལྟར་དགོས་པའི་ཕྱིར་ཏེ། གསུམ་ལས་ཚུལ་གང་རུང་བ་ཉིད། །ཅེས་གསུངས་
པའི་ཕྱིར། གཞན་ཡང་། གང་བྱས་ན་མི་རྟག་པས་ཁྱབ། དཔེར་ན་བུམ་པ་བཞིན་སྒྲ་ཡང་
བྱས་ཞེས་པའི་ངག་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སྦྱོར་རྣམ་དག་མ་ཡིན་
པར་ཐལ། སྔར་གྱི་མཚན་གཞི་འཐད་པའི་ཕྱིར། འདོད་ན། བྱས་རྟགས་ཀྱིས་སྒྲ་མི་རྟག་་
པར་སྒྲུབ་པའི་རྟགས་སྦྱོར་རྣམ་དག་ཡིན་ན། དེ་སྐོར་གྱི་སྒྲུབ་ངག་ཡང་དག་མ་ཡིན་དགོས་་་
པར་ཐལ། སྔ་ཕྱིའི་ཁས་བླངས་དེའི་ཕྱིར། འདོད་ན། དེ་སྐོར་གྱི་སྦྱོར་ངོག་རྣམ་དག་ཡིན་
ན། དེ་མ་ཡིན་དགོས་པར་ཐལ། འདོད་པའི་ཕྱིར། འདོད་ན། གང་བྱས་ན་ཞེས་སོགས་
• 4
5 •



ཀྱི་ངག་ཆོས་ཅན། དེར་ཐལ། དེའི་ཕྱིར། དེར་ཐལ། དེ་སྐོར་གྱི་ཆོས་མཐུན་སྦྱོར་གྱི་སྦྱོར་
ངག་རྣམ་དག་ཡིན་པའི་ཕྱིར་ཏེ། དེ་སྐོར་གྱི་ཆོས་མཐུན་སྦྱོར་གྱི་སྒྲུབ་ངག་ཡང་དག་ཡིན་པའི་
ཕྱིར། ཁོ་ན་རེ། དེ་དེ་སྐོར་གྱི་སྦྱོར་ངག་རྣམ་དག་ཡིན་པ་མི་འཐད་པར་ཐལ། སྒྲ་ཆོས་ཅན།
མི་རྟག་སྟེ། བྱས་པའི་ཕྱིར། ཞེས་པའི་ངག་དེ། དེ་སྐོར་གྱི་སྦྱོར་ངག་རྣམ་དག་ཡིན་པའི་་་
ཕྱིར་ཏེ། དེ་སྦྱོར་ངག་རྣམ་དག་ཡིན་པའི་ཕྱིར་ན། འདིར་མ་ཁྱབ། རྟགས་དེར་ཐལ། སྒྲ་
ཆོས་ཅན། མི་རྟག་སྟེ། དངོས་པོ་ཡིན་པའི་ཕྱིར། ཞེས་པའི་ངག་དེ། འཇིག་པ་ཡོད་ཙམ་
འབྲེལ་པ་ཅན། །ཉིད་ཕྱིར་སྒྲ་ནི་མི་རྟག་ཉིད། །ཅེས་པའི་གཞུང་སྦྱོར་རྣམ་དག་ཡིན་པའི་་་
ཕྱིར། སྔོ་འཛིན་མངོན་སུམ་མཚན་གཞི། ཚད་མ་ཡིན་པར་མཚོན། གསར་དུ་མི་སླུ་བའི་་
ཤེས་པ་ཡིན་པ་ཞེས་པའི་ངག་དེ། གསར་དུ་མི་སླུ་བའི་ཤེས་པའི་རྟགས་ཀྱིས་སྔོ་འཛིན་མངོན་
སུམ་ཚད་མར་སྒྲུབ་པའི་མཚོན་སྦྱོར་རྣམ་དག་ཡིན་པའི་ཕྱིར། ཕྱི་མ་དེར་ཐལ། དེ་མཚོན་་
སྦྱོར་རྣམ་དག་ཡིན་པའི་ཕྱིར་ཟེར་ན། འདིར་མ་ཁྱབ། སྔ་ཕྱི་གཉིས་ཀ་ལ། སྒྲ་ཆོས་ཅན།
མི་རྟག་སྟེ། བྱས་པའི་ཕྱིར། དཔེར་ན། བུམ་པ་བཞིན་ཞེས་པའི་ངག་དེ་བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་ཆོས་མཐུན་སྦྱོར་གྱི་སྦྱོར་ངག་རྣམ་དག་ཡིན་པར་ཐལ། དེ་དེའི་་་་་
རྟགས་ཀྱིས་དེ་སྐོར་གྱི་སྦྱོར་ངག་རྣམ་དག་གང་ཞིག དེ་དེའི་རྟགས་གྱིས་དེ་སྒྲུབ་ཀྱི་ཆོས་མི་་་
མཐུན་སྦྱོར་གྱི་སྦྱོར་ངག་རྣམ་དག་མ་ཡིན་པའི་ཕྱིར། རྟགས་དང་པོ་ཁས། ཕྱི་མ་དེར་ཐལ།
བུམ་པ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་མི་མཐུན་དཔེ་ཡང་དག་མ་ཡིན་པའི་ཕྱིར། །
རྩ་བར་འདོད་ན། སྒྲ་ཆོས་ཅན། མ་བྱས་སྟེ། རྟོག་པའི་ཕྱིར། དཔེར་ན་ནམ་མཁའ་་་་་
བཞིན་ཞེས་པའི་ངག་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཆོས་མི་མཐུན་སྦྱོར་གྱི་་་
སྦྱོར་ངག་རྣམ་དག་ཡིན་པར་ཐལ། འདོད་པའི་ཕྱིར། འདོད་ན། དེ་ངག་རྣམ་དག་ཡིན་
པར་ཐལ་ལོ། །འདོད་མི་ནུས་ཏེ། རྟག་པའི་རྟགས་ཀྱིས་སྒྲ་མ་བྱས་པར་འཛིན་པའི་རྟོག་པ་
དེ་རྟོག་པ་ལོག་ཤེས་ཡིན་པའི་ཕྱིར། གཞན་ཡང་། གང་བྱས་ན། མི་རྟག་པས་ཁྱབ། །
ཞེས་སོགས་ཀྱི་ངག་ཆོས་ཅན། ཁྱོད་འགོད་པ་སྐབས་སུ་བབ་པའི་བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་ཕྱི་རྒོལ་རྣམ་དག་ཡོད་པར་ཐལ། ཁྱོད་བྱས་རྟགས་ཀྱིས་སྒྲ་མི་རྟག་པར་སྒྲུབ་་་
པའི་གཞན་དོན་རྗེས་དང་ག་ཡིན་པའི་ཕྱིར། འདོད་ན། དེ་འདྲ་བའི་ཕྱི་རྒོལ་རྣམ་དག་ཆོས་
ཅན། ཁྱོད་ཀྱི་ངོ་བོར་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ།
• 316 •



ཁྱོད་དེ་འདྲ་བའི་ཕྱི་རྒོལ་རྣམ་དག་ཡིན་པའི་ཕྱིར། འདོད་ན། དེ་ཆོས་ཅན། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་འགོད་པ་སྐབས་སུ་བབ་པའི་གང་ཟག་ཡིན་་་་་
པར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གང་ཞིག ཁྱོད་ཀྱི་ངོ་
བོར་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པའི་ཕྱིར། འདོད་ན། དེ་ཆོས་
ཅན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་འགོད་པ་སྐབས་སུ་བབ་
པའི་གང་ཟག་མ་ཡིན་པར་ཐལ། དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་འགོད་པ་་་་་
སྐབས་སུ་བབ་པའི་གང་ཟག་ཡིན་པའི་ཕྱིར། འཁོར་གསུམ། གཞན་ཡང་བྱས་རྟགས་ཀྱིས་་
སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་གྲུབ་ཅིང་། སྒྲ་མི་རྟག་པར་སྒྲུབ་པའི་ཚུལ་་་་
གསུམ་དྲན་པའི་དྲན་ཤེས་རྒྱུད་ལ་ལྡན། སྒྲ་རྟག་མི་རྟག་ཐེ་ཚོམ་ཟ་བའི་གང་ཟག་ཡིན་ན།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་འགོད་པ་སྐབས་སུ་བབ་པའི་གང་་
ཟག་ཡིན་དགོས་པར་ཐལ། དེ་འདྲ་བའི་རྒོལ་བ་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་རྟགས་ཡང་དག་འགོད་པ་སྐབས་སུ་བབ་པའི་གང་ཟག་ཡིན་པའི་ཕྱིར། འདོད་ན་སོང་།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་གྲུབ་ཅིང་། སྒྲ་མི་རྟག་པར་་
སྒྲུབ་པའི་ཚུལ་གསུམ་དྲན་པའི་དྲན་ཤེས་རྒྱུད་ལ་མི་ལྡན། སྒྲ་རྟག་མི་རྟག་ཐེ་ཚོམ་ཟ་བའི་
རྒོལ་བ་ཡིན་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་འགོད་པ་་་་་
སྐབས་སུ་བབ་པའི་གང་ཟག་ཡིན་དགོས་པར་ཐལ། དེ་འདྲ་བའི་རྒོལ་བ་བྱས་རྟགས་ཀྱིས་སྒྲ་
མི་རྟག་པར་སྒྲུབ་པའི་སྒྲུབ་ངག་ཡང་དག་འགོད་པ་སྐབས་སུ་བབ་པའི་གང་ཟག་ཡིན་པའི་ཕྱིར།
འདོད་ན་སོང་། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་གྲུབ་ཅིང་།
སྒྲ་རྟག་མི་རྟག་ཐེ་ཚོམ་ཟ་བའི་གང་ཟག་ཆོས་ཅན། བྱས་རྟགས་ཀྱིས་སྒྲ་མི་རྟག་པར་སྒྲུབ་་་་
པའི་རྟགས་ཡང་དག་འགོད་པ་སྐབས་སུ་བབ་པའི་གང་ཟག་ཡིན་པར་ཐལ། བྱས་རྟགས་་་་་
ཀྱིས་སྒྲ་མི་རྟག་པའི་ཚུལ་གསུམ་ཚད་མས་གྲུབ་པའི་གང་ཟག་ཡིན། བྱས་རྟོགས་ཀྱི་སྒྲ་མི་རྟག་
པར་སྒྲུབ་པའི་ཚུལ་གསུམ་དྲན་པའི་དྲན་ཤེས་རྒྱུད་ལ་ལྡན། སྒྲ་རྟག་མི་རྟག་ཐེ་ཚོམ་ཟ་བའི་་
རྒོལ་བ་ཡིན་པའི་ཕྱིར། རྟགས་བར་པ་མ་གྲུབ་ན། དེ་ཆོས་ཅན། ཁྱོད་ཡིན་ན། བྱ་་་་
རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་འགོད་པ་སྐབས་སུ་བབ་པའི་གང་་་་
ཟག་ཡིན་དགོས་པར་ཐལ། ཁྱོད་དེ་ཡིན་པ་གང་ཞིག ཁྱོད་དེ་ཡིན། ཁྱོད་ཡིན་ན། དེ་་་
• 47 •



ཡིན་པའི་ཁྱབ་པ་ཡོད་དགོས་པའི་ཕྱིར། དང་པོ་དེར་ཐལ། ཁྱོད་བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་ཚུལ་གསུམ་ཚད་མས་གྲུབ་པའི་གང་ཟག་ཡིན། བྱས་རྟགས་ཀྱིས་སྒྲ་མི་རྟག་་་་
པར་སྒྲུབ་པའི་ཚུལ་གསུམ་དྲན་པའི་དྲན་ཤེས་རྒྱུད་ལ་ལྡན སྒྲ་རྟག་མི་རྟག་ཐེ་ཚོམ་ཟ་བའི་་་
གང་ཟག་ཡིན་པའི་ཕྱིར། འཁོར་གསུམ། ཁ་ཅིག དེ་ཆོས་ཅན། ཁྱོད་ཡིན་ན། དེ་ཡིན་
དགོས་པར་ཐལ། ཁྱོད་དེ་ཡིན་པའི་ཕྱིར། ཞེས་པ་ནི། རྩིང་པ་སྟེ། འོ་ན། བྱས་པ་སྒྲ་མི་
རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ཆོས་ཅན། དེར་ཐལ། དེའི་ཕྱིར། མ་
གྲུབ་ན། བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི ་་་
གང་ཟག་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་འགོད་པ་སྐབས་
སུ་བབ་པའི་གང་ཟག་ཡིན་པར་ཐལ། ཁྱོད་དེར་སོང་བའི་གང་ཟག་དེ། བྱས་རྟགས་ཀྱིས་སྒྲ་
མི་རྟག་པར་སྒྲུབ་པའི་ཁྱབ་པ་རྣལ་མར་ངེས་པའི་གང་ཟག་ཡིན་པའི་ཕྱིར་ཏེ། ཁྱོད་དེ་སྒྲུབ་
ཀྱི་རྟགས་ཡང་དག་ཡིན་པའི་ཕྱིར། རྩ་བར་འདོད་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་རྗེས་ཁྱབ་ཚད་མས་མ་རྟོགས་པའི་བྱས་པ་སྒྲ་མི་རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་
གང་ཟག་མེད་པར་ཐལ། འདོད་པ་དེའི་ཕྱིར། འདོད་ན། ཧ་ཅང་ཐལ་ཏེ། བྱས་པ་སྒྲ་
མི་རྟག་པར་སྒྲུབ་པ་ལ་མ་ངེས་པའི་གཏན་ཚིགས་སུ་སོང་བའི་གང་ཟག་ཡོད་པར་སྔར་བཤད་
ཟིན་པའི་ཕྱིར། ཡང་ཁ་ཅིག བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་་་
འགོད་པ་སྐབས་སུ་བབ་པའི་གང་ཟག་དང་། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་
ངག་ཡང་དག་འགོད་པ་སྐབས་སུ་བབ་པའི་གང་ཟག་གཉིས་དོན་གཅིག་ཅིང་། གཉིས་ཀ་ལ་
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་དྲན་པའི་དྲན་ཤེས་རྒྱུད་ལ་དངོས་སུ་་་་
ལྡན་བཞིན་པ་མ་ཡིན་པ་ཅིག་དགོས་ཏེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་་་
སྦྱོར་རྣམ་དག་དང་། དེ་སྐོར་གྱི་སྒྲུབ་ངག་ཡང་དག་དོན་གཅིག་པའི་ཕྱིར་དང་། བྱས་་་་་
རྟོགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གི་ངོ་བོར། བྱས་རྟགས་ཀྱིས་སྒྲ་མི་་་་
རྟག་པར་སྒྲུབ་པའི་སྒྲུབ་ངག་ཡང་དག་བཀོད་པ་ལ་བརྟེན་ནས། དེའི་རྒྱུད་ལ་དེ་སྐོར་གྱི་ཚུལ་
གསུམ་དྲན་པའི་དྲན་ཤེས་སྐྱེ་དགོས་པའི་ཕྱིར། དེ་མི་དགོས་ན། ཕྱི་རྒོལ་རྣམ་དག་དེའི་རྒྱུད་
ལ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་འཇལ་བའི་ཚད་མ་དང་། དེ་སྐོར་་
གྱི་ཚུལ་གསུམ་དྲན་པའི་དྲན་ཤེས་ཅིག་ཆར་དུ་དངོས་སུ་ཡོད་དགོས་ལ། དེ་མི་འཐད་པའི་་་
ཀ 418 -



ཕྱིར་ཏེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་འཇལ་བའི་ཚད་མས་རང་་་་
འབྲས་བྱས་རྟགས་ཀྱི་སྒྲ་མི་རྟག་པར་སྒྲུབ་པའི་ཚུལ་གསུམ་དྲན་པའི་དྲན་ཤེས་བསྐྱེད། དེས་
རང་འབྲས་བྱས་རྟགས་ལས་སྒྲ་མི་རྟག་རྟོགས་པའི་རྗེས་དཔག་བསྐྱེད་པའི་ཕྱིར། འོན་ཀྱང་
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་ཡིན་ན། བྱས་རྟགས་ཀྱིས་སྒྲ་མི་་
རྟག་པར་སྒྲུབ་པའི་ཚུལ་གསུམ་དྲན་པའི་དྲན་ཤེས་རྒྱུད་ལ་སྐྱེས་མྱོང་བ་ཅིག་དགོས་ཞེས་ཟེར་ཏེ།
དཔྱད་པར་བྱའོ། །ཁོ་ན་རེ། ཁྱོད་ཀྱི་ཇི་སྐད་བཤད་པ་མི་འཐད་དེ། གལ་ཏེ་ཡུལ་བསྟན་་
མེད་པར་ནི། །གཏན་ཚིགས་འཇུག་པ་མེད་པའི་ཕྱིར། །ཡུལ་བསྟན་པ་དག་ཉིད་ལས་ནི། །
ནུས་པ་སྒྲུབ་པར་འདོད་ཅེ་ན། །ཞེས་འབྱུང་བ་ལས། སྒྲ་མི་རྟག་ཅེས་པའི་ཚིག་ཆོས་ཅན།།
ཁྱོད་ལ་སྒྲ་མི་རྟག་པར་སྒྲུབ་པའི་ནུས་པ་ཡོད་དེ། སྒྲ་མི་རྟག་པ་དེ། སྒྲ་མི་རྟག་པར་སྒྲུབ་་་
པའི་རྟགས་ཀྱིས་བྱེད་པ་འཇུག་པའི་ཡུལ་གང་ཞིག ཁྱོད་མེད་པར་སྒྲ་མི་རྟག་པར་སྒྲུབ་པའི་
གཏན་ཚིགས་མི་འཇུག་པའི་ཕྱིར་ཞེས་རྩོད་པའི་ཕྱིར། མི་འཐད་དེ། ལྷ་ལྟར་ན། བཤད་་
ཟིན་འདི་ལ་དེ་མེད་ཀྱང་། །ཞེས་འབྱུང་བ་དང༌། རྒྱུན་ལྟར་ན་ཁྱབ་སྔོན་ཅན་ལ་དེ་མེད་་་
ཀྱང་། །སྒྲ་ནི་བྱས་ཡིན་འདི་འདྲ་ཀུན། །མི་རྟག་ཅེས་ནི་བརྗོད་པས་ཀྱང་། །དོན་གྱི་དེ་ནི་
འཇིག་བློར་འགྱུར། །ཞེས་འབྱུང་བ་ལས། ལན་བཤད་ཟིན་པའི་ཕྱིར་དང༌། གང་བྱས་ན་
མི་རྟག་པས་ཁྱབ། ཅེས་སོགས་ཁྱབ་པ་སྔོན་འགྲོ་ཅན་གྱི་སྒྲུབ་ངག་ལ་སྒྲ་མི་རྟག་པར་དངོས་་
སུ་བརྗོད་པའི་ནུས་པ་མེད་ཀྱང་། སྒྲ་ནི་བྱས་གང་བྱས་པའི་འདི་འདྲ་ཀུན། མི་རྟག་ཅེས་་་
འདི་བརྗོད་པས་ཀྱང༌། །སྒྲ་མི་རྟག་པར་རྟོགས་པའི་རྗེས་དཔག་སྐྱེ་བ་ཡོད་པའི་ཕྱིར། དང་
པོ་གྲུབ་སྟེ། དེ་ལྟར་ན་ཡང་སྒྲུབ་པར་བྱེད་པ་མ་ཡིན་ཏེ། ཐེ་ཚོམ་དང་ཤེས་པར་འདོད་པ་ལ་
སོགས་པ་ཡང་སྒྲུབ་པར་བྱ་བ་ཉིད་དུ་ཐལ་བའི་ཕྱིར། ཞེས་བྱ་བ་ལ་སོགས་པ་བཤད་ཟིན་ཏོ། །
ཞེས་གསུངས་པའི་ཕྱིར། སྔར་བཤད་པ་རྣམས་ཀྱི་དོན་བཤད་དུ་ཡོད་དེ། ཕྱོགས་བསྟན་པ་
ནི་མེད་ན་ཡང་། །འགྲུབ་པ་ལ་ནི་བགེགས་མེད་ཕྱིར། །གསུམ་ལས་ཚུལ་གང་རུང་བ་ཉིད། །
མ་བསྟན་མ་ཚང་ཡིན་པར་བརྗོད། ཅེས་འབྱུང་བ་ལས། སྒྲ་མི་རྟག་ཅེས་པའི་ཚིག་སྒྲ་མི་་་་
རྟག་པར་སྒྲུབ་པའི་སྒྲུབ་ངག་གི་ཡན་ལག་མ་ཡིན་ཏེ། སྒྲ་མི་རྟག་པར་སྒྲུབ་པའི་ཕྱོགས་དངོས་
སུ་བསྟན་པ་མེད་ན་ཡང་། སྔར་བཤད་པའི་སྒྲུབ་ངག་ཡན་ལག་གཉིས་ལྡན་གྱིས་རང་འབྲས་
བྱས་རྟགས་ལས་སྒྲ་མི་རྟག་པར་རྟོགས་པའི་རྗེས་དཔག་སྐྱེ་བར་ངེས་ཤིང༌། ཁྱོད་འདོད་པའི་
• 41
•



སྒྲུབ་ངག་ཡན་ལག་ལྔ་ལྡན་གྱིས་སྒྲ་མི་རྟག་པར་སྒྲུབ་པའི་ཁྱབ་པའི་ཚུལ་མ་བསྟན་པས། དེ་
སྒྲུབ་ཀྱི་སྒྲུབ་ངག་ཡང་དག་པར་མིན་ཞེས་པའི་དོན་ཡིན་པའི་ཕྱིར། རིག་པ་ཅན་པ་ན་རེ། །
ཕྱོགས་ཚིག་སྒྲུབ་ངག་གི་ཡན་ལག་ཡིན་པར་མ་ཟད། བསྒྲུབ་བྱར་བསྟན་པར་བྱ་བ་ཕྱོགས་་་་
ཡང་དག་གི་མཚན་ཉིད་དང་། བསྒྲུབ་བྱ་བརྗོད་པ་དམ་བཅའ་བའི་མཚན་ཉིད་ཡིན་ནོ། །
ཞེ་ན། མིན་ཏེ། དེ་ལྟར་ན། སྒྲ་མི་རྟག་པར་སྒྲུབ་པའི་དཔེ་རྟགས་མ་གྲུབ་པ་བརྗོད་པ་དེས།
སྒྲ་མི་རྟག་པར་སྒྲུབ་པའི་བསྒྲུབ་བྱ་བརྗོད་པས། སྒྲ་མི་རྟག་པར་སྒྲུབ་པའི་དམ་བཅའ་ཡིན་་་
པར་ཐལ་བའི་སྐྱོན་ཡོད་པའི་ཕྱིར། དེས་བསྒྲུབ་བྱ་བརྗོད་པ་གྲུབ་སྟེ། དེས་སྒྲ་མི་རྟག་པར་
སྒྲུབ་པའི་ཤེས་བྱེད་ཀྱི་ཡན་ལག་ཏུ་གྱུར་པའི་ཕྱི་རྒོལ་གྱིས་མ་གྲུབ་པ་བརྗོད་པ་ཡིན་པའི་ཕྱིར་་་
དང༌། གཏན་ཚིགས་དང་དཔེ་མ་གྲུབ་པ་བརྗོད་པ་ཡིན་པའི་ཕྱིར། མ་ཁྱབ་ན། དམ་་་་་
བཅའི་མཚན་ཉིད་ཀྱི་ཟུར་གྱི་བསྒྲུབ་བྱ་ཞེས་པའི་སྒྲ་དེ་ཤེས་བྱེད་ཀྱི་ཡན་ལག་ཏུ་གྱུར་པའི་ཕྱིར་
རྒོལ་གྱི་མ་གྲུབ་པ་ཁོ་ན་ལ་འཇུག་པ་དང་ཁས་བླངས་པ་དང་འགལ་བའི་ཕྱིར་ཏེ། ལྷར།
ཕྱོགས་ཀྱི་ཚིག་སྒྲུབ་པར་བྱེད་པ་མིན་པ་གང་ཡིན་པ་དེའི་དམ་བཅའ་སྟེ་ཕྱོགས་ཀྱི་མཚན་ཉིད་
སྨྲ་བ་སྒྲུབ་པར་བྱེད་པ་འཆད་པར་བྱེད་པ་ལ། གཏན་ཚིགས་དང་དཔེ་མ་གྲུབ་པ་སྟོན་པ་་་་༌་
ཡང་དམ་བཅའ་བར་འགྱུར་རོ། །ཞེས་གསུངས་པའི་ཕྱིར། ཁོ་ན་རེ། ཁྱོད་རང་ལྟར་ན་་་་
ཡང་། ཀུན་བཏུས་ལས། ངོ་བོ་ཁོ་ན་བསྟན་བྱ་བ། །ཞེས་བསྒྲུབ་བྱར་བསྟན་པར་བྱ་བ། །
ཕྱོགས་ཡང་དག་གི་མཚན་ཉིད། བསྒྲུབ་བྱ་བརྗོད་པ་དམ་བཅའི་མཚན་ཉིད་དུ་བསྟན་པས།
དེ་ལྟར་ན། དཔེ་རྟགས་མ་གྲུབ་པར་བརྗོད་པ་ཆོས་ཅན། དམ་བཅའ་ཡིན་པར་ཐལ།
བསྒྲུབ་བྱ་བརྗོད་པའི་ཕྱིར་ཞེ་ན། གནོད་བྱེད་དུ་མི་འཇུག་སྟེ། བསྒྲུབ་བྱ་བརྗོད་པར་དམ་་
བཅས་ནའང་། །སྨྲ་དེ་ལ་སྐྱོན་འཐད་མིན་ཏེ། །ཞེས་འབྱུང་བ་ལས། ཕྱོགས་གླང་ཡབ་སྲས་
ཀྱི་བསྒྲུབ་བྱ་བརྗོད་པ་དམ་བཅའི་མཚན་ཉིད་དུ་མ་སྨྲས་མོད། སྨྲས་ནའང་ཁྱོད་ཀྱིས་་་་
འཕངས་པའི་ཐལ་འགྱུར་དེ་ལ་རྟགས་མ་གྲུབ་ཀྱི་ལན་དོན་མཐུན་ཐེབས་པའི་ཕྱིར། སྒྲུབ་་་་
བྱེད་དབང་དུ་བྱས་ཉིད་ཀྱིས། །གཏན་ཚིགས་ལྟར་སྣང་ཐལ་མིན་ཕྱིར། །ཞེས་འབྱུང་བ་ལས།
དེས་སྒྲ་མི་རྟག་པར་སྒྲུབ་པའི་སྒྲུབ་བྱེད་ཁོ་ན་བརྗོད་པའི་ཕྱིར་དང་། ཁྱད་པར་མེད་པར་་་་་
བརྗོད་ན་ཡང་། ཞེས་གསུངས་པ་ཉིད་ཀྱིས། ཕྱོགས་གླང་ཡབ་སྲས་ཀྱི་ལུགས་ལས་དཔེ་་་་
རྟགས་མ་གྲུབ་པ་བརྗོད་པ་དང་། ཕྱོགས་ཚིག་གཉིས་རིགས་མི་མཐུན་པའི་ཕྱིར་དང་།
• 420 •



རིགས་གཅིག་ཐེ་ཚོམ་སྐྱེ་འགྱུར་ཏེ། །ཞེས་གསུངས་པ་ཉིད་ཀྱིས། རིག་པ་ཅན་པའི་ལུགས་ལ།
རིགས་མཐུན་པས་དཔེ་རྟགས་མ་གྲུབ་པ་བརྗོད་པ་དམ་བཅའ་བར་ཐལ་བའི་སྐྱོན་འཇུག་མི་་་
འཇུག་གི་ཁྱད་པར་གྲུབ་པའི་ཕྱིར། ཁོ་ན་རེ། དཔེ་རྟགས་མ་གྲུབ་པ་བརྗོད་པ་ཆོས་ཅན།
དམ་བཅའ་བར་ཐལ། བསྒྲུབ་བྱ་བརྗོད་པའི་ཕྱིར། ཕྱི་རྒོལ་གྱི་མ་གྲུབ་པ་བརྗོད་པའི་ཕྱིར་ཞེ་
ན། མི་འཐད་དེ། གཞན་དུ་བསྒྲུབ་བྱ་བརྗོད་པ་ཀུན། །དམ་བཅའ་བར་ནི་ཐལ་བར་་་་་་
འགྱུར། ཞེས་འབྱུང་བ་ལས། དེ་ལྟར་ན། ཕྱི་རྒོལ་གྱི་མ་གྲུབ་པ་བརྗོད་པ་ཀུན། དམ་་་་
བཅའ་བོར་ཐལ་བའི་སྐྱོན་ཡོད་པའི་ཕྱིར། རིག་པ་ཅན་པ་ན་རེ། ཇི་སྐད་བརྗོད་པའི་སྐྱོན་
མེད་དེ། གལ་ཏེ་གྲུབ་བརྗོད་སྒྲུབ་བྱེད་ཕྱིར། །གཞན་དག་ལ་ཡང་སྐྱོན་མེད་ན། །ཞེས་་་་་
འབྱུང་བ་ལས། དཔེ་རྟགས་མ་གྲུབ་པ་བརྗོད་པ་སྒྲུབ་བྱེད་ཀྱི་ཡན་ལག་མ་ཡིན་པའི་ཕྱིར་ཏེ།
ཕྱི་རྒོལ་གྱིས་མ་གྲུབ་པ་བརྗོད་པའི་ཕྱིར། ཁྱབ་སྟེ། ཕྱི་རྒོལ་གྱིས་གྲུབ་ཟིན་བརྗོད་པ་དེ་ཉིད་
སྒྲུབ་ངག་གི་ཡན་ལག་ཡིན་པའི་ཕྱིར། ཞེས་སྨྲ་བ། དེ་ནི་བསྒྲུབ་བྱ་བསྟན་པ་དག །ཅི་ལྟར་
སྒྲུབ་བྱེད་ཡན་ལག་ཡིན། །ཞེས་གསུངས་པའི་དོན་བཤད་པས་སྒྲ་མི་རྟག་ཅེས་པའི་ཚིག་ཀྱང་།
སྒྲ་མི་རྟག་པར་སྒྲུབ་པའི་སྒྲུབ་བྱེད་ཡང་དག་མ་ཡིན་པར་ཐལ་བའི་ཕྱིར་ཏེ། དེས་སྒྲ་མི་རྟག་
པར་སྒྲུབ་པའི་ཕྱི་རྒོལ་གྱིས་མ་གྲུབ་པ་བརྗོད་པའི་ཕྱིར།།
གསུམ་པ་ཕྱོགས་ཚིག་སྒྲུབ་ངག་གི་ཡན་ལག་ཡིན་པ་འགོག་པའི་གཞན་གྱི་ལུགས་འབྲེལ་
མེད་དུ་བསྟན་པ་ཡོད་དེ། ལྟར་སྣང་བཅས་སོགས་བཀོད་པ་དང་། །ལན་ནི་འབྲེལ་མེད་་་་
བཞད་གད་དེ། །འདི་ལྟར་དེ་ནི་རིགས་པ་ཉིད། མ་ཡིན་ནོ་ཞེས་བཤད་ཟིན་ཏོ། །ཞེས་་་་་
འབྱུང་བ་ལས། རིག་པ་ཅན་པས་ཕྱོགས་ཚིག་ཆོས་ཅན། སྒྲུབ་ངག་གི་ཡན་ལག་ཡིན་ཏེ། །
སྒྲུབ་བྱེད་ཡང་དག་བརྗོད་པའི་ཕྱིར། དཔེའི་རྟགས་ཀྱིས་གཏན་ཚིགས་བཞིན་ཞེས་ཟེར་བ་ལ།
མངོན་སུམ་ཆོས་ཅན། སྒྲུབ་ངག་གི་ཡན་ལག་ཡིན་པར་ཐལ། སྒྲུབ་བྱེད་ཡང་དག་བརྗོད་་་
པའི་ཕྱིར། ཚིག་ཡིན་པའི་ཁྱད་པར་དང་བཅས་ན། སུན་འབྱིན་ཆོས་ཅན། སྔ་མ་དེར་ཐལ།
སྒྲུབ་བྱེད་ཡང་དག་བརྗོད་པའི་ཚིག་ཡིན་པའི་ཕྱིར། ཞེས་སོགས་མང་པོ་ལེན་གྱི་བུས་བཀོད་
པའི་རྩོད་ལན་ཏེ། མཁས་པས་བཞད་གད་ཀྱི་གནས་ཡིན་པའི་ཕྱིར་ཏེ་ཕྱོགས་སྔ་འབྲེལ་མེད་
བཀོད་ནས། ལན་འབྲེལ་མེད་བཏབ་པའི་རྩོད་ལན་ཡིན་པའི་ཕྱིར། འོ་ན། ཕྱོགས་སྔ་དེ་་
ཇི་ལྟར་སུན་འབྱིན་ཞེ་ན། སྒྲུབ་བྱེད་ཡང་དག་བརྗོད་པ་ཆོས་ཅན། ཁྱོད་ཕྱོགས་ཚིག་སྒྲུབ་་
• 421 •



ངག་གི་ཡན་ལག་ཏུ་སྒྲུབ་པའི་རྟགས་ཡང་དག་མ་ཡིན་ཏེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་་་་
ཁྱབ་པ་མ་ངེས་པའི་ཕྱིར། ཁྱབ་སྟེ། རྗེས་སུ་འགྲོ་ལྡོག་གི་ཁྱབ་པ་མ་གྲུབ་པའི་གཏན་ཚིགས་
ཐམས་ཅད་རྟགས་ཡང་དག་མ་ཡིན་པར་རིག་བྱེད་འགོག་པའི་སྐབས་སུ་བཤད་ཟིན་པའི་ཕྱིར་
ཏེ། རང་འགྲེལ་ལས། འདི་ལྟར་འདོན་པ་ནི་འདོན་པ་གཞན་སྔོན་དུ་འགྲོ་བ་ཅན་ཡིན་ནོ། །
ཞེས་གསུངས་པ་ལ་བྷ་ར་ཏ་འདོན་པས་མ་ངེས་པར་རྩོད་པ་ན། རིག་བྱེད་ཁྱད་པར་ཅན་་་་
ཡིན་པའི་ཕྱིར་རོ། །ཞེས་ལན་བརྗོད་ནི། རིག་བྱེད་ལ་ཁྱད་པར་ཅི་ཞིག་ཡོད་གང་ཟག་་་་
གཞན་དུ་འདོད་པར་མི་ནུས་པའོ། །ཞེ་ན། འདི་ནི་ལན་མིན་ཏེ། མི་མཐུན་པའི་ཕྱོགས་་་་
དང་འགལ་བ་མེད་པའི་ཁྱད་པར་གྱིས་ནི་དེ་ལས་གཏན་ཚིགས་བཟློག་པར་མི་ནུས་སོ། །ཞེས་
གསུངས་པ་ལྟར་རོ། །ཁོ་ན་རེ། སྒྲུབ་ངག་འཆད་པའི་སྐབས་སུ་ཕྱོགས་ཀྱི་མཚན་ཉིད་བསྟན་
པ་མི་འཐད་པར་ཐལ། ཕྱོགས་ཚིག་སྒྲུབ་ངག་གི་ཡན་ལག་མ་ཡིན་པའི་ཕྱིར་ཞེ་ན། མ་ཁྱབ་
སྟེ། སྒྲུབ་བརྗོད་རྟོགས་པའི་དོན་ཅན་ཉིད། །ཡིན་ཡང་རྨོངས་མེད་ཕྱིར་མཚན་ཉིད། །
ཅེས་འབྱུང་བ་ལས། དེ་དེ་མ་ཡིན་ཀྱང་དེ་ལྟར་བསྟན་པ་ལ་དགོས་པ་ཡོད་པའི་ཕྱིར་ཏེ། །
སྒྲུབ་ངག་གི་གོ་བྱ་ཤེས་པ་དང་། ཕྱོགས་ཀྱི་མཚན་ཉིད་ལ་རྨོངས་པ་བཟློག་པའི་ཆེད་དུ་ཡིན་
པའི་ཕྱིར།།
PIK
(བཅུ་དྲུག) བརྗོད་བྱ་དོན་གྱི་རང་བཞིན་བཤད་པ།
༡
ཤུགས་བསྟན་བསྒྲུབ་བྱའི་རང་བཞིན་བཤད་པ།
༡.
རང་ལུགས་ཀྱི་བསྒྲུབ་བྱའི་མཚན་ཉིད་བཤད་པ།
རྒྱུ
གཉིས་པ་བརྗོད་བྱ་དོན་གྱི་རང་བཞིན་བཤད་པ་ཡོད་དེ། ཤུགས་བསྟན་བསྒྲུབ་བྱའི་ ་
རང་བཞིན་བཤད་པ་དང་། དངོས་བསྟན་གཏན་ཚིགས་ཀྱི་རབ་དབྱེ་བཤད་པ་གཉིས་སུ་་་་
ཡོད་པའི་ཕྱིར། དང་པོ་ཡོད་དེ། རང་ལུགས་ཀྱི་བསྒྲུབ་བྱའི་མཚན་ཉིད་བཤད་པ་དང་།
གཞན་ལུགས་ཀྱི་བསྒྲུབ་བྱའི་མཚན་ཉིད་དགག་པ་གཉིས་སུ་ཡོད་པའི་ཕྱིར། དང་པོ་ནི།
• 422 •



མདོ་འགྱུར་རྙིང་ལས། ངོ་བོ་ཁོ་ན་བསྟན་བྱ་བ། རང་ཉིད་འདོད་འགྱུར་མ་བསལ་བ། །
ཞེས་དང་། མདོ་འགྱུར་གསར་ལས། རང་གིས་ངོ་བོ་ཁོ་ན་བསྟན། །བདག་འདོད་ཞེས་་་
དང་། རང་འགྲེལ་ལས། དེ་ཡང་རང་གིས་ངོ་བོ་ཁོ་ན་བསྟན། བདག་འདོད་རང་གིས་ངོ་
བོ་ཞེས་བྱ་བ་ནི་བསྒྲུབ་བྱའི་ངོ་བོ་ཡིན་གྱི། སྒྲུབ་བྱེད་མ་གྲུབ་པའི་དངོས་པོ་ནི་མ་ཡིན་ནོ། །
དེ་ལྟར་ནའང་གཏན་ཚིགས་མ་གྲུབ་པ་དང༌། དཔེ་ལྟར་སྣང་བ་བཅོད་པ་ཡོངས་སུ་སྤངས་པ་
ཡིན་ནོ། །དེ་དག་ནི་སྒྲུབ་པར་བྱ་བའི་ངོ་བོ་ཉིད་དུ་བསྟན་པ་མ་ཡིན་ནོ། །བདག་ཉིད་་་་་
འདོད་པ་ཞེས་བྱ་བ་འདིས་ནི་བསྟན་བཅོས་ལ་མི་ལྟོས་པའི་ཁས་བླངས་པ་བསྟན་པ་ཡིན་ནོ། །
ཞེས་གསུངས། དེའི་དགོངས་པ་བསྟན་བཅོས་སུ་འགྲེལ་ཚུལ་ཡོད་དེ། མདོར་བསྟན། །
རྒྱས་བཤད་གཉིས་ཀྱི་སྒོ་ནས་འགྲེལ་བའི་ཕྱིར། དང་པོ་ཡོད་དེ། ངོ་བོ་ཚིག་ཕྲད་བདག་ཉིད་
འདོད། །ཚིག་གིས་དེ་ཡི་མཚན་ཉིད་བཞི། །མ་གྲུབ་སྒྲུབ་བྱེད་མིན་དོན་བརྗོད། །རྒོལ་བས་
ཁས་བླངས་པ་བཟུང་ངོ༌། །ཞེས་གསུངས་ཤིང་། དེ་ཡང་ངོ་བོ་མ་གྲུབ། ཚིག་ཕྲད་སྒྲུབ་་་་་
བྱེད་མིན། འདོད་པ་དོན་བརྗོད་བདག་ཉིད་རྒོལ་བས་ཁས་བླངས་པ་བཟུང་ངོ༌། །ཞེས་སྦྱར་
ནས། དོན་ནི། ཀུན་བཏུས་སུ་གཞན་དོན་ཕྱོགས་ཡང་དག་གི་མཚན་ཉིད་འཆད་པའི་ཚིག་
ཟུར་དུ་ངོ་བོ་ཞེས་པའི་ཚིག་སྨོས་པ་ཆོས་ཅན། རྣམ་བཅད་ཡོངས་སུ་གཅོད་པའི་དགོས་པ་་་
ཡོད་དེ། རྣམ་བཅད་ལ་སྦྱོར་བ་སྐོར་གཅིག་གི། ཕྱི་རྒོལ་རྣམ་དག་གིས་གྲུབ་ཟིན་རྣམས་སྦྱོར་
བ་སྐོར་གཅིག་གི་གཞན་དོན་བསྒྲུབ་བྱ་ཡང་དག་ཡིན་པ་བཅད་ནས། ཡོངས་གཅོད་ལ།
སྦྱོར་བ་སྐོར་གཅིག་གི་གཞན་དོན་བསྒྲུབ་བྱ་ཡང་དག་ཡིན་ན། སྦྱོར་བ་སྐོར་གཅིག་གི་ཕྱི་རྒོལ་
རྣམ་དག་གིས་མ་གྲུབ་པ་ཞིག་དགོས་སོ། །ཞེས་ཤེས་པའི་ཆེད་དུ་ཡིན་པའི་ཕྱིར། དེའི་ཚིག་
ཟུར་དུ། ཁོ་ན་ཞེས་པའི་ཚིག་སྨོས་པ་ཆོས་ཅན། རྣམ་བཅད་ཡོངས་གཅོད་ཀྱི་དགོས་པ་ཡོད་
དེ། རྣམ་བཅད་ལ་སྦྱོར་བ་སྐོར་གཅིག་གི་སྒྲུབ་བྱེད་དུ་བཀོད་བཞིན་པའི་དཔེ་རྟགས་མ་གྲུབ་
པ་རྣམས་སྦྱོར་བ་སྐོར་གཅིག་གི་གཞན་དོན་བསྒྲུབ་བྱ་ཡང་དག་ཡིན་པ་བཅད་ནས། ཡོངས་
གཅོད་ལ་དེ་ཡིན་ན། སྦྱོར་བ་སྐོར་གཅིག་གི་སྒྲུབ་བྱེད་དུ་བཀོད་བཞིན་པ་མིན་པ་ཅིག་དགོས་
སོ། །ཞེས་ཤེས་པའི་ཆེད་དུ་ཡིན་པའི་ཕྱིར། །དེའི་ཚིག་ཟུར་དུ་འདོད་པ་ཞེས་པའི་ཚིག་སྨོས་
པ་ཆོས་ཅན། རྣམ་བཅད་ཡོངས་གཅོད་ཀྱི་དགོས་པ་ཡོད་དེ། རྣམ་བཅད་ལ་སྦྱོར་བ་སྐོར་་
གཅིག་གི་གཞན་དོན་བསྒྲུབ་བྱ་ཡང་དག་ཡིན་ན། སྦྱོར་བ་སྐོར་གཅིག་གི་སྦྱོར་ངག་རྣམ་དག་
• 433 •



གིས་དངོས་སུ་བརྗོད་དགོས་པ་བཅད་ནས། ཡོངས་གཅོད་ལ་སྒྲ་རྟག་པ་མིན་པ་དེ། བྱས་་
རྟགས་ཀྱིས་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཡིན་ནོ། །ཞེས་ཤེས་པའི་ཆེད་དུ་་་་
ཡིན་པའི་ཕྱིར། དེའི་ཚིག་ཟུར་དུ་རང་ཉིད་ཅེས་པའི་ཚིག་སྨོས་པ་ཆོས་ཅན། རྣམ་བཅད་་་
ཡོངས་གཅོད་ཀྱི་དགོས་པ་ཡོད་དེ། རྣམ་བཅད་ལ་ཁས་བླངས་པའི་ལུང་དོན་མཐའ་དག་་་་་་
གཞན་དོན་བསྒྲུབ་བྱ་ཡང་དག་ཡིན་པ་བཅད་ནས། ཡོངས་གཅོད་ལ་སྦྱོར་བ་སྐོར་གཅིག་གི་
གཞན་དོན་བསྒྲུབ་བྱ་ཡང་དག་ཡིན་ན། སྦྱོར་བ་སྐོར་གཅིག་གི་སྔ་རྒོལ་གྱིས་བསྒྲུབ་བྱར་ཁས་
བླངས་པ་ཅིག་དགོས་སོ། །ཞེས་ཤེས་པའི་ཆེད་དུ་ཡིན་པའི་ཕྱིར། མ་བསལ་བ་ཡང་ཤུགས་
ལ་བསྟན་པར་གསུངས་པས། དེའི་དབང་དུ་བྱས་ནས། ངོ་བོའི་དོན་སོགས་ཆོས་ལྔ་ཚང་བ་
ཆོས་ཅན། གཞན་དོན་ཕྱོགས་ཡང་དག་གི་མཚན་ཉིད་ཡིན་ཏེ། དེའི་འཇོག་བྱེད་ཡིན་པའི་
ཕྱིར། ཞེས་འགོད་པའི་ཕྱིར། ལྷར། ཅི་རིགས་པར་ཁོང་དུ་ཆུད་པར་བྱའོ། །རང་གིས་ངོ་
བོ་ཞེས་བྱ་བས་མ་གྲུབ་པ་བཟུང་ངོ༌། །རང་གི་ངོ་བོ་ཁོ་ན་ཞེས་བྱ་བས་ནི་སྒྲུབ་པར་བྱེད་པ་མ་
ཡིན་པའོ། །འདོད་པའི་སྒྲས་ནི་འདོད་པས་ཡུལ་དུ་བྱས་པའོ། །བདག་ཉིད་ཀྱིས་སྒྲས་ནི་་་
སྒྲུབ་པར་བྱེད་པ་འགོད་པར་བྱེད་པའི་ངང་ཚུལ་ཅན་གྱི་སྒྲུབ་བྱར་འདོད་པ་བཟུང་ངོ༌། །ཞེས་
དང་། རྒྱལ་དབང་བློ་ལས། འདི་ངོ་བོ་དང་། ཚིག་ཕྲད། འདོད་པ་དང་། རང་ཚིག་་་
བཞི་པོ་རྣམས་ཀྱིས་རིམ་པ་ཇི་ལྟ་བར་མ་གྲུབ་པ་དང་། སྒྲུབ་པར་བྱེད་པ་མིན་པ་དང་། །
འདོད་པས་ཡུལ་དུ་བྱས་པ་དང་། སྒྲུབ་པར་བྱེད་པ་པོས་བསྒྲུབ་བྱར་འདོད་པ་བཟུང་ངོ༌། །
ཞེས་གསུངས་པའི་ཕྱིར། ཁ་ཅིག་དེའི་ཚིག་ཟུར་གྱི་ངོ་བོ་ཞེས་པའི་ཚིག་དེས། དེ་སྒྲུབ་ཀྱི་་་་
གཞན་དོན་བསྒྲུབ་བྱ་ཡང་དག་ཡིན་ན། དེ་སྒྲུབ་ཀྱི་ཕྱི་རྒོལ་གྱིས་ཚད་མས་མ་གྲུབ་པ་ཅིག་་་་
དགོས་པ་དང༌། ཁོ་ན་ཞེས་པའི་ཚིག་གིས། དེ་སྒྲུབ་ཀྱི་གཞན་དོན་སྒྲུབ་བྱ་ཡང་དག་ཡིན་ན།
དེ་སྒྲུབ་ཀྱི་སྒྲུབ་བྱེད་དུ་བཀོད་བཞིན་པ་མིན་པ་ཅིག་དགོས་པར་བསྟན། ཞེས་ཟེར། ཁ་ཅིག་
གི། ངོ་བོ་ཞེས་པའི་ཚིག་གིས་སྦྱོར་བ་སྐོར་གཅིག་གི་གཞན་དོན་བསྒྲུབ་བྱ་ཡང་དག་ཡིན་ན། །
སྦྱོར་བ་སྐོར་གཅིག་གི་ཕྱི་རྒོལ་གྱིས་ཚད་མས་མ་གྲུབ་པ་ཅིག་དགོས་པར་བསྟན་ཟེར་བ། མི་་
འཐད་དེ། སྔ་ཕྱི་གཉིས་ཀ་ལ་ཡང་སྒྲ་དང་མི་རྟག་པའི་ཚོགས་དོན་གྱིས་མ་ངེས་པའི་ཕྱིར་ཏེ།
དེ་སྒྲ་མི་རྟག་པར་སྒྲུབ་པའི་ཕྱི་རྒོལ་ལྟར་སྣང་དང༌། བྱས་རྟགས་ཀྱིས་སྒྲ་མི་རྟག་པར་སྒྲུབ་་་
པའི་ཕྱི་རྒོལ་ལྟར་སྣང་གིས་གྲུབ་པའི་ཕྱིར་དང༌། སྒྲ་མི་རྟག་པར་སྒྲུབ་པའི་གཏན་ཚིགས་ལྟར་
• 424 •



སྣང་ཀྱང་ཡིན་པའི་ཕྱིར། དང་པོ་དེར་ཐལ། དེ་དེ་འདྲའི་ཕྱི་རྒོལ་ལྟར་སྣང་དུ་གྱུར་པའི་་་
དཔལ་ལྡན་ཆོས་གྲགས་ཀྱིས་གྲུབ་པའི་ཕྱིར། རང་ལུགས་ཀྱི་གཞུང་སྦྱོར་ལ། ཁ་ཅིག་གིས། །
སྒྲ་མི་རྟག་པ་ཆོས་ཅན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གིས་མ་
གྲུབ་པར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་གཞན་དོན་བསྒྲུབ་བྱ་ཡང་དག་་་་
ཡིན་པའི་ཕྱིར། འདོད་ན། དེས་གྲུབ་པར་ཐལ། དེས་ཡིད་དཔྱོད་ཀྱིས་གྲུབ་པའི་ཕྱིར། །
དེར་ཐལ། དེ་འདྲ་བའི་ཕྱི་རྒོལ་ཡོད། ཡིད་དཔྱོད་ཡིན་ན། རང་གིས་གཞལ་བྱ་མ་རྟོགས་
པས་མ་ཁྱབ་པའི་ཕྱིར། ཟེར་ན། མ་ཁྱབ་སྟེ། འོ་ན། སྒྲ་མི་རྟག་པ་དེ་དེ་འདྲ་བའི་ཕྱི་་་་
རྒོལ་གྱི་དཔྱད་ཤེས་ཀྱིས་གྲུབ་པར་ཐལ། དེ་འདྲ་བའི་ཕྱི་རྒོལ་ཡོད། དཔྱད་ཤེས་ཡིན་ན།
རང་གི་གཞལ་བྱ་རྟོགས་པས་ཁྱབ་པའི་ཕྱིར། ཁྱབ་པ་ཁས། འདོད་མི་ནུས་ཏེ། དེ་ལྟར་ན།
དེ་སྒྲ་མི་རྟག་པར་རྟོགས་ཟིན་གྱི་གང་ཟག་ཏུ་ཐལ་བའི་སྐྱོན་ཡོད་པའི་ཕྱིར་དང༌། གཏན་་་་
ཚིགས་ཐེ་ཚོམ་ལ་བརྗོད་ཕྱིར། །ཞེས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་་
དགུ་ཡིན་ན། སྒྲ་རྟག་གམ་མི་རྟག་ཕལ་ཆེར་མི་རྟག་སྙམ་པའི་ཐེ་ཚོམ་དང་ལྡན་པས་ཁྱབ་་་
པར་གསུངས་པ་དང་འགལ་བའི་ཕྱིར། །ཡང་ཁ་ཅིག་གིས། རྗེས་དཔག་ཚད་མ་ཆོས་ཅན།
གསར་དུ་མི་སླུ་བའི་ཤེས་པའི་རྟགས་ཀྱིས་རྗེས་དཔག་ཚད་མར་སྒྲུབ་པའི་ཕྱི་རྒོལ་རྣམ་དག་་་་་
གིས་མ་གྲུབ་པར་ཐལ། དེ་སྐོར་གྱི་གཞན་དོན་བསྒྲུབ་བྱ་ཡང་དག་ཡིན་པའི་ཕྱིར། ཁྱབ་པ་
ཁས། འདོད་མི་ནུས་ཏེ། དེའི་རྒྱུད་ཀྱི་ཚད་མས་གྲུབ་པའི་ཕྱིར། དེའི་རྒྱུད་ཀྱི་རྗེས་དཔག་
ཚད་མ་ཉམས་སུ་མྱོང་བའི་རང་རིག་མངོན་སུམ་གྱིས་གྲུབ་པའི་ཕྱིར། མ་གྲུབ་ན། དེ་ངེར་
ཐལ། དེའི་རྒྱུད་ཀྱི་རྗེས་དཔག་ཚད་མ་དེ། དེའི་རྒྱུད་ཀྱི་རྗེས་དཔག་ཚད་མ་ཉམས་སུ་མྱོང་
བའི་རང་རིག་མངོན་སུམ་གྱིས་གྲུབ་པའི་ཕྱིར། མ་གྲུབ་ན། དེའི་རྒྱུད་ཀྱི་རྗེས་དཔག་ཚད་མ་
ཆོས་ཅན། རང་མྱོང་རང་རིག་མངོན་སུམ་གྱིས་གྲུབ་པར་ཐལ། ཚད་མ་ཡིན་པའི་ཕྱིར།
ཞེ་ན། སྐྱོན་མེད་དེ། རྟགས་བསལ་ལ་ལྟོས་པའི་ཆོས་ཅན་སྐྱོན་ཅན་དུ་འགྲོ་བས་ཞེ་འདོད་
ལ་མ་སྙོགས་པའི་རྩོད་པ་ཡིན་པའི་ཕྱིར། ཁ་ཅིག་རྗེས་དཔག་ཚད་མ་གསར་དུ་མི་སླུ་བའི་
རྟགས་ཀྱིས་རྗེས་དཔག་ཚད་མར་སྒྲུབ་པའི་ཕྱི་རྒོལ་རྣམ་དག་གིས་ཚད་མས་མ་གྲུབ། ཕྱི་རྒོལ་
རྣམ་དག་གིས་ཚད་མས་གྲུབ། ཞེས་ཁྱད་པར་འབྱེད། དེ་ཡང་མི་འཐད་དེ། དེ་དེ་སྐོར་གྱི་
ཕྱི་རྒོལ་རྣམ་དག་གི་གཞལ་བྱ་ཡིན་པའི་ཕྱིར། ཡང་ཁོ་ན་རེ། སྦྱོར་བ་སྐོར་གཅིག་གི་ཕྱི་རྒོལ་
• {25 •



རྣམ་དག་གི་ཚད་མས་མ་གྲུབ་པར་ཐལ། ཁྱོད་སྦྱོར་བ་སྐོར་གཅིག་གི་གཞན་དོན་བསྒྲུབ་བྱ་་་
ཡང་དག་ཡིན་པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། ཁྱོད་ཀྱི་གཞུང་
སྦྱོར་འཐད་པའི་ཕྱིར། འདོད་ན། སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ་ན།
སྒྲ་དང་མི་རྟག་པའི་ཚོགས་དོན་ཆོས་ཅན། བྱས་རྟགས་ཀྱིས་སྒྲ་མི་རྟག་སྒྲུབ་ཀྱིས་ཕྱི་རྒོལ་རྣམ་
དག་གིས་ཁྱོད་ཚད་མས་མ་གྲུབ་པར་ཐལ། ཁྱོད་དེ་སྐོར་གྱི་གཞན་དོན་བསྒྲུབ་བྱ་ཡང་དག་་་
ཡིན་པའི་ཕྱིར། འདོད་མི་ནུས་ཏེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་
དག་གི་སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ་ན། སྒྲ་མི་རྟག་པ་ཡིན་པའི་ཕྱིར་ཞེ་
ན། མ་ཁྱབ་སྟེ། འོ་ན། སྒྲ་དང་མི་རྟག་པའི་ཚོགས་དོན་ཚད་མས་མ་གྲུབ་པའི་གང་ཟག་
གིས། སྒྲ་དང་མི་རྟག་པའི་ཚོགས་དོན་ཚད་མས་གྲུབ་པར་ཐལ། སྒྲ་མི་རྟག་སྒྲུབ་ལ་བྱས་པ་
རྟགས་སུ་བཀོད་པའི་ཚེ། སྒྲ་དང་མི་རྟག་པའི་ཚོགས་དོན་ཚད་མས་མ་གྲུབ་པའི་གང་ཟག་་་
གིས། སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ་ན། སྒྲ་དང་མི་རྟག་པའི་ཚོགས་
དོན་ཚད་མས་གྲུབ་པའི་ཕྱིར། མ་གྲུབ་ན་སོང་། དེར་ཐལ། དེ་ལྟར་བཀོད་པའི་ཚེ་ན།
སྒྲ་མི་རྟག་པ་ཡིན་པའི་ཕྱིར། ཁྱབ་པ་ཁས་སོ། ཡང་ཁ་ཅིག་བྱས་རྟགས་ཀྱི་སྒྲ་མི་རྟག་པར་་
སྒྲུབ་པའི་གཞན་དོན་བསྒྲུབ་བྱ་ཡང་དག་ཚད་མས་གྲུབ་པའི་གང་ཟག་ཡིན་ན། སྒྲ་དང་མི་་་
རྟག་པའི་ཚོགས་དོན་བྱས་རྟགས་ཀྱི་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་གི་མཚན་་་་་
གཞིར་ཚད་མས་ཤེས་པའི་གང་ཟག་ཡིན་དགོས་སོ། །ཞེས་ཟེར། ཡང་ཁ་ཅིག་གིས། ཤེས་
བྱ་ཆོས་ཅན། བྱས་རྟགས་ཀྱི་སྒྲ་མི་རྟག་པར་སྒྲུབ་པའི་ངོ་བོའི་དོན་སོགས་ཆོས་ལྔ་ཚང་བ་དེ་
སྐོར་གྱི་བསྒྲུབ་བྱ་ཡང་དག་གི་མཚན་ཉིད། སྒྲ་དང་སྒྲ་མི་རྟག་པའི་ཚོགས་དོན་དེ་སྐོར་གྱི་་་་་
གཞན་དོན་སྒྲུབ་བྱ་ཡང་དག་གི་མཚན་གཞི་མ་ཡིན་པར་ཐལ། སྒྲ་དང་མི་རྟག་པའི་ཚོགས་་་
དོན་མཚན་གཞི། བྱས་རྟགས་ཀྱིས་སྒྲ་མི་རྟག་པའི་གཞན་དོན་སྒྲུབ་བྱ་ཡང་དག་ཡིན་པར་་་་
མཚོན། བྱས་རྟགས་ཀྱིས་སྒྲ་མི་རྟག་སྒྲུབ་པའི་ངོ་བོ་དོན་སོགས་ཆོས་ལྔ་ཚང་བ་ཡིན་པ།
དེ་འདྲ་བའི་མཚོན་སྦྱོར་མཚོན་སྦྱོར་རྣམ་དག་ཏུ་སོང་བའི་ཕྱི་རྒོལ་མེད་པའི་ཕྱིར། མ་གྲུབ་ན།
དེ་འདྲ་བའི་ཕྱི་རྒོལ་ཆོས་ཅན། རྩ་བའི་ཁྱབ་པ་དེར་ཐལ། དེའི་ཕྱིར། བྱས་རྟགས་ཀྱིས་སྒྲ་
མི་རྟག་སྒྲུབ་པའི་གཞན་དོན་སྒྲུབ་བྱ་ཡང་དག བྱས་རྟགས་ཀྱི་སྒྲ་མི་རྟག་པར་སྒྲུབ་པའི་ངོ་
• 426 •



བོའི་དོན་སོགས་ཆོས་ལྔ་ཚང་བའི་འབྲེལ་ཡུལ་དུ་ཚད་མས་མ་གྲུབ་པའི་གང་ཟག་ཡིན་པའི་ཕྱིར།
དེར་ཐལ། བྱས་རྟགས་ཀྱི་སྒྲ་མི་རྟག་སྒྲུབ་པའི་ངོ་བོའི་དོན་སོགས་ཆོས་ལྔ་ཚང་བ། དེ་སྐོར་
གྱི་གཞན་དོན་བསྒྲུབ་བྱ་ཡང་དག་ལ་འབྲེལ་བར་ཚད་མས་མ་གྲུབ་པའི་གང་ཟག་ཡིན་པའི་ཕྱིར།
དེར་ཐལ། བྱས་རྟགས་ཀྱི་སྒྲ་མི་རྟག་སྒྲུབ་པའི་ངོ་བོའི་དོན་སོགས་ཆོས་ལྔ་ཚང་བའི་རྟགས་་་
ཀྱིས། སྒྲ་དང་མི་རྟག་པའི་ཚོགས་དོན་དེ་སྐོར་གྱི་གཞན་དོན་བསྒྲུབ་བྱ་ཡང་དག་ཏུ་སྒྲུབ་པའི་
ཚུལ་གསུམ་ཚད་མས་མ་གྲུབ་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེ་ཡིན་པའི་ཕྱིར། །
རྩ་བར་འདོད་མི་ནུས་ཏེ། ཆོས་ཅན་དེའི་ཕྱིར། གཞན་ཡང་། བྱས་པའི་རྟགས་ཀྱིས་སྒྲ་མི་
རྟག་སྒྲུབ་པའི་རྟགས་ཡང་དག་ཚད་མས་གྲུབ་པའི་གང་ཟག་ཡིན་ན། བྱས་པ་བྱས་རྟགས་
ཀྱིས་སྒྲ་མི་རྟག་སྒྲུབ་པའི་རྟགས་ཡང་དག་ཏུ་ཚད་མས་གྲུབ་པའི་གང་ཟག་ཡིན་དགོས་པར་ཐལ།
རྩ་བའི་དམ་བཅའ་དེའི་ཕྱིར། འོན་ཀྱང་སྔར་གྱི་རིགས་པ་ལ་དཔག་ནས་འགོག་ཞེས་ཟེར།
ཡང་ཁ་ཅིག བྱས་རྟགས་ཀྱིས་སྒྲ་མི་རྟག་སྒྲུབ་པའི་ཕྱི་རྒོལ་རྣམ་དག་དེ། བྱས་རྟགས་ཀྱིས་སྒྲ་
མི་རྟག་སྒྲུབ་པའི་རྟགས་ཡང་དག་ཚད་མས་གྲུབ་པའི་གང་ཟག་ཡིན་ཟེར་བ་མི་འཐད་དེ།
བྱས་རྟགས་ཀྱིས་སྒྲ་མི་རྟག་སྒྲུབ་པའི་རྟགས་ཡང་དག་ཚད་མས་གྲུབ་པའི་གང་ཟག་ཡིན་ན།
སྦྱོར་བ་དེ་སྐོར་གྱི་བསྒྲུབ་བྱ་ཡང་དག་ཚད་མས་གྲུབ་པའི་གང་ཟག་ཡིན་དགོས་པའི་ཕྱིར། མ་
གྲུབ་ན་འབུད། བྱས་རྟགས་ཀྱིས་སྒྲ་མི་རྟག་སྒྲུབ་པའི་བསྒྲུབ་བྱ་ཡང་དག་ཚད་མས་གྲུབ་པའི་
གང་ཟག་ཡིན་ན། སྦྱོར་བ་དེ་སྐོར་གྱི་རྟགས་ཡང་དག་ཚད་མས་གྲུབ་པའི་གང་ཟག་ཡིན་མི་་
དགོས་ཏེ། སྒྲ་མི་རྟག་པར་ཚད་མས་གྲུབ་ཅིང་། སྒྲ་བྱས་པར་ཚད་མས་མ་གྲུབ་པའི་གང་་་
ཟག་གིས་མ་ངེས་པའི་ཕྱིར། ཡང་ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ངོ་་་
བོའི་དོན་སོགས་ཆོས་ལྔ་ཚང་བའི་རྟགས་ཀྱིས་སྒྲ་དང་མི་རྟག་པའི་ཚོགས་དོན་བྱས་རྟགས་ཀྱིས་
སྒྲ་མི་རྟག་སྒྲུབ་པའི་གཞན་དོན་བསྒྲུབ་བྱ་ཡང་དག་ཏུ་སྒྲུབ་པའི་ཕྱི་རྒོལ་རྣམ་དག་གི་ངོ་བོར།
སྒྲ་དང་མི་རྟག་པའི་ཚོགས་དོན། སྦྱོར་བ་དེ་སྐོར་གྱི་ངོ་བོའི་དོན་སོགས་ཆོས་ལྔ་ཚང་བ་ཡིན་
པར་ཐལ། དེ་འདྲ་བའི་ཕྱི་རྒོལ་རྣམ་དག་ཡོད་པའི་ཕྱིར། རྟགས་ཁས། འདོད་ན། བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ངོ་བོའི་དོན་སོགས་ཆོས་ལྔ་ཚང་བའི་རྟགས་ཀྱིས། སྒྲ་་་
དང་མི་རྟག་པའི་ཚོགས་དོན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་གཞན་དོན་བསྒྲུབ་
བྱ་ཡང་དག་ཏུ་སྒྲུབ་པའི་ཕྱི་རྒོལ་རྣམ་དག་གི་ངོར། སྒྲ་དང་མི་རྟག་པའི་ཚོགས་དོན་སྦྱོར་བ་
• t:༢ •



དེ་སྐོར་གྱི་གཞན་དོན་བསྒྲུབ་བྱ་ཡང་དག་ཡིན་པར་ཐལ། འདོད་པ་དེའི་ཕྱིར། འདོད་ན།
དེ་འདྲ་བའི་ཕྱི་རྒོལ་རྣམ་དག་གིས་སྒྲ་དང་མི་རྟག་པའི་ཚོགས་དོན་མ་གྲུབ་པར་ཐལ། འདོད་
པ་དེའི་ཕྱིར། ཞེས་ཟེར། ཁ་ཅིག་འདིར་མ་ཁྱབ་པར་འདོད་བཞིན་དུ། རང་ཉིད་ཀྱི་ངོ་་་
བོར་སྒྲ་དང་མི་རྟག་པའི་ཚོགས་དོན། བྱས་རྟགས་ཀྱིས་སྒྲ་མི་རྟག་སྒྲུབ་པའི་གཞན་དོན་་་་་
བསྒྲུབ་བྱ་ཡང་དག་ཡིན་ན། རང་ཉིད་ཀྱི་ངོར་བྱས་པ་བྱས་རྟགས་ཀྱིས་སྒྲ་མི་རྟག་སྒྲུབ་པའི་་
རྟགས་ཡང་དག་ཡིན་དགོས་ཟེར་བ་ནང་འགལ་ཏེ། རང་ཉིད་ཀྱི་ངོར་བྱས་པ་བྱས་རྟགས་་་་
ཀྱིས་སྒྲ་མི་རྟག་སྒྲུབ་པའི་རྟགས་ཡང་དག་ཡིན་ན། རང་ཉིད་སྒྲ་དང་མི་རྟག་པའི་ཚོགས་དོན་
ཚད་མས་གྲུབ་པའི་གང་ཟག་མ་ཡིན་དགོས་པའི་ཕྱིར། ཡང་ཁོ་ན་རེ། བྱས་རྟགས་ཀྱི་སྒྲ་མི་
རྟག་སྒྲུབ་པའི་ཚུལ་གསུམ་དེ། བྱས་པ་བྱས་རྟགས་ཀྱིས་སྒྲ་མི་རྟག་སྒྲུབ་པའི་རྟགས་ཡང་དག་
ཏུ་སྒྲུབ་པའི་རྟགས་ཡང་དག་ཡིན་པར་ཐལ། བྱས་རྟགས་ཀྱིས་སྒྲ་མི་རྟག་སྒྲུབ་པའི་ངོ་བོའི་་་
དོན་སོགས་ཆོས་ལྔ་ཚང་བ་དེ་སྒྲ་དང་མི་རྟག་པའི་ཚོགས་དོན། བྱས་རྟགས་ཀྱིས་སྒྲ་མི་རྟག་་
སྒྲུབ་པའི་གཞན་དོན་བསྒྲུབ་བྱ་ཡང་དག་ཏུ་སྒྲུབ་པའི་རྟགས་ཡང་དག་ཡིན་པའི་ཕྱིར། །
རྟགས་ཁས། འདོད་ན། བྱས་པ་ཆོས་ཅན། སྦྱོར་བ་སྐོར་གཅིག་པོ་དེའི་རྟགས་ཡང་དག་་
ཡིན་ཏེ། སྦྱོར་བ་སྐོར་གཅིག་པོ་དེའི་ཚུལ་གསུམ་ཡིན་པའི་ཕྱིར། ཞེས་བཀོད་པའི་ཚེ་ན། །
སྦྱོར་བ་སྐོར་གཅིག་པོ་དེའི་ཚུལ་གསུམ་དེ། བྱས་པ་དེར་སྒྲུབ་པའི་རྟགས་ཡང་དག་ཏུ་ཐལ།
འདོད་ན། བཀོད་ཚེ་མ་ནུས་ཡོད་དང་འགལ་ཟེར། ཡང་ཁ་ཅིག བྱས་རྟགས་ཀྱིས་སྒྲ་མི་་
རྟག་སྒྲུབ་པའི་རྟགས་ཡང་དག་དེ། བྱས་པ་གང་ཟག་གི་བདག་མེད་དུ་སྒྲུབ་པའི་རྟགས་ཡང་
དག་ཏུ་ཐལ། བྱས་རྟགས་ཀྱིས་སྒྲ་མི་རྟག་སྒྲུབ་པའི་བསྒྲུབ་བྱ་ཡང་དག་དེ། སྒྲ་དང་མི་རྟག་
པའི་ཚོགས་དོན་གང་ཟག་གི་བདག་མེད་དུ་སྒྲུབ་པའི་རྟགས་ཡང་དག་ཡིན་པའི་ཕྱིར་ཟེར་བ་་
རྣམས། གང་བདེ་དཔྱད་པར་བྱའོ།།
གཉིས་པ་རྒྱས་བཤད་ཡོད་དེ། འདོད་པ་རྒྱས་བཤད། རང་ཉིད་རྒྱས་བཤད། མ་་
བསལ་བ་རྒྱས་བཤད་གསུམ་དུ་ཡོད་པའི་ཕྱིར། དང་པོ་ཡོད་དེ། ཡོངས་གཅོད་ཀྱི་དགོས་པ་
དང༌། རྣམ་བཅད་ཀྱི་དགོས་པ་གཉིས་སུ་ཡོད་པའི་ཕྱིར། དང་པོ་ཡོད་དེ། རྒོལ་བའི་ཞེ་་་
འདོད་བསྒྲུབ་པར་བསྟན་པ་དང་། དེ་མ་ཡིན་ན། ཧ་ཅང་ཐལ་བ་གཉིས་སུ་ཡོད་པའི་ཕྱིར།
དང་པོ་ཡོད་དེ། མ་བརྗོད་ན་ཡང་འདོད་པས་ཁྱབ། །བདག་གི་དོན་བཞིན་སྒྲུབ་བྱར་འདོད། །
， {28 •



ཅེས་འབྱུང་བ་ལས། དོན་ནི། ཀུན་བཏུས་སུ། གཞན་དོན་ཕྱོགས་ཡང་དག་གི་མཚན་ཉིད་
འཆད་པའི་ཚིག་ཟུར་དུ་འདོད་པ་ཞེས་པའི་ཚིག་སྨོས་པ་ཆོས་ཅན། དགོས་པ་ཡོད་དེ། སྒྲ་
རྟག་པ་མ་ཡིན་པ་དེ་བྱས་རྟགས་ཀྱིས་སྒྲ་མི་རྟག་སྒྲུབ་པའི་སྦྱོར་བ་རྣམ་དག་གི་དངོས་སུ་མ་་་་
བརྗོད་ན་ཡང་། བྱས་རྟགས་ཀྱིས་སྒྲ་མི་རྟག་སྒྲུབ་པའི་བསྒྲུབ་བྱ་ཡང་དག་ཡིན་ནོ། །ཞེས་་་
ཤེས་པའི་ཆེད་དུ་ཡིན་པའི་ཕྱིར། དཔེར་ན། མིག་སོགས་བདག་རྟག་པའི་དོན་བྱེད་པ་དེ།
མིག་སོགས་ཆོས་ཅན། གཞན་དོན་བྱེད་དེ། འདུས་བསགས་ཡིན་པའི་ཕྱིར། དཔེར་ན། །
མལ་ཆ་དང་། སྟན་བཞིན་ཞེས་པའི་ངག་གིས་དངོས་སུ་མ་བསྟན་ཡང༌། གྲངས་ཅན་གྱིས་
འདུས་བསགས་ཀྱི་རྟགས་ཀྱིས་མི་སོགས་གཞན་དོན་བྱེད་པར་སྒྲུབ་པའི་བསྒྲུབ་བྱར་ཞེ་བས་་་་
འདོད་པ་བཞིན། ཞེས་འགོད་པའི་ཕྱིར། མིག་སོགས་ཞེས་པའི་སོགས་ཁོང་ནས་བེམ་པོ་་་་
ཉེར་གསུམ་བཟུང་བར་བྱ་བ་ཡིན་ཏེ། གྲངས་ཅན་གྱིས་ཤེས་བྱ་ལ་ཉི་ཤུ་རྩ་ལྔར་འདུས་པར་་
འདོད། དེའི་ཉེར་བཞི་བེམ་པོ་དང་། ཉེར་ལྔ་རིག་པ་ཡིན་པ་གང་ཞིག བེམ་པོ་མཐའ་་་
དག་དེ་ལས་གཞན་གཅིག་གི་དོན་བྱེད་པར་མ་གྲུབ་ན། བདག་ཤེས་རིག་གི་སྐྱེས་བུ་འགྲུབ་པ་
ལ་མི་ཕན་པའི་ཕྱིར། འོ་ན་ཕྱོགས་ཆོས་མ་གྲུབ་པའི་སྐྱོན་ཡོད་དོ། ཞེ་ན། བློ་གྲངས་ཅན་་
གྱིས་བེམ་པོར་འདོད་ཀྱང༌། བློར་ཐ་སྙད་འདོགས་པའི་གཞི་གཟུང་རྣམ་ལ་བསམ་པ་དང་། །
བློ་ཙམ་སངས་རྒྱས་པས་ཁས་ལེན་ཅིང༌། གཙོ་བོའི་མིང་མི་འདོགས་ཀྱང་། བདེ་སྡུག་བཏང་
སྙོམས་གསུམ་ཆ་མཉམ་པའི་ཆ་སངས་རྒྱས་པས་ཀྱང་འདོད་པས་ཕྱོགས་ཆོས་གྲུབ་པར་ཕུལ་བ་
ཡིན་ནོ། །ཁོ་ན་རེ། བུམ་པ་རྟག་པ་མ་ཡིན་པ་དེ། བྱས་རྟགས་ཀྱིས་བུམ་པ་མི་རྟག་པར་་་
སྒྲུབ་པའི་བསྒྲུབ་བྱ་ཡང་དག་ཡིན་པར་ཐལ། སྒྲ་རྟག་པ་མ་ཡིན་པ་དེ། དེ་སྐོར་གྱི་བསྒྲུབ་བྱ་
ཡང་དག་ཡིན་པའི་ཕྱིར། རྟགས་ཁས། འདོད་ན། བུམ་པ་རྟག་པ་མ་ཡིན་པ་ཆོས་ཅན།
ཁྱོད་ཡོད་ན། ཁྱོད་དེ་ཡིན་དགོས་པ་ཐལ། ཁྱོད་དེ་ཡིན་པའི་ཕྱིར་ན། འདིར་མ་ཁྱབ། །
འདོད་ན། དགག་གཞི་མ་འཕེན་ཞིང་བུམ་པ་རྟག་པ་མ་ཡིན་པར། བྱས་རྟགས་ཀྱི་བུམ་པ་
རྟག་པ་མ་ཡིན་པར་སྒྲུབ་པའི་བསྒྲུབ་བྱ་ཡང་དག་ཏུ་འདོད་པ་ནང་འགལ་བ་ཡིན་ཏེ། སྔར་་
བཞིན་དགག་གཞི་མའི་སྐྱོན་འཇུག་པའི་ཕྱིར། ཁོ་ན་རེ། ཕྱོགས་ཀྱི་མཚན་ཉིད་ཀྱི་ཟུར་དུ་་
རང་སྒྲ་སྨོས་པ་དོན་མེད་པར་ཐལ། ཕྱོགས་ཀྱི་མཚན་ཉིད་ཀྱི་ཟུར་གྱི་འདོད་ཚིག་གིས།
གཞན་འདོད་ཐམས་ཅད་ཕྱོགས་ཡང་དག་ཡིན་པ་བཟློག་ནུས་པའི་ཕྱིར་ཞེ་ན། མ་ཁྱབ་སྟེ།
• :; 2༦ •



གཞན་འདོད་ཐམས་ཅད་བཟློག་ན་ཡང་། འགྲེལ་པར་བདག་ཉིད་སྒྲ་བཤད་པ། །དོགས་་་
པའི་གནས་ནི་བཟློག་པ་སྟེ། །འདི་ནི་དེ་དོན་བྱས་པ་ཡིན། །ཞེས་འབྱུང་བ་ལས། ཕྱོགས་
ཡང་དག་ཡིན་ན། སྔ་རྒོལ་རང་གིས་ཁས་བླངས་པའི་བསྟན་བཅོས་ཀྱི་དོན་མཐའ་དག་དང་
མི་འགལ་བ་ཅིག་དགོས་སམ་སྙམ་པའི་དོགས་པ་བཟློག་པའི་ཆེད་དུ་རང་སྒྲ་སྨོས་པའི་ཕྱིར།
ཡང་ཁོ་ན་རེ། འགལ་རྟགས་ཡིན་ན་ཆོས་ཀྱི་ངོ་བོ་གྲུབ་པའི་འགལ་རྟགས་ཡིན་དགོས་པར་་་་
ཐལ། གཞན་དོན་བསྒྲུབ་བྱ་ཡིན་ན། སྔ་རྒོལ་ཡང་དག་གིས་བསྒྲུབ་བྱར་ཞེ་བས་འདོད་པས་
ཁྱབ་པའི་ཕྱིར། འདོད་ན། འགལ་རྟགས་ལ། དུ་མར་དབྱེ་བ་མི་རུང་བར་ཐལ། འདོད་
པའི་ཕྱིར་ཞེ་ན། མ་ཁྱབ་སྟེ། དེ་ནི་ལྟོས་ནས་ཆོས་དག་དང་། །ཆོས་ཅན་ཁྱད་པར་ཡིན་་་
པར་བརྗོད། ཅེས་འབྱུང་བ་ལས། འགལ་རྟགས་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན།
སྒྲ་ཟིན་གྱི་ཆོས་ཀྱི་ཁྱད་པར་སྒྲུབ་པའི་འགལ་རྟགས། སྒྲ་ཟིན་གྱི་ཆོས་ཅན་གྱི་ཁྱད་པར་སྒྲུབ་་་
པའི་འགལ་རྟགས་སོགས་དུ་མར་དབྱེར་རུང་བའི་ཕྱིར།།
མཐའ་ཅུང་ཟད་དཔྱད་པ། ཁ་ཅིག དེ་སྒྲུབ་ཀྱི་བསྒྲུབ་བྱ་ཕྱིན་ཅི་ལོག་ཏུ་སྒྲུབ་པའི་
ཚུལ་གསུམ་དེ་སྒྲུབ་ཀྱི་འགལ་རྟགས་ཀྱི་མཚན་ཉིད། ཅེས་ཟེར། ཡང་ཁ་ཅིག དེ་སྒྲུབ་ཀྱི་་
ཕྱོགས་ཆོས་གང་ཞིག དེ་སྒྲུབ་ཀྱི་རྗེས་སུ་འགྲོ་ལྡོག་གི་ཁྱབ་པ་ཕྱིན་ཅི་ལོག་ཏུ་ངེས་པ་ཟེར།
གཞན་དག དེ་སྒྲུབ་ཀྱི་ཕྱོགས་ཆོས་གང་ཞིག རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་ཁྱབ་པ་་་
ཕྱིན་ཅི་ལོག་ཏུ་ངེས་པ་ཟེར། ཡང་གཞན་དག རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་
བའི་གང་ཟག་གིས་རང་ཉིད་དེ་སྒྲུབ་ཀྱི་མི་མཐུན་ཕྱོགས་ཁོ་ན་ལ་ཡོད་པར་ངེས་པ་དེ། རང་
ཉིད་དེ་སྒྲུབ་ཀྱི་འགལ་རྟགས་ཀྱི་མཚན་ཉིད་ཟེར། དང་པོ་མི་འཐད་དེ། བཏགས་ཡོད་ཆོས་
གསུམ་ཚང་བ་མཚོན་བྱ་མ་ཡིན་པ་མཚོན་བྱར་སྒྲུབ་པའི་ཚུལ་གསུམ་གང་ཞིག དེ་མཚོན་བྱ་
མ་ཡིན་པ་མཚོན་བྱ་མ་ཡིན་པར་སྒྲུབ་པའི་འགལ་རྟགས་ཡིན་པའི་ཕྱིར། གཉིས་པ་མི་འཐད་
དེ། དེ་ལྟ་ན། དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་ན། དེ་སྒྲུབ་ཀྱི་རྗེས་སུ་འགྲོ་ལྡོག་
གི་ཁྱབ་པ་ཕྱིན་ཅི་ལོག་ཏུ་མ་ངེས་པས་ཁྱབ་པར་འགྱུར་ལ། དེ་འདོད་ན། བྱས་པ་སྒྲ་རྟག་་
པར་སྒྲུབ་པའི་འགལ་རྟགས་དང༌། གཞལ་བྱ་སྒྲ་རྟག་པར་སྒྲུབ་པའི་མ་ངེས་པའི་གཏན་་་་་་
ཚིགས་ཡིན་པས། སྒྲ་རྟག་པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་ཕྱིན་ཅི་ལོག་ཏུ་ངེས་མ་
ངེས་གཉིས་ཀར་ཐལ་བའི་སྐྱོན་ཡོད་པའི་ཕྱིར། མཚན་ཉིད་གསུམ་པ་དེ་ལ། ཁ་ཅིག་ན་རེ།
• 130 •



མཉན་བྱ་ཆོས་ཅན། སྒྲ་རྟག་པར་སྒྲུབ་པའི་མཚོན་བྱ་དེར་ཐལ། དེ་སྒྲུབ་ཀྱི་མཚན་ཉིད་དེའི་
ཕྱིར། ཕྱི་མ་དེར་ཐལ། མཉན་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཁྱབ་པ་རྣལ་མར་
ངེས་པའི་ཕྱིར། དེར་ཐལ། མཉན་བྱ་ཡིན་ན། མི་རྟག་པ་ཡིན་པས་ཁྱབ་པའི་ཕྱིར་ཞེ་ན།
འདིར་མ་ཁྱབ་སྟེ། མཉན་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཁྱབ་པ་ཡོད་ན། དེའི་
རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཡོད་དགོས། དེ་ཡོད་ན། མཉན་བྱ་དེ་དེའི་རྟགས་ཀྱིས་དེ་
སྒྲུབ་ཀྱི་རྗེས་ཁྱབ་ཡིན་དགོས། དེ་ཡིན་ན། མཉན་བྱ་མཉན་བྱའི་རྟགས་ཀྱིས་སྒྲ་མི་རྟག་པར་
སྒྲུབ་པའི་རྟགས་ཡང་དག་ཡིན་དགོས་སོ། །མཚན་ཉིད་བཞི་པ་ལ། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་ཁྱབ་པ་རྣལ་མར་མ་ངེས་ཤིང་། བྱས་པ་མི་རྟག་པ་ཁོ་ན་ལ་ཡོད་པར་ངེས་
པའི་རྒོལ་བའི་ངོ་བོར། སྒྲ་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ་ན༑ བྱས་པ་དེ་རང་
ཉིད་སྒྲ་རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས། སྒྲ་རྟག་པར་སྒྲུབ་པའི་མི་་
མཐུན་ཕྱོགས་ཁོ་ན་ལ་ཡོད་པར་ངེས་ཀྱང་། སྒྲ་རྟག་པར་སྒྲུབ་པའི་འགལ་རྟགས་མ་ཡིན་པའི་
ཕྱིར་ཏེ། དེ་འདྲ་བའི་རྒོལ་བ་དེས། བྱས་རྟགས་ཀྱིས་སྒྲ་རྟག་པར་སྒྲུབ་པའི་རྗེས་སུ་འགྲོ་་་་
ལྡོག་གི་ཁྱབ་པ་ཕྱིན་ཅི་ལོག་ཏུ་མ་ངེས་པའི་ཕྱིར། དེར་ཐལ། དེས་བྱས་རྟགས་ཀྱིས་སྒྲ་མི་་་
རྟག་པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་རྣལ་མར་མ་ངེས་པའི་ཕྱིར། དེ་ལ་ཁོ་ན་རེ།
བྱས་རྟགས་ཀྱིས་སྒྲ་རྟག་པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་ཕྱིན་ཅི་ལོག་ཏུ་ངེས་པར་་་
ཐལ། ཁས་ལེན་དེའི་ཕྱིར། འདོད་ན། བྱས་རྟགས་ཀྱི་སྒྲ་རྟག་པར་སྒྲུབ་པའི་ལྡོག་ཁྱབ་་་་
ཕྱིན་ཅིའི་ལོག་ཏུ་ངེས་པར་ཐལ། འདོད་པའི་ཕྱིར། འདོད་ན། རི་བོང་རྭ་ཆོས་ཅན།
བྱས་པ་ཡིན་པར་ཐལ། རྟག་པ་མ་ཡིན་པའི་ཕྱིར། ཁྱབ་པ་ཁས་སོ། །ཞེས་པའི་རྩོད་སྤོང་་
སྔར་བརྗོད་ཟིན། ཁ་ཅིན་ན་རེ། འགལ་རྟགས་མེད་དེ། ཡོད་ན། སྒྲ་ཆོས་ཅན། རྟག་སྟེ།
བྱས་པའི་ཕྱིར། ཞེས་བཀོད་པའི་ཚེ་ན། བྱས་པ་འགལ་རྟགས་ཡིན་དགོས་པ་ལ། དེ་་་་
འགལ་རྟགས་མ་ཡིན་པའི་ཕྱིར། དེ་མ་ཡིན་པར་ཐལ། དེ་སྒྲ་རྟག་པར་སྒྲུབ་པའི་འགལ་་་་
རྟོགས་མ་ཡིན་པའི་ཕྱིར། མ་གྲུབ་ན། དེ་ཆོས་ཅན། སྒྲ་མི་རྟག་པར་སྒྲུབ་པའི་རྟགས་ཡང་
དག་ཡིན་པར་ཐལ། སྒྲ་རྟག་པར་སྒྲུབ་པའི་འགལ་རྟགས་ཡིན་པའི་ཕྱིར་ཞེ་ན། མ་ཁྱབ་སྟེ།
སྐད་ཅིག་མ་མ་ཡིན་པ་དང་ཆོས་ཀྱི་གཞི་མཐུན་མ་ཡིན་པས་མ་ངེས་པའི་ཕྱིར། ཡང་དེ་ཆོས་
ཅན། སྒྲ་རྟག་པ་མ་ཡིན་པར་སྒྲུབ་པའི་རྟགས་ཡང་དག་ཡིན་པར་ཐལ། སྒྲ་རྟག་པར་སྒྲུབ་
， 431 •



པའི་འགལ་རྟགས་ཡིན་པའི་ཕྱིར་ཞེ་ན། མ་ཁྱབ་སྟེ། སྒྲ་རྟག་པར་སྒྲུབ་པའི་འགལ་རྟགས་་
ཡིན་ན། སྒྲ་རྟག་པ་མ་ཡིན་པར་སྒྲུབ་པའི་རྟགས་ཡང་དག་ཡིན་མི་དགོས་པའི་ཕྱིར། ཁ་ཅིག་
བྱས་པ་སྒྲ་རྟག་པར་སྒྲུབ་པའི་ཆོས་ཀྱི་ངོ་བོ་འགོག་པའི་འགལ་རྟགས་དང་། མིག་སོགས་ཆོས་
ཅན། འདུས་པ་མ་ཡིན་པའི་ཡུལ་ཅན་གཞན་དོན་བྱེད་དེ། འདུས་བསགས་ཡིན་པའི་ཕྱིར།
ཞེས་བཀོད་པའི་ཚེ་ན། འདུས་བསགས་དེ་དེ་སྒྲུབ་ཀྱི་ཆོས་ཀྱི་ཁྱད་པར་སྒྲུབ་པའི་འགལ་་་་་
རྟགས་དང་། མིག་སོགས་འདུས་པ་མ་ཡིན་པའི་ཡུལ་ཅན་ཆོས་ཅན། གཞན་དོན་བྱེད་དེ།
འདུས་བསགས་ཡིན་པའི་ཕྱིར། ཞེས་བཀོད་པའི་ཚེ་ན། འདུས་བསགས་དེ། དེ་སྒྲུབ་ཀྱི་་་
ཆོས་ཅན་གྱི་ཁྱད་པར་སྒྲུབ་པའི་འགལ་རྟགས་ཡིན་ཟེར། དང་པོ་མི་འཐད་དེ། བྱས་པ་སྒྲ་
རྟག་པར་སྒྲུབ་པའི་ཆོས་ཀྱི་ངོ་བོ་གྲུབ་པའི་འགལ་རྟགས་ཡིན་པའི་ཕྱིར་ཏེ། སྒྲ་རྟག་པ་བྱས་་
རྟགས་ཀྱིས་སྒྲ་རྟག་པར་སྒྲུབ་པའི་དམ་བཅའི་ཆོས་ཀྱི་ངོ་བོ་བཟུང་བ་གང་ཞིག བྱས་པ་སྒྲ་་་
རྟག་པར་སྒྲུབ་པའི་འགལ་རྟགས་ཡིན་པའི་ཕྱིར། གཉིས་པ་མི་འཐད་དེ། མིག་སོགས་ཆོས་
ཅན། འདུས་པ་མ་ཡིན་པའི་ཡུལ་ཅན་གཞན་དོན་བྱེད་དེ། འདུས་བསགས་ཡིན་པའི་ཕྱིར་
ཞེས་བཀོད་པའི་ཚེ་ན།. འདུས་པ་མ་ཡིན་པའི་ཡུལ་ཅན་དེ། འདུས་བསགས་ཀྱི་རྟགས་ཀྱིས་
མིག་སོགས་འདུས་པ་མ་ཡིན་པའི་ཡུལ་ཅན་གཞན་དོན་བྱེད་པར་སྒྲུབ་པའི་ཆོས་ཀྱི་ཁྱད་པར་
དུ་མ་བཟུང་བའི་ཕྱིར། དེར་ཐལ། དེ་ལྟར་བཀོད་པའི་ཚེ་ན། གཞན་དོན་བྱེད་པ་དེ། །
དེའི་རྟགས་ཀྱི་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་ངོ་བོར་མ་བཟུང་བའི་ཕྱིར། མ་གྲུབ་ན། དེ་་་
ལྟར་བཀོད་པའི་ཚེ་ན། མིག་སོགས་གཞན་དོན་བྱེད་པ་དེ། དེའི་རྟགས་ཀྱི་དེ་སྒྲུབ་ཀྱི་བསྒྲུབ་
བྱར་བཟུང་བར་ཐལ། མ་གྲུབ་པ་དེའི་ཕྱིར། འདོད་ན། འདུས་བསགས་མིག་སོགས་་་་
གཞན་དོན་བྱེད་པར་སྒྲུབ་པའི་འགལ་རྟགས་ཡིན་པར་ཐལ། འདོད་པ་གང་ཞིག འདུས་་་
བསགས་མིག་སོགས་འདུས་པ་མ་ཡིན་པའི་ཡུལ་ཅན་གཞན་དོན་བྱེད་པར་སྒྲུབ་པའི་འགལ་་་
རྟགས་ཡིན་པའི་ཕྱིར། འདོད་མི་ནུས་ཏེ། འདུས་བསགས་ཡིན་ན། མིག་སོགས་གཞན་་་་
དོན་བྱེད་པས་ཁྱབ་པའི་ཕྱིར། གཞན་ཡང་ཤེས་བྱ་ཆོས་ཅན། འདུས་བསགས་མིག་སོགས་་
འདུས་པ་མ་ཡིན་པའི་ཡུལ་ཅན་གཞན་དོན་བྱེད་པར་སྒྲུབ་པའི་ཆོས་ཀྱི་ཁྱད་པར་སྒྲུབ་པའི་་་་་
འགལ་རྟགས་ཡིན་པར་ཐལ། དམ་བཅའ་བར་པ་དེའི་ཕྱིར། འདོད་ན། འདུས་བསགས་
མིག་སོགས་འདུས་པ་མ་ཡིན་པའི་ཡུལ་ཅན་གཞན་དོན་བྱེད་པར་སྒྲུབ་པའི་ཆོས་ཅན་ཀྱི་ཁྱད་་
• 432 •



པར་སྒྲུབ་པའི་འགལ་རྟགས་ཡིན་པར་ཐལ། དམ་བཅའ་གསུམ་པ་དེའི་ཕྱིར། འདོད་ན། །
འདུས་བསགས་ཆོས་ཅན། དེ་སྒྲུབ་ཀྱི་ཆོས་ཀྱི་ཁྱད་པར་སྒྲུབ་པའི་འགལ་རྟགས་མ་ཡིན་པར་
ཐལ། འདོད་པ་དེའི་ཕྱིར། རྟགས་བསལ་ཁས་སོ། །ཡང་ཁ་ཅིག མིག་སོགས་ཆོས་ཅན།
འདུས་པ་མ་ཡིན་པའི་ཡུལ་ཅན་གཞན་དོན་བྱེད་དེ། འདུས་བསགས་ཡིན་པའི་ཕྱིར། ཞེས་
བཀོད་པའི་ཚེ་ན། དེ་དེ་སྒྲུབ་ཀྱི་སྒྲ་ཟིན་གྱི་ཆོས་ཀྱི་ཁྱད་པར་སྒྲུབ་པའི་འགལ་རྟགས་དང་།།
མིག་སོགས་འདུས་པ་མ་ཡིན་པའི་ཡུལ་ཅན་ཆོས་ཅན། གཞན་དོན་བྱེད་དེ། འདུས་་་་་
བསགས་ཡིན་པའི་ཕྱིར། ཞེས་བཀོད་པའི་ཚེ་ན། འདུས་བསགས་དེ་སྒྲུབ་ཀྱི་སྒྲ་ཟིན་གྱི་ཆོས་
ཅན་གྱི་ཁྱད་པར་སྒྲུབ་པའི་འགལ་རྟགས་ཡིན་ཟེར་བ་ལའང་། སྒྲས་ཟིན་སྦྱར་ནས་སྔར་་་་་
བཞིན་འཕེན་ནོ། །རང་ལུགས་ནི། རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་
ཟག་གིས། རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་རྗེས་སུ་འགྲོ་ལྡོག་གི་ཁྱབ་པ་ཕྱིན་ཅི་ལོག་ཏུ་་་
ངེས་པ་དེ། རང་ཉིད་དེ་སྒྲུབ་ཀྱི་འགལ་རྟགས་ཡིན་པའི་མཚན་ཉིད། འགལ་རྟགས་ལ་སྒྲས་
བརྗོད་རིགས་ཀྱི་སྒོ་ནས་དབྱེ་ན། ཆོས་ཀྱི་ངོ་བོ་སྒྲུབ་པའི་འགལ་རྟགས་དང་། སྒྲས་ཟིན་ཀྱི་
ཆོས་ཀྱི་ཁྱད་པར་སྒྲུབ་པའི་འགལ་རྟགས། སྒྲས་ཟིན་གྱི་ཆོས་ཅན་གྱི་ངོ་བོ་སྒྲུབ་པའི་འགལ་་་
རྟགས་དང་། སྒྲས་ཟིན་གྱི་ཆོས་ཅན་གྱི་ཁྱད་པར་སྒྲུབ་པའི་འགལ་རྟགས་དང་བཞི། དང་པོ་
ནི། དཔེར་ན། སྒྲ་ཆོས་ཅན། རྟག་སྟེ། བྱས་པའི་ཕྱིར། ཞེས་བཀོད་པའི་ཚེ་ན། བྱས་
པ་ལྟ་བུ། གཉིས་པ་ནི། དཔེར་ན། མིག་སོགས་ཆོས་ཅན། འདུས་པ་མ་ཡིན་པའི་ཡུལ་་
ཅན་གཞན་དོན་བྱེད་དེ། འདུས་བསགས་ཡིན་པའི་ཕྱིར། ཞེས་བཀོད་པའི་ཚེ་ན་དེ་ལྟ་བུ།
གསུམ་པ་ནི། དཔེར་ན། ནམ་མཁའི་དངོས་པོ་ཆོས་ཅན། རྟག་སྟེ། འདུས་མ་བྱས་ཡིན་
པའི་ཕྱིར། ཞེས་བཀོད་པའི་ཚེ་ན། དེ་ལྟ་བུ། བཞི་པ་ནི། དཔེར་ན། འདུས་པ་མ་ཡིན་
པའི་ཡུལ་ཅན་མིག་སོགས་ཆོས་ཅན། གཞན་དོན་བྱེད་དེ། འདུས་བསགས་ཡིན་པའི་ཕྱིར།
ཞེས་བཀོད་པའི་ཚེ་ན་དེ་ལྟ་བུ། དེ་ལ་ཁ་ཅིག་ན་རེ། བྱས་པ་ཆོས་ཅན། རང་ཉིད་སྒྲ་རྟག་
པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་རང་ཉིད་ཀྱི་རྟགས་ཀྱིས་སྒྲ་མི་རྟག་
སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་རྣལ་མར་ངེས་པར་ཐལ། རང་ཉིད་སྒྲ་རྟག་པར་སྒྲུབ་་
པ་ལ་ཕྱོགས་ཆོས་ཅན་དུ་སོང་བའི་གང་ཟག་གིས། རང་ཉིད་ཀྱི་རྟགས་ཀྱིས་སྒྲ་རྟག་པར་སྒྲུབ་
པའི་རྗེས་སུ་འགྲོ་ལྡོག་གི་ཁྱབ་པ་ཕྱིན་ཅི་ལོག་ཏུ་ངེས་པའི་ཕྱིར། རྟགས་ཁས། འདོད་ན།
• 33 •



བྱས་པ་སྒྲ་རྟག་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་ཆོས་ཅན། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་ཡིན་པར་ཐལ། བྱས་རྟགས་ཀྱིས་སྒྲ་མི་རྟག་་
པར་སྒྲུབ་པའི་ཚུལ་གསུམ་ཚད་མས་གྲུབ་པའི་གང་ཟག་གང་ཞིག སྒྲ་རྟག་མི་རྟག་ཐེ་ཚོམ་ཟ་
བའི་ཕྱི་རྒོལ་ཡིན་པའི་ཕྱིར། རྟགས་དང་པོ་ཁས། འདོད་ན། དེ་ཡིན་ན། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་ཡིན་དགོས་པར་ཐལ། འདོད་པའི་ཕྱིར་ཞེ་ན།
མ་ཁྱབ་སྟེ། འོ་ན། བྱས་པ་སྒྲ་མི་རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ཡིན་ན།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་ཡིན་དགོས་པར་ཐལ། དེ་བྱས་་་
རྟོགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་ཡིན་པའི་ཕྱིར། ཁྱབ་པ་ཁས། དེར་
ཐལ། དེས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ངེས་པའི་ཕྱིར། མ་གྲུབ་ན། །
བྱས་པ་ཆོས་ཅན། ཁྱོད་སྒྲ་མི་རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས། །
ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ཚད་མས་ངེས་པར་ཐལ། ཁྱོད་སྒྲ་མི་་
རྟག་པར་སྒྲུབ་པའི་རྟགས་ཡང་དག་ཡིན་པའི་ཕྱིར། རྩ་བར་འདོད་མི་ནུས་ཏེ། བྱས་པ་སྒྲ་
མི་རྟག་པར་སྒྲུབ་པའི་མ་ངེས་པའི་གཏན་ཚིགས་སུ་སོང་བའི་རྒོལ་བ་ཡོད་པའི་ཕྱིར། ཁོ་ན་རེ།
དེ་སྒྲུབ་ཀྱི་འགལ་རྟགས་ཀྱི་མཚན་ཉིད་འཇོག་མི་རིགས་པར་ཐལ། དེ་སྒྲུབ་ཀྱི་འགལ་རྟགས་
མེད་པའི་ཕྱིར་ཏེ། དེ་སྒྲུབ་ཀྱི་རྟགས་ཡང་དག་ཡོད་པའི་ཕྱིར། ཞེས་ཟེར་བ་མི་འཐད་དེ།
སྔར་བཤད་པ་བཞིན། གྲངས་ཅན་པས་སངས་རྒྱས་པའི་ངོ་བོར་ཞེ་འདོད་ལ་མིག་སོགས་་་་
བདག་རྟག་པའི་དོན་བྱེད་པར་སྒྲུབ་འདོད་ནས། ངག་ཏུ་མིག་སོགས་ཆོས་ཅན། གཞན་་་་་
དོན་བྱེད་དེ། འདུས་བསགས་ཡིན་པའི་ཕྱིར། ཞེས་བཀོད་པའི་ཚེ་ན། འདུས་བསགས་དེ།
མིག་སོགས་གཞན་དོན་བྱེད་པར་སྒྲུབ་པའི་འགལ་རྟགས་ཡིན་པའི་ཕྱིར་དང༌། སྤྱིར་མིག་་་་
སོགས་གཞན་དོན་བྱེད་པར་སྒྲུབ་པའི་རྟགས་ཡང་དག་ཡོད་པའི་ཕྱིར། ཁོ་ན་རེ། འོ་ན། །
དེ་ལྟར་བཀོད་པའི་ཚེ། འདུས་བསགས་་ ི་རྟགས་ཀྱིས་དེ་སྒྲུབ་ཀྱི་ཁྱབ་པ་ཕྱིན་ཅི་ལོག་ཏུ་ངེས་
པར་ཐལ། དེ་དེ་སྒྲུབ་ཀྱི་འགལ་རྟགས་ཡིན་པའི་ཕྱིར། རྟགས་ཁས། འདོད་ན༔ མིག ་་་
སོགས་ཆོས་ཅན། གཞན་དོན་མི་བྱེད་པར་ཐལ། དེ་ལྟར་བཀོད་པའི་ཚེ་ན་འདུས་བསགས་
ཡིན་པའི་ཕྱིར། ཁྱབ་པ་ཁས་ཞེ་ན། མི་འཐད་དེ། གཞན་དོན་བྱེད་པ་དེ་དེ་སྒྲུབ་ཀྱི་སྒྲུབ་་
བྱའི་ཆོས་སུ་གཟུང་བྱ་མ་ཡིན་པའི་ཕྱིར། བདག་རྟག་པའི་དོན་བྱེད་པ་དེ་ཡིན་པའི་ཕྱིར་ཏེ།
， 13.A •



མིག་སོགས་བདག་རྟག་པའི་དོན་བྱེད་པར་དེ་དེ་སྒྲུབ་ཀྱི་བསྒྲུབ་བྱ་ཡིན་པའི་ཕྱིར་ཏེ། དེ་དེ་་
སྒྲུབ་ཀྱི་ཞེ་འདོད་ཀྱི་བསྒྲུབ་བྱ་ཡིན་པ། གཞུང་གོང་འོག་གི་དོན་བཤད་པ་ལས་ཐོན་པའི་ཕྱིར། །
མ་བརྗོད་ན་ཡང་འདོད་པ་ནི། །སྐབས་ལས་རྟོགས་པར་འགྱུར་བ་ཡིན། །ཅེས་འབྱུང་བ་ལས།
གྲངས་ཅན་གྱི་ཞེ་འདོད་ལ་མིག་སོགས་བདག་རྟག་པའི་དོན་བྱེད་པར་སྒྲུབ་འདོད་ནས།
སྨྲས་ཙམ་ལ། མིག་སོགས་ཆོས་ཅན། གཞན་དོན་བྱེད་དེ། འདུས་བསགས་ཡིན་པའི་ཕྱིར།
ཞེས་བདེན་ཞེན་གྱིས་སྨྲས་པའི་ཕྱིར་དང་། དེ་དཔེར་རྗེས་འགྲོ་མེད་པ་ཡི། །སྐྱོན་ཡང་།
ཞེས་འབྱུང་བ་ལས། མིག་སོགས་བདག་རྟོག་པའི་དོན་བྱེད་པར་སྒྲུབ་པའི་སྒྲུབ་ཆོས་དཔེ་ལ་
རྗེས་འགྲོ་མི་བྱེད་པར་ཐལ་བའི་ཕྱིར་དང༌། ཅིག་སྐད་བདག་གཞན་ན། དེ་མ་གྲུབ་ཅེས་་་
བཤད་བཞིན་ཏེ། །ཞེས་འབྱུང་བས། དཔེར་ན་སློབ་དཔོན་དབྱིག་གཉེན་གྱི་མཛོད་འགྲེལ་་
དུ་གྲངས་ཅན་ལ་གཞན་དོན་བྱེད་ཅེས་པའི་གཞན་གང་ཡིན། དྲིས་པས་བདག་གོ་ཞེ་ན། མ་
གྲུབ་ཅེས་བཤད་པ་བཞིན་ཡིན་པའི་ཕྱིར། དཔེ་ལ་རྗེས་འགྲོ་མི་བྱེད་པ་འདོད་དོ། །ཞེ་ན། །
མི་འཐད་དེ། དེར་ནི་འདོད་ལ་གནོད་བྱེད་ཡིན། །ཞེས་འབྱུང་བ་ལས། དེ་ལྟར་སྔར་་་་་
བཀོད་པའི་གཏན་ཚིགས་དེ་འགལ་རྟགས་སུ་གྲུབ་པའི་དོན་ཡིན་པའི་ཕྱིར།།
གཉིས་པ་དེ་མ་ཡིན་ན། ཧ་ཅང་ཐལ་བ་ཡོད་དེ། གལ་ཏེ་གང་ལ་རྩོད་པ་ཡིས། །
སྒྲུབ་བཀོད་དེ་བསྒྲུབ་བྱ་མིན་ན། །བསྒྲུབ་བྱ་ཅི་ཡིན་གཞན་དུ་ན། །མི་འདོད་པ་འང་འབྲས་
མེད་འགྱུར། །ཞེས་འབྱུང་བ་ལས། མིག་སོགས་བདག་རྟོག་པའི་དོན་བྱེད་པ་དེ། དེ་སྒྲུབ་
ཀྱི་ཞེ་འདོད་ཀྱི་བསྒྲུབ་བྱ་མིན་ན། མིག་སོགས་གཞན་དོན་བྱེད་ཙམ་དེ་དེར་མི་འཐད་པས།
དེ་སྒྲུབ་ཀྱི་ཞེ་འདོད་ཀྱི་བསྒྲུབ་བྱ་མེད་པར་ཐལ་བའི་སྐྱོན་ཡོད་པའི་ཕྱིར།།
གཉིས་པ་ནི། ཇི་སྐད་བཤད་པའི་གྲངས་ཅན་གྱི་ཟོལ་སྦྱོར་འགོག་པའི་རིགས་པ་་་་་
འདིས་ནི: རྒྱང་འཕེན་གྱི་གཉིས་བཅས་ཀྱིས་སྦྱོར་བ་ཡང་ཁེགས་པ་ཡིན་ཏེ། འདིས་ནི་་་་
གཉིས་བཅས་སྦྱོར་བ་ལ། །རྗེས་འགྲོ་མེད་དང་འགལ་བ་དག །བསྟན་པ་ཡིན་ནོ། །ཞེས་་་
འབྱུང་བ་ལས། རྒྱང་འཕེན་གྱིས་ཞེ་འདོད་ལ། བུམ་པ་ལུས་སེམས་ཆ་མེད་རྫས་གཅིག་པའི་
སྐྱེས་བུའི་ལུས་ཀྱི་ཟླ་བཅས་སུ་སྒྲུབ་འདོད་ནས་ངག་ཏུ། བུམ་པ་ཆོས་ཅན། ལུས་སེམས་ཆ་
མེད་རྫས་གཅིག་པའི་སྐྱེས་བུའི་ལུས་ཀྱི་ཟླ་བཅས་དང་བུམ་པའི་ཟླ་བཅས་གང་རུང་ཡིན་ཏེ།
ཨུཏྤལ་མ་ཡིན་པའི་དངོས་པོ་ཡིན་པའི་ཕྱིར། དཔེར་ན། བུམ་ལྡན་གྱི་རྩིག་པ་བཞིན
• 13; •



ཞེས་པའི་སྦྱོར་ངག་བདེན་ཞེན་གྱིས་སྨྲས་པ་ལ་སྔར་རིགས་པ་འགྲེ་བའི་ཕྱིར། ཁོ་ན་རེ།
སྐྱོན་མེད་དེ། ཅི་སྟེ་ཡང་། །བསྒྲུབ་པར་བྱ་བ་སྤྱིར་འདོད་ན། ཞེས་འབྱུང་བ་ལས། བུམ་
པ་ལུས་སེམས་ཆ་མེད་རྫས་གཅིག་པའི་སྐྱེས་བུའི་ལུས་ཀྱི་ཟླ་བཅས་དང་། བུམ་པའི་ཟླ་བཅས་
གང་རུང་ཙམ་བསྒྲུབ་བྱ་ཡང་དག་ཡིན་པའི་ཕྱིར་ཞེ་ན། མི་འཐད་དེ། དེ་ཉིད་དོན་གཞན་
མེད་པའི་ཕྱིར། །ལུས་མི་འགྱུར་ན་གྲུབ་མ་ཡིན། །བརྗོད་བྱས་སྟོང་པ་བརྗོད་རྣམས་ཀྱི། །
འདི་དེ་མི་ཤེས་ཀྱིས་སླང་ཡིན། །ཞེས་འབྱུང་བ་ལས། བུམ་པ་བུམ་པ་དང་གཞན་མ་ཡིན།
ལུས་སེམས་ཆ་མེད་རྫས་གཅིག་པའི་སྐྱེས་བུའི་ལུས་མེད་པའི་ཕྱིར་དང་། རྒྱང་འཕེན་གྱི་སྔར་
བཞིན་དམ་བཅའ་བའི་དམ་བཅའ་དེ་རང་གི་ཞེན་པའི་བརྗོད་བྱས་སྟོང་པའི་ཚིག་ཡིན་པ་ཉིད་
ཀྱིས། མ་རིག་པས་ཀུན་ནས་སླངས་པ་ཡིན་པའི་ཕྱིར།།
གསུམ་པ་རང་ཉིད་རྒྱས་བཤད་ཡོད་དེ། དངོས་དང་། ཞར་བྱུང་ཚིག་འཕྲད་ཀྱི་དོན་
བཤད་པ། རང་ཉིད་ཀྱི་དགོས་པ་བསྡུས་ཏེ་བསྟན་པ་གསུམ་ཡོད་པའི་ཕྱིར། དང་པོ་ཡོད་དེ།
དགོས་པ་མདོར་བསྟན་པ། རྒྱས་པར་བཤད་པ། ཕྱོགས་ཀྱི་མཚན་ཉིད་བསྟན་པའི་དགོས་་་
པ་གསུམ་དུ་ཡོད་པའི་ཕྱིར། དང་པོ་ཡོད་དེ། ཆོས་ཅན་གཅིག་ལ་བསྟན་བཅོས་ལས། །
ཆོས་རྣམས་དུ་མ་རྣམ་བཞག་ཀྱང་། །བདག་ཉིད་འདོད་པ་བསྒྲུབ་བྱ་ཞེས། །བདག་ཉིད་ཀྱི་
ནི་སྒྲ་སྨོས་སོ། །ཞེས་འབྱུང་ཞིང་། ཕྱོགས་ཡང་དག་གི་མཚན་ཉིད་འཆད་པའི་ཚིག་ཟུར་དུ་
རང་སྒྲ་སྨོས་པ་ཆོས་ཅན། དགོས་པ་ཡོད་དེ། རྣམ་བཅད་ལ་སྔ་རྒོལ་རང་གི་ཁས་བླངས་་་་
པའི་ལུང་དོན་གྱི་ཕྱོགས་གཅིག་ལ་གནོད་པས་སྐབས་ཀྱི་བསྒྲུབ་བྱ་ལ་གནོད་དམ་སྙམ་པའི་ལོག་
རྟོག་བསལ་ནས། ཡོངས་གཅོད་ལ། བསྒྲུབ་བྱ་ཡང་དག་ཡིན་ན། སྔ་རྒོལ་བདག་ཉིད་ཀྱིས་
བསྒྲུབ་བྱར་ཁས་བླངས་པ་དགོས་པར་ཤེས་པའི་ཆེད་དུ་ཡིན་པའི་ཕྱིར། །
གཉིས་པ་རྒྱས་བཤད་ཡོད་དེ། གཞན་སྡེ་ལུང་དོན་བསྒྲུབ་བྱར་འདོད་པ་དགག་པ་་་་
དང༌། རང་སྡེ་ལུང་དོན་བསྒྲུབ་བྱར་འདོད་པ་དགག་པ་གཉིས་སུ་ཡོད་པའི་ཕྱིར། དང་པོ་
ཡོད་དེ། མདོར་བསྟན། རྒྱས་བཤད་གཉིས་སུ་ཡོད་པའི་ཕྱིར། དང་པོ་ནི། གལ་ཏེ་་་་
བསྟན་བཅོས་ཁས་བླངས་ཕྱིར། །ཐམས་ཅད་བཟུང་བས་དེ་གཅིག་ལ། །རབ་ཏུ་གནོད་་་་་
ནའང་གཏན་ཚིགས་དང་། །དམ་བཅའ་བ་དག་སྐྱོན་འགྱུར་ན། །ཞེས་འབྱུང་བ་ལས།
རིག་པ་ཅན་པ་སོགས་ན་རེ། སྔ་རྒོལ་རང་གིས་ཚད་མར་ཁས་བླངས་པའི་ལུང་དོན་ཕྱོགས་་་་
• 436 •



གཅིག་ལ་གནོད་པས་གཏན་ཚིགས་དང་། དམ་བཅའ་སྐྱོན་དུ་འགྱུར་ཏེ། རྟགས་ཡང་དག་
ཡིན་ན། སྔ་རྒོལ་རང་གིས་ཚད་མར་ཁས་བླངས་པའི་ལུང་དོན་ཀུན་དང་མཐུན་པ་ཅིག་་་་་
དགོས་པའི་ཕྱིར་ཏེ། བསྟན་བཅོས་དེ་གཞལ་བྱའི་གནས་གསུམ་ཀ་ལ་ཚད་མར་ཁས་བླངས་་
དགོས་པའི་ཕྱིར་ཞེ་ན། མི་འཐད་དེ། སྒྲ་མི་རྟག་པར་སྒྲུབ་པ་ན། །དྲི་སའི་ཡོན་ཏན་་་་
བཟློག་པའི་ཕྱིར། །གཏན་ཚིགས་འགལ་འགྱུར། །ཞེས་འབྱུང་བ་ལས། བྱེ་བྲག་པས་སྒྲ་མི་
རྟག་པར་སྒྲུབ་པའི་ཚེ་དྲི་རྟག་པ་སའི་ཡོན་ཏན་བཀག་པས་ཀྱང༌། བྱས་པ་སྒྲ་མི་རྟག་པར་་་་
སྒྲུབ་པའི་འགལ་རྟགས་སུ་ཐལ་བའི་སྐྱོན་ཡོད་པའི་ཕྱིར། དྲི་རྟག་པ་སའི་ཡོན་ཏན་བཀག་་་་
པས་སྔ་རྒོལ་བྱེ་བྲག་པའི་ལུང་དོན་གྱི་ཕྱོགས་གཅིག་ལ་གནོད་པའི་ཕྱིར། ཁྱབ་པ་ཁས། །
རྟགས་གྲུབ་སྟེ། བྱེ་བྲག་པའི་ལུང་ལས་དྲི་རྟག་པ་སའི་ཡོན་ཏན་དུ་བཤད་པའི་ཕྱིར། ཁོ་ན་
རེ། སྐྱོན་མེད་དེ། སྐབས་མིན་ཕྱིར། །མིན་ན། ཞེས་འབྱུང་བ་ལས། དྲི་རྟག་པ་སའི་་་
ཡོན་ཏན་བཀག་པས་བྱས་པ་སྒྲ་མི་རྟག་པར་སྒྲུབ་པའི་འགལ་རྟགས་སུ་མི་འགྱུར་ཏེ། སྒྲ་མི་་
རྟག་པར་སྒྲུབ་པའི་ཚེ་དྲི་རྟག་པ་སའི་ཡོན་ཏན་མ་ཡིན་པར་སྒྲུབ་པ་སྐབས་སུ་མ་བབ་པའི་ཕྱིར་
ཏེ། སྒྲ་ནམ་མཁའི་ཡོན་ཏན་བཀག་པས་བྱས་པ་སྒྲ་མི་རྟག་པར་སྒྲུབ་པའི་འགལ་རྟགས་སུ་་་
འགྱུར་ཏེ། སྒྲ་མི་རྟག་པར་སྒྲུབ་པའི་ཚེ་སྒྲ་ལ་ནམ་མཁའི་ཡོན་ཏན་སྒྲུབ་པ་སྐབས་སུ་བབ་་་་
པའི་ཕྱིར་ཞེ་ན། མི་འཐད་དེ། དེ་ནི་གཞན་ལའང་མཚུངས། །ཞེས་འབྱུང་བ་ལས། དེ་
གཉིས་སྐབས་སུ་བབ་མ་བབ་མཚུངས་པའི་ཕྱིར། ཁོ་ན་རེ། སྒྲ་ནམ་མཁའི་ཡོན་ཏན་བཀག་
པས་སྒྲ་མི་རྟག་པར་སྒྲུབ་པའི་འགལ་རྟགས་སུ་འགྱུར་རོ། །ཞེ་སྟེ་ཆོས་ཅན་འདིར་སྐབས་ཡིན། །
ཞེས་འབྱུང་བ་ལས། སྒྲ་མི་རྟག་པར་སྒྲུབ་པའི་ཚེ། ཆོས་ཅན་སྐབས་སུ་བབ་པའི་ཕྱིར་ཞེ་ན།
མི་འཐད་དེ། དེ་ལ་བསྟན་བཅོས་དོན་གནོད་ཉིད། །ཅེས་འབྱུང་བ་ལས། དེ་ལྟ་ན་དྲི་རྟག་
པ་སའི་ཡོན་ཏན་བཀག་པའི་ཆ་ནས། བྱེ་བྲག་པའི་བསྟན་བཅོས་ཀྱི་དོན་གྱི་ཕྱོགས་གཅིག་ལ་
གནོད་པ་དང་། དེ་བཀག་པས་ཀྱང་བྱས་པ་སྒྲ་མི་རྟག་པར་སྒྲུབ་པའི་འགལ་རྟགས་སུ་འགྱུར་
བའི་ཕྱིར། ཁོ་ན་རེ། སྒྲ་ནམ་མཁའི་ཡོན་ཏན་ལ་གནོད་པས་སྒྲ་མི་རྟག་པར་སྒྲུབ་པའི་་་་་
བསྒྲུབ་བྱ་ལ་གནོད་ཅིང་། དྲི་རྟག་པ་སའི་ཡོན་ཏན་ལ་གནོད་པས། སྒྲ་མི་རྟག་པར་སྒྲུབ་་་
པའི་བསྒྲུབ་བྱ་ལ་མི་གནོད་དེ། ཆོས་ཅན་ཆོས་སོགས་སྒྲུབ་བྱེད་ཀྱིས། །ཅི་སྟེ་རྒོལ་འདོད་་་་
ཡིན་བརྗོད་ན། །ཞེས་འབྱུང་བ་ལས། སྒྲ་མི་རྟག་པར་སྒྲུབ་པའི་སྔ་རྒོལ་སྒྲ་ནམ་མཁའི་ཡོན་
• 437 •



ཏན་ལ་དཔག་འདོད་ཡོད་ཅིང་། དྲི་རྟག་པ་སའི་ཡོན་ཏན་ལ་དཔག་འདོད་མེད་པའི་ཕྱིར་་་
དང་། ནམ་མཁའི་ཡོན་ཏན་ཆོས་ཅན་སྒྲའི་ཆོས་དང་། བསྒྲུབ་བྱའི་ཕྱོགས་གཅིག་ཡིན་པའི་
ཕྱིར་ཞེ་ན། མི་འཐད་དེ། གནས་སྐབས་འགལ་ཡིས་འདོད་འགྱུར་ཞིང་། །དེ་རྟོགས་པ་་་་
ཡང་དེ་དག་གིས། །ནན་གྱིས་ཁྱོད་འདི་འདོད་ཅེས་པ། །གསལ་བར་དབང་ཕྱུག་སྤྱོད་པ་ཡིན། །
ཞེས་འབྱུང་བ་ལས། སྒྲ་མི་རྟག་པར་སྒྲུབ་པའི་སྔ་རྒོལ་རྣམ་དག་གིས་སྒྲ་མི་རྟག་པ་ལ་དཔག་
འདོད་ཡོད་ཅིང་། དེ་ཡོད་པ་སྒྲ་མི་རྟག་པར་སྒྲུབ་པའི་ཕྱི་རྒོལ་གྱིས་རྟོགས་པ་ཡིན་ཀྱང་། སྒྲ་
མི་རྟག་པར་སྒྲུབ་པའི་སྔ་རྒོལ་སྒྲ་ནམ་མཁའི་ཡོན་ཏན་ལ་དཔག་འདོད་མེད་པའི་ཕྱིར་དང་།
དེ་ཡོད་པར་འདོད་ན། སྨྲ་བ་པོའི་སྤྱོད་པ་དབང་གིས་ཕྱུག་པའི་རྒྱས་རིགས་ངན་པའི་སྤྱོད་པ་
དང་མཚུངས་པར་འགྱུར་བའི་ཕྱིར།།
གཉིས་པ་རྒྱས་བཤད་ཡོད་དེ། དངོས་སྟོབས་ཡུལ་ལ་ལུང་གནོད་སྒྲུབ་ཏུ་འཇུག་པ་་་་
དགག ལུང་གནོད་སྒྲུབ་ཏུ་འཇུག་པའི་ཡུལ་དུ་ངོས་གཟུང་བ། དེའི་ལན་དགག་པ་རྣམས་་
སུ་ཡོད་པའི་ཕྱིར། དང་པོ་གྲུབ་སྟེ། རྗེས་དཔག་རང་གི་སྤྱོད་ཡུལ་ལ །ལུང་ལ་ལྟོས་པ་་་་
མེད་པར་བཤད། །དེས་གྲུབ་དེ་ནི་ལེགས་པར་གྲུབ། །དེ་ཚེ་བསྟན་བཅོས་ལྟོས་མ་ཡིན། །
ཞེས་འབྱུང་བ་ལས། དངོས་སྟོབས་ཡུལ་ལ་དཔྱོད་པའི་ཚེ་བསྟན་བཅོས་རང་གིས་ཞེན་དོན་
སྒྲུབ་བྱེད་ཡིན་པ་ལ་མི་ལྟོས་ཏེ། དངོས་སྟོབས་རྗེས་དཔག་རང་གི་སྤྱོད་ཡུལ་ལུང་ལ་ལྟོས་མེད་
དུ་གྲུབ་པའི་ཕྱིར། ཁྱབ་སྟེ། དངོས་སྟོབས་ཀྱིས་གྲུབ་པ་ཚད་མས་ལེགས་པར་གྲུབ་པའི་ཕྱིར།
ཁོ་ན་རེ། མི་འཐད་དེ། དེ་ཚེ་རྩོད་དོར་འགྱུར་ཞེ་ན། །ཞེས་འབྱུང་བ་ལས། དངོས་་་་་
སྟོབས་ལ་དཔྱོད་པའི་ཚེ་ལུང་དོན་ལ་རྩོད་པ་དོར་བའི་ཕྱིར་ཏེ། དངོས་སྟོབས་ལ་དཔྱོད་པའི་
ཚེ། ལུང་ཚད་མར་ཁས་མི་ལེན་པའི་ཕྱིར་ཞེ་ན། དངོས་སྟོབས་ལ་དཔྱོད་པའི་ཚེ་ལུང་ཚད་
མར་ཁས་མ་བླངས་པའི་ཆ་ནས་ལུང་དོན་ལ་རྩོད་པ་དོར་བའི་སྐྱོན་མེད་དེ། དེའི་ཚེ་ཁས་་་་
བླངས་མེད་ཕྱིར་མིན། །ཞེས་འབྱུང་བ་ལས། དངོས་སྟོབས་ལ་དཔྱོད་པའི་ཚེ་ལུང་ཚད་མར་
ཁས་བླངས་འོས་པ་མེད་པའི་ཕྱིར་དང་། འདི་ནི་ཁས་ལེན་ཐབས་ཡིན་ཏེ། །དེ་ཚེ་ཡོད་ཀྱང་
ཡན་ལག་མིན། །ཞེས་འབྱུང་བ་ལས། དངོས་སྟོབས་ལ་དཔྱོད་པ་ནི། ཤིན་ལྐོག་ལ་ལུང་་་་
སྒྲུབ་བྱེད་དུ་ཁས་ལེན་པའི་ཐབས་ཡིན་པ་ཉིད་ཀྱིས། དངོས་སྟོབས་ལ་དཔྱོད་པའི་ཚེ་ལུང་
ཁས་ལེན་པ་ཡོད་ཀྱང་ལུང་རང་གི་ཞེན་དོན་སྒྲུབ་བྱེད་ཀྱི་ཡན་ལག་མ་ཡིན་པའི་ཕྱིར།།
•3 •



གཉིས་པ་ཡོད་དེ། དེ་ལྟར་ཡུལ་གཉིས་རྣམ་དག་ན། །དེ་ནི་བསྟན་བཅོས་ཡོངས་་་་
འཛིན་པར། །འདོད་པའི་དུས་ཡིན་དེ་ཡི་ཚེ། །བསྟན་བཅོས་ཀྱིས་ནི་གནོད་པར་འགྱུར། །
དེས་གྲུབ་དོན་ལ་དེ་དང་ནི། །འགལ་བར་སེམས་པ་མི་རུང་ཕྱིར། གནས་གསུམ་པར་་་་་
འཕོ་བ་ན། །བསྟན་བཅོས་ལེན་པར་རིགས་ལྡན་ཡིན། །ཞེས་འབྱུང་བ་ལས། ཤིན་ལྐོག་ལ་
དཔྱོད་པའི་དུས་དེ་ལུང་སྒྲུབ་བྱེད་དུ་འཇུག་པའི་དུས་དང་། དེའི་ཚེ་དཔྱད་གསུམ་གྱིས་དག་
པའི་ལུང་རང་གི་ཞེན་དོན་གྱི་ལོག་ཕྱོགས་ལ་གནོད་བྱེད་དུ་འཇུག་པ་དང༌། ཤིན་ལྐོག་ལ་་་་་
སྒྲུབ་བྱེད་ཡང་དག་ཏུ་འཇུག་པ་སོགས་ཡིན་པའི་ཕྱིར། ཁ་ཅིག ཤིན་ལྐོག་སྟོན་པའི་ལུང་་་
ཚིག་རང་གི་ཞེན་དོན་སྒྲུབ་བྱེད་ཡང་དག་དང་། རང་གི་ཞེན་དོན་གྱི་ལོག་ཕྱོགས་ལ་གནོད་་
བྱེད་ཡང་དག་ཏུ་འདོད་པ་ནི་རྩིངས་པ་སྟེ། ཚིག་ཙམ་ལས་དེའི་ཞེན་དོན་འགྲུབ་པ་མི་སྲིད་་
པའི་ཕྱིར།། །
གསུམ་པ་དེའི་ལན་དགག་པ་ཡོད་དེ། དངོས་སྟོབས་ཡུལ་ལ་ལུང་སྒྲུབ་བྱེད་ཡིན་པ་
དགག་པ། དོན་བསྡུ་བ་རྣམས་སུ་ཡོད་པའི་ཕྱིར། དང་པོ་ཡོད་དེ། གལ་ཏེ་དཔེ་ལ་བསྟན་
བཅོས་ཀུན། །ཞེས་པ་ནས། བྱ་བ་རྒྱལ་རིགས་ལུགས་ཡིན་ནོ། །ཞེས་པའི་བར་གྱིས་འཆད་
པའི་ཕྱིར། གཉིས་པ་ཡོད་དེ། དོན་ཀུན་མཚུངས་པར་བྱས་ནས་ནི། །སྒྲུབ་བྱེད་བརྗོད་་་་
པར་ནུས་མ་ཡིན། །དེས་ན་ཀུན་ཏུ་བསྒྲུབ་བྱ་དང༌། །སྒྲུབ་བྱེད་རྣམ་གཞག་འདི་ཉམས་་་་
འགྱུར། །ཞེས་འབྱུང་བ་ལས། རྟགས་ཡང་དག་ཡིན་ན། སྔ་རྒོལ་རང་གིས་ཚད་མར་ཁས་
བླངས་པའི་ལུང་དོན་ཀུན་དང་མཐུན་པའི་བསྒྲུབ་བྱའི་ཆོས་ཀྱི་རྟགས་ལ་ཁྱབ་པ་ཅིག་དགོས་ན།
དེ་འདྲའི་རྟགས་ཡང་དག་བརྗོད་མི་ནུས་པ་བསྒྲུབ་བྱ་སྒྲུབ་བྱེད་ཀྱི་རྣམ་གཞག་ཉམས་པར་་་་་
འགྱུར་བའི་ཕྱིར། གསུམ་པ་རྩོད་པ་སྤོང་བ་ཡོད་དེ། འགལ་བ་མི་འཁྲུལ་བ་རྟགས་སྐྱོན་ཡིན་
པ་ཐལ་བ་སྤང་བ་དང༌། ལུང་དོན་ལ་གནོད་པ་རྟགས་ཀྱི་སྐྱོན་དུ་འདོད་པ་དགག་པ་གཉིས་
སུ་ཡོད་པའི་ཕྱིར། དང་པོ་ཡོད་དེ། ཆོས་ཅན་གཅིག་ལ་འགལ་བ་དག །མི་རུང་ཕྱིར་ན་་་
འགལ་ངེས་ལ། །གནོད་འགྱུར་འདིར་ནི་དེ་འདྲ་བའི། །འགལ་བ་ཡོད་པ་མ་ཡིན་ནོ། །
ཞེས་བསྟན་པའི་ཕྱིར་ཏེ། སྒྲ་ནམ་མཁའི་ཡོན་ཏན་བཀག་པས་བྱས་པ་སྒྲ་མི་རྟག་པར་སྒྲུབ་་་
པའི་རྟགས་སྐྱོན་ཅན་དུ་མ་སོང་ཡང་མཉན་བྱའི་རྟགས་ཀྱིས་སྒྲ་རྟག་པར་སྒྲུབ་ན། བྱས་པ་སྒྲ་
མི་རྟག་པར་སྒྲུབ་པའི་འགལ་བ་ལ་མི་འཁྲུལ་བའི་གཏན་ཚིགས་སུ་འགྱུར་དགོས་པར་བསྟན་་་
• 13 •



པའི་ཕྱིར་ཏེ། ལྷར། གང་གིས་ཚེ་དེ་ཉིད་ལ་མཉན་པར་བྱ་བ་ཉིད་ལ་སོགས་པས་རྟག་པ་་་
ཉིད་ལ་སོགས་པ་སྒྲུབ་པར་བྱེད་པའི་ཕྱིར། དེའི་ཚེ་དེ་སྒྲུབ་པ་ན་ཡང་འགལ་བ་མི་འཁྲུལ་བ་
ཅན་གྱི་སྐྱོན་དུ་མི་འགྱུར་རོ། །ཞེ་ན། དེ་མིན་ཏེ། ཞེས་གསུངས། རྒྱུན་གྱི་ལུགས་རྣམ་་་
བཤད་དུ་བཀོད་པ་ལྟར་ན། སྒྲ་ནམ་མཁའི་ཡོན་ཏན་བཀག་པས་བྱས་པ་སྒྲ་མི་རྟག་པར་སྒྲུབ་
པའི་རྟགས་སྐྱོན་དུ་འགྱུར་བ་མིན་ཀྱང་། བྱེ་བྲག་པའི་སློབ་མས་བཀོད་པའི་འགལ་བ་ལ་མི་་
འཁྲུལ་བ་ཅན་གྱི་རྟགས་གཉིས་སྐྱོན་ཡིན་ཏེ། དེ་གཉིས་དངོས་འགལ་གཉིས་ལ་ལུང་ཙམ་གྱི་
སྒྲུབ་བྱེད་ནུས་མཚུངས་བཀོད་པ་ཡིན་པའི་ཕྱིར། འདིའི་ངོས་འཛིན་ཀྱང་ཡོད་དེ། དཔེ་་་་
ཐར་ལུགས་གཉིས་ཀྱིས་རིམ་པ་བཞིན། གསལ་བ་མེད་པའི་ས་ཕྱོགས་ན་སྤྱི་མེད་པ་དང་ཡོད་
པའི་སྒྲུབ་བྱེད། གཟེགས་ཟན་གྱི་ལུང་ལས་མེད་པ་དང་ཡོད་པར་གསུངས་པ་བཀོད་པའི་་་་
རྟགས་གཉིས་ལྟ་བུ་ཡིན་པའི་ཕྱིར་རོ། །རྒྱན་ལས། ཕན་ཚུན་འགལ་བའི་དོན་ལ་མི་འཁྲུལ་
བ་གཉིས་ཀ་ཡང་སྟོབས་མཚུངས་པ་ཉིད་དེ། གཉིས་ཀའང་ལུང་ལ་བརྟེན་པའི་ཕྱིར་རོ། །
ཞེས་སོགས་གསུངས།།
གཉིས་པ་ཡོད་དེ། དེ་དག་གནོད་བྱ་གནོད་བྱེད་ནི། །མིན་ཡང་བསྟན་བཅོས་དོན་
བསླད་ཕྱིར། །འབྲེལ་བ་མེད་ཀྱང་གནོད་ཅེ་ན། །ཞེས་འབྱུང་བ་ལས། ཕ་རོལ་པོ་ན་རེ།
སྒྲ་ནམ་མཁའི་ཡོན་ཏན་དང་སྒྲ་མི་རྟག་པ་འབྲེལ་མེད་ཡིན་ཀྱང་། སྒྲ་ནམ་མཁའི་ཡོན་ཏན་་
ལ་གནོད་པས། བྱས་པ་སྒྲ་མི་རྟག་པར་སྒྲུབ་པའི་རྟགས་སྐྱོན་ཅན་དུ་ཐལ་བར་འགྱུར་ཏེ། །
སྒྲ་ནམ་མཁའི་ཡོན་ཏན་བཀོག་པ་དང༌། །སྒྲ་མི་རྟག་པ་གཉིས་གནོད་བྱ་གནོད་བྱེད་མ་ཡིན་
ཡང༌། སྒྲ་ནམ་མཁའི་ཡོན་ཏན་བཀག་པས། བྱེ་བྲག་པའི་ལུང་དོན་གྱི་ཕྱོགས་གཅིག་ལ་་་་
གནོད་པའི་ཕྱིར་ཞེ་ན། མི་འཐད་དེ། ཐམས་ཅད་ཐམས་ཅད་ཀྱིས་གནོད་འགྱུར། །ཞེས་་
འབྱུང་བ་ལས། དེ་ལྟར་ན། དྲི་རྟག་པ་སའི་ཡོན་ཏན་བཀག་པས་ཀྱང་། བྱས་པ་སྒྲ་མི་་་་
རྟག་པར་སྒྲུབ་པའི་རྟགས་སྐྱོན་ཅན་དུ་ཐལ་བར་འགྱུར་བའི་ཕྱིར། ཁོ་ན་རེ། སྒྲ་ནམ་མཁའི་
ཡོན་ཏན་ལ་གནོད་པས། བྱས་པ་སྒྲ་མི་རྟག་པར་སྒྲུབ་པའི་རྟགས་སྐྱོན་ཅན་དུ་འགྱུར་ཏེ། །
འབྲེལ་ཡོད་དེས་ན་དེ་ཉིད་ལ། །གནོད་འགྱུར་ཞེ་ན། །ཞེས་འབྱུང་བ་ལས། །ནམ་མཁའི་་
ཡོན་ཏན་སྒྲའི་ཆོས་སུ་འབྲེལ་བའི་ཕྱིར་ཏེ། སྒྲ་ནམ་མཁའི་ཡོན་ཏན་ཡིན་པའི་ཕྱིར། ནམ་་
མཁའ་རྫས་ཡིན། སྒྲ་ཡོན་ཏན་ཡིན། ཡོན་ཏན་དོན་གཞན་གྱི་རྟེན་བྱེད་པ། རྫས་ཀྱི་་་་་
• 440 •



མཚན་ཉིད་ཡིན། རྣ་བས་ཐག་རིང་པོའི་སྒྲ་ཐོས་པ་དེ་ནམ་མཁའ་ལ་བརྟེན་ནས་རྣ་བ་དང་
འཕྲད་པའི་དབང་གིས་ཡིན་པའི་ཕྱིར་ཞེ་ན། མི་འཐད་དེ། མ་ཡིན་ཏེ། རྟགས་ཀུན་རང་
གི་བསྒྲུབ་བྱ་ལ། །སྐྱོན་དང་ཡོན་ཏན་དཔྱད་ཕྱིར་རོ། །ཞེས་འབྱུང་ཞིང་། དོན་ནི། བྱས་
པ་ཆོས་ཅན། སྒྲ་རྟག་པ་ནམ་མཁའི་ཡོན་ཏན་བཀག་པའི་སྒོ་ནས་ཁྱོད་སྒྲ་མི་རྟག་པར་སྒྲུབ་་
པའི་རྟགས་སྐྱོན་ཅན་དུ་མི་རུང་བར་ཐལ། ཁྱོད་སྒྲ་མི་རྟག་པར་སྒྲུབ་པའི་ཚུལ་གསུམ་ཡིན་་་
པའི་ཕྱིར། ཁྱབ་སྟེ། ཚུལ་གསུམ་ཡིན་ན། རྟགས་ཡང་དག་ཡིན་དགོས་པའི་ཕྱིར།།
མཐའ་ཅུང་ཟད་དཔྱད་པ་ལ། ཁ་ཅིག དེ་སྒྲུབ་ཀྱི་བསྒྲུབ་བྱ་སྒྲུབ་ནུས་ཀྱི་གཏན་་་་
ཚིགས། དེ་སྒྲུབ་ཀྱི་རྟགས་ཡོན་ཏན་ཅན་གྱི་མཚན་ཉིད། དེ་སྒྲུབ་ཀྱི་བསྒྲུབ་བྱ་སྒྲུབ་མི་ནུས་
པའི་གཏན་ཚིགས། དེ་སྒྲུབ་ཀྱི་རྟགས་སྐྱོན་ཅན་གྱི་མཚན་ཉིད། ཡང་ཁ་ཅིག དེ་སྒྲུབ་ཀྱི་་
ཚུལ་གསུམ། དེ་སྒྲུབ་ཀྱི་རྟགས་ཡོན་ཏན་ཅན་གྱི་མཚན་ཉིད། དེ་སྒྲུབ་ཀྱི་ཚུལ་གསུམ་མ་ཡིན་
པ། དེ་སྒྲུབ་ཀྱི་རྟགས་སྐྱོན་ཅན་གྱི་མཚན་ཉིད་ཟེར། གཞན་དག དེ་སྒྲུབ་ཀྱི་རྟགས་སུ་་་་
བཀོད་པ་གང་ཞིག དེ་སྒྲུབ་ཀྱི་ཚུལ་གསུམ་མ་གྲུབ་པ། དེ་སྒྲུབ་ཀྱི་རྟགས་སྐྱོན་ཅན་གྱི་མཚན་
ཉིད་ཟེར། དང་པོ་གཉིས་མི་འཐད་དེ། བྱས་པ་སྒྲ་མི་རྟག་པར་སྒྲུབ་པའི་རྟགས་ཡོན་ཏན་
ཅན་ཡིན་པ་གང་ཞིག སྒྲ་རྟག་པར་སྒྲུབ་པའི་བསྒྲུབ་བྱ་སྒྲུབ་ནུས་ཀྱི་གཏན་ཚིགས་དང་། སྒྲ་
རྟག་པར་སྒྲུབ་པའི་ཚུལ་གསུམ་ཡིན་པ་མི་སྲིད་པའི་ཕྱིར་དང་། སྒྲ་རྟག་སྒྲུབ་ལ་བྱས་པ་་་་
རྟགས་སུ་བཀོད་པའི་ཚེ་ན། བྱས་པ་སྒྲ་མི་རྟག་པར་སྒྲུབ་པའི་རྟགས་སྐྱོན་ཅན་དུ་ཐལ་བའི་་
ཕྱིར་དང༌། སྒྲ་རྟག་པར་སྒྲུབ་པའི་རྟགས་ཡོན་ཏན་ཅན་དང༌། སྒྲ་རྟག་པར་སྒྲུབ་པའི་་་་་
རྟོགས་སྐྱོན་ཅན་གཉིས་མི་འགལ་བའི་ཕྱིར་རོ། །དང་པོ་དེར་ཐལ། དེ་སྒྲུབ་ཀྱི་ཚུལ་གསུམ་
གང་རུང་ཡིན་ན། དེ་སྒྲུབ་ཀྱི་རྟགས་ཡོན་ཏན་ཅན་ཡིན་དགོས་པའི་ཕྱིར། ཕྱི་མ་མི་འཐད་དེ།
བྱས་པ་ཆོས་ཅན་དུ་བཟུང་བའི་ཚེ་ནམ་མཁའ་སྒྲ་རྟག་པ་ར་སྒྲུབ་པའི་ཚུལ་གསུམ་ཚད་མས་མ་
གྲུབ་པར་ཁས་བླངས་དགོས་པའི་ཕྱིར། རང་ལུགས་ནི། དེ་སྒྲུབ་ཀྱི་ཚུལ་གསུམ་གང་རུང་། །
དེ་སྒྲུབ་ཀྱི་རྟགས་ཡོན་ཏན་ཅན་གྱི་མཚན་ཉིད། དེ་སྒྲུབ་ཀྱི་རྟགས་སུ་བཀོད་པ་དང་། དེ་
སྒྲུབ་ཀྱི་ཚུལ་གསུམ་མ་ཡིན་པའི་གཞི་མཐུན་དེ། དེ་སྒྲུབ་ཀྱི་རྟགས་སྐྱོན་ཅན་གི་མཚན་ཉིད། །
རྟགས་སྐྱོན་ཅན་དང་། རྟགས་ལྟར་སྣང་དོན་གཅིག་ཅིང་། དེ་གཉིས་དང་རྟགས་ཡོན་ཏན་
ཅན་མི་འགལ་ལོ། །ཁོ་ན་རེ། དེ་མི་འཐད་པར་ཐལ། རྟགས་ཀྱི་སྐྱོན་དང་། རྟགས་ཀྱི་་
•13 { •



ཡོན་ཏན་འགལ་བའི་ཕྱིར། ཞེས་ཟེར་བ་མི་རིགས་ཏེ། དེ་ལྟར་ན། མིག་དང་རྣ་བ་འགལ་
བས། མིག་དང་ལྡན་པ་དང་རྣ་བ་དང་ལྡན་པ་འགལ་བར་ཐལ་བ་དང༌། གང་ཟག་གི་སྐྱོན་
དང་གང་ཟག་གི་ཡོན་ཏན་འགལ་བས། གང་ཟག་སྐྱོན་ཅན་དང་གང་ཟག་ཡོན་ཏན་ཅན་་་
འགལ་བར་འགྱུར་ཞིང་། འདོད་མི་ནུས་པ་ནི་དབང་པོ་ཀུན་ཚང་གི་སྐྱེས་བུ་དང་། འདོད་
ཆགས་དང་ལྡན་པའི་དགེ་སློང་ལྷས་བྱིན་ཡོད་པས་ཤེས་དགོས་པའི་ཕྱིར།།
གཉིས་པ་རང་སྡེ་ལུང་དོན་བསྒྲུབ་བྱར་འདོད་པ་དགག་པ་ཡོད་དེ། ཕྱོགས་སྔ་དང་།
དེ་དགག་པ་གཉིས་སུ་ཡོད་པའི་ཕྱིར། དང་པོ་ཡོད་དེ། གལ་ཏེ་བསྟན་བཅོས་ཁས་བླངས་་
ཕྱིར། །བསྟན་བཅོས་མཐོང་བ་མ་ལུས་སྒྲུབ། །ཅེས་འབྱུང་བ་ལས། ཀུན་བཏུས་ཀྱི་འགྲེལ་
བྱེད་ཁ་ཅིག བསྒྲུབ་བྱ་ཡང་དག་ཡིན་ན་སྔ་རྒོལ་རང་གི་ཚད་མར་ཁས་བླངས་པའི་ལུང་དོན་
དང་མཐུན་པ་ཅིག་དགོས་ཏེ། གཞལ་བྱའི་གནས་གང་ལ་དཔྱོད་ཀྱང་རང་ཉིད་སྟོན་པའི་་་་
བསྟན་བཅོས་དེ་བསྟན་དོན་ལ་མི་སླུ་བར་ཁས་བླངས་དགོས་པའི་ཕྱིར། རྒྱན་ལས། ཚད་མ་
ཀུན་བཏུས་བཤད་པ་བྱེད་པ་ན་རེ། བསྟན་བཅོས་ཁས་བླངས་ཕྱིར་བསྟན་བཅོས་སུ་མཐོང་བ། །
མ་ལུས་པ་སྒྲུབ་པ་ཡིན། ཞེས་གསུངས་སོ། །འདིས་ནི་ཁས་བླངས་པའི་ལུང་དོན་མཐའ་དག་
བསྒྲུབ་བྱར་འདོད་པ་དང༌། དངོས་སྟོབས་ཀྱི་ཡུལ་ལ་ལུང་གནོད་སྒྲུབ་ཏུ་འདོད་པ་མིན་གྱི་
སྒྲ་མི་རྟག་པ་ལྟ་བུ་རྩོད་པ་ན། དེ་སྟོན་པའི་བསྟན་བཅོས་རྣམ་འགྲེལ་ལྟ་བུ་ཆོས་ཅན། རང་
གི་བསྟན་བྱའི་དོན་ལ་མི་སླུ་བ་ཡིན་ཏེ། ཞེས་པ་སྐབས་ཐམས་ཅད་དུ་དེ་རིགས་དེ་ལྟར་སྒྲུབ་
དགོས་པར་འདོད་ཅེས་རྣམ་བཤད་ལས་དེ་ལྟར་བཤད་དོ། །
གཉིས་པ་དེ་དགག་པ་ཡོད་དེ། དཔེ་དང་གཏན་ཚིགས་མ་གྲུབ་སྨྲ། དམ་བཅའ་་་་
བར་ནི་ཐལ་བར་འགྱུར། །ཞེས་འབྱུང་བ་ལས། དེ་ལྟ་ན་སྒྲ་མི་རྟག་སྒྲུབ་པའི་དཔེ་རྟགས་མ་
གྲུབ་པ་བརྗོད་པ་ཡང་སྒྲ་མི་རྟག་པར་སྒྲུབ་པའི་དམ་བཅའ་ཐལ་བའི་ཕྱིར་ཏེ། སྒྲ་མི་རྟག་་་་
པར་སྒྲུབ་པའི་དཔེ་རྟགས་མ་གྲུབ་པ་ལ་གནོད་པས། སྒྲ་མི་རྟག་པར་སྒྲུབ་པའི་བསྒྲུབ་བྱ་ལ་་
གནོད་པའི་ཕྱིར་ཏེ། དེ་ལ་གནོད་པས། སྔ་རྒོལ་རང་གི་ཚད་མར་ཁས་བླངས་པའི་ལུང་དོན་
གྱི་ཕྱོགས་གཅིག་ལ་གནོད་པའི་ཕྱིར། ཁོ་ན་རེ། སྒྲ་མི་རྟག་པར་སྒྲུབ་པའི་དཔེ་རྟགས་མ་་་
གྲུབ་པ་སྒྲ་མི་རྟག་པར་སྒྲུབ་པའི་བསྒྲུབ་བྱར་ཐལ་བའི་སྐྱོན་མེད་དེ། གལ་ཏེ་སྒྲུབ་བྱེད་ཉིད་་
བརྗོད་པ། །མ་ཡིན་འདོད་པ་སྨོས་ཕྱིར་ན། །ཞེས་འབྱུང་བ་ལས། དེ་དེ་ཡིན་པ་བཅད་
• 4:42 •



པའི་ཆེད་དུ་ཕྱོགས་ཀྱི་མཚན་ཉིད་ཀྱི་ཟུར་དུ་འདོད་པ་སྨོས་པའི་ཕྱིར་ཞེ་ན། མི་འཐད་དེ། །
བསྒྲུབ་བྱ་རིགས་པས་ཐོབ་པ་ནི། །ཚིག་ལས་ལྡོག་པ་མ་ཡིན་ནོ། །ཞེས་འབྱུང་བ་ལས། སྒྲ་
མི་རྟག་པར་སྒྲུབ་པའི་དཔེ་རྟགས་མ་གྲུབ་པ་དེ་སྒྲ་མི་རྟག་པར་སྒྲུབ་པའི་བསྒྲུབ་བྱར་རིགས་་་
པས་ཐོབ་པ་ཁས་བླངས་པ་དང་འགལ་བའི་ཕྱིར། ཁོ་ན་རེ། སྒྲ་མི་རྟག་པར་སྒྲུབ་པའི་དཔེ་
རྟགས་མ་གྲུབ་པ་སྒྲ་མི་རྟག་པར་སྒྲུབ་པའི་བསྒྲུབ་བྱ་མ་ཡིན་ཏེ། མི་འདོད་བསྒྲུབ་བྱ་མིན་ཞེ་
ན། །ཞེས་འབྱུང་བ་ལས། སྒྲ་མི་རྟག་པར་སྒྲུབ་པའི་བསྒྲུབ་བྱར་རྒོལ་བས་མི་འདོད་པའི་་་་
ཕྱིར་ཞེ་ན། མི་འཐད་དེ། རྒོལ་བ་མི་འདོད་ཆོས་གཞན་ཡང་། །སྒྲུབ་མིན་དེ་ཚེ་བསྒྲུབ་བྱ་
བ། །མིན་ལ་གནོད་པས་ཅི་ཞིག་འགལ། །ཞེས་གསུངས་པའི་ཕྱིར། དོན་ནི། བྱེ་བྲག་་་་
པས་སྒྲ་མི་རྟག་པར་སྒྲུབ་པའི་ཚེ། ནམ་མཁའི་ཡོན་ཏན་ལ་གནོད་པས་སྒྲ་མི་རྟག་པར་སྒྲུབ་་
པའི་བསྒྲུབ་བྱ་ལ་མི་གནོད་པར་ཐལ། །དེའི་ཚེ་སྒྲ་ནམ་མཁའི་ཡོན་ཏན་སྒྲ་མི་རྟག་པར་སྒྲུབ་
པའི་བསྒྲུབ་བྱ་མ་ཡིན་པའི་ཕྱིར་ཏེ། བྱེ་བྲག་པས་ནམ་མཁའི་ཡོན་ཏན་སྒྲ་མི་རྟག་པར་སྒྲུབ་་
པའི་བསྒྲུབ་བྱ་མི་འདོད་པའི་ཕྱིར། འདོད་ན་འགལ་ཏེ། །སྒྲ་ནམ་མཁའི་ཡོན་ཏན་ལ་གནོད་
པའི་སྔ་རྒོལ་བྱེ་བྲག་པའི་ལུང་དོན་གྱིས་ཕྱོགས་གཅིག་ལ་གནོད་པའི་ཕྱིར། ཁྱབ་པ་རང་སྡེས་
ཁས་བླངས། རང་སྡེ་ལ་གནོད་བྱེད་གཞན་ཡོད་དེ། ཕྱོགས་མཚན་ཕྱི་རོལ་དོན་ཅན་ཡིན། །
རང་ཉིད་སྒྲ་ཡང་དོན་མེད་འགྱུར། །ཞེས་གསུངས་ཤིང་། དོན་ནི། ཕྱོགས་ཀྱི་མཚན་ཉིད་
ཀྱི་ཟུར་གྱི་རང་སྒྲ་དེས། ཕྱོགས་ཀྱི་མཚན་ཉིད་ཀྱི་དོན་མི་སྟོན་པར་ཐལ། དེས་ཕྱོགས་ཡང་
དག་ཡིན་ན། ལུང་དོན་ཀུན་དང་མཐུན་དགོས་པ་དེ་མི་གཅོད་པའི་ཕྱིར། རྟགས་ཁས། །
འདོད་ན། དེའི་ཟུར་དུ་རང་སྒྲ་སྨོས་པ་དོན་མེད་པར་ཐལ། དེས་ཕྱོགས་ཀྱི་མཚན་ཉིད་ཀྱི་
དོན་མི་སྟོན་པའི་ཕྱིར་འདི་ཐལ་བ་གཉིས་ང་་དང་སྔ་མ་ཐལ་བ་དང་པའོ། །ཁོ་ན་རེ། ཐལ་
བ་གཉིས་པ་ལ་མ་ཁྱབ་སྟེ། བསྟན་བཅོས་འདོད་འཇུག་དོན་ཞེ་ན། །ཞེས་འབྱུང་བ་ལས། །
གདུལ་བྱ་བསྟན་བཅོས་ལ་འདོད་པས་འཇུག་ལྡོག་བྱེད་ནུས་སུ་ཤེས་པའི་ཆེད་དུ་ཕྱོགས་ཀྱི་་་་
མཚན་ཉིད་ཀྱི་ཟུར་དུ་རང་སྒྲ་སྨོས་པའི་ཕྱིར་ཞེ་ན། མི་འཐད་དེ། འོ་ན་དོགས་འདི་གང་་་
ལས་ཡིན། ཞེས་འབྱུང་བ་ལས། བསྟན་བཅོས་ལ་འདོད་པས་འཇུག་ལྡོག་བྱེད་མི་ནུས་སམ་
སྙམ་པའི་གདུལ་བྱ་དབང་རྣོན་གྱི་དོགས་པ་སེལ་བྱེད་དུ་ཕྱོགས་ཀྱི་མཚན་ཉིད་ཀྱི་ཟུར་དུ་རང་
སྒྲ་སྨོས་མི་དགོས། དེ་ལྟར་བྱེད་མི་ནུས་སམ་སྙམ་པའི་གདུལ་བྱ་དབང་རྟུལ་གྱི་དོགས་པ་སེལ་



བྱེད་དུའང་ཕྱོགས་ཀྱི་མཚན་ཉིད་ཀྱི་ཟུར་དུ་རང་སྒྲ་སྨོས་མི་དགོས་པའི་ཕྱིར། དང་པོ་གྲུབ་སྟེ།
དེ་ནི་ཚད་མས་བཀག་མེད་ན། །འཛིན་པ་གང་གིས་བཟློག་པར་ནུས། །གལ་ཏེ་ཚད་མས་་་
བཀག་ན་ཡང་། །ཚིག་ལས་གང་གིས་འཇུག་པར་འགྱུར། །ཞེས་འབྱུང་བ་ལས། དབང་་་་་
རྣོན་དེ་ལུང་དོན་ཚད་མས་གྲུབ་ན། ལུང་འཛིན་པ་ལ་འཇུག་ཅིང་། དེ་རང་ཚིག་གིས་ལྡོག་
མི་ནུས་སོ། །ལུང་དོན་ཚད་མས་བཀག་ན་རང་ཚིག་གི་སྨོས་ཀྱང་ལུང་འཛིན་པ་ལ་མི་འཇུག་
པའི་ཕྱིར། གཉིས་པ་གྲུབ་སྟེ། དེ་དག་སྔར་ཡང་གྲུབ་མཐའ་ནི། །རང་གི་འདོད་པ་ཉིད་་་་
ཀྱིས་འཛིན། །དེ་ནི་ཕྱིས་ཀྱང་ཇི་ཞིག་ལྟར། །གཞན་འཛིན་པ་ནི་ཅིས་མི་ཐོབ། །ཅེས་་་་་
འབྱུང་བ་ལས། དབང་རྟུལ་དེ་སྔ་ཕྱི་གཉིས་ཀར་བསྟན་བཅོས་ལ་འཇུག་ལྡོག་བྱེད་པའི་ཕྱིར།
ཁོ་ན་རེ། འོ་ན། ཕྱོགས་ཀྱི་མཚན་ཉིད་ཀྱི་ཟུར་དུ་རང་སྒྲ་སྨོས་པ་དོན་མེད་པར་ཐལ་ཏེ།
བསྟན་བཅོས་ལ་འདོད་པས་འཇུག་ལྡོག་བྱེད་ནུས་སུ་ཤེས་པའི་ཆེད་དུ་ཡིན་པ་གང་ཞིག་
ཕྱོགས་ཡང་དག་ཡིན་པར་སྔ་རྒོལ་གྱིས་བསྒྲུབ་བྱར་འདོད་དགོས་པ་ནི། འདོད་ཚིག་སྨོས་་་་
པས་གྲུབ་པའི་ཕྱིར། ཞེ་ན། མ་ཁྱབ་སྟེ། འདོད་གནོད་མེད་དང་བསྒྲུབ་བྱ་མིན། །ཐུག་་
པ་མེད་པར་བསྟན་པས་ན། །ལོག་པར་རྟོག་པ་བསལ་བའི་ཕྱིར། །འདིར་ནི་རང་ཉིད་སྒྲ་་
མཛད་དོ། །ཞེས་འབྱུང་བ་ལས། ལོག་རྟོག་བསལ་བའི་ཆེད་དུ་ཡིན་པའི་ཕྱིར་ཏེ། སྒྲ་ནམ་
མཁའི་ཡོན་ཏན་ལ་གནོད་པས། སྒྲ་མི་རྟག་པར་སྒྲུབ་པའི་འདོད་ཡུལ་གྱི་བསྒྲུབ་བྱ་ལ་གནོད་
པ་མེད་པ་དང་། སྒྲ་ནམ་མཁའི་ཡོན་ཏན་སྒྲ་མི་རྟག་པར་སྒྲུབ་པའི་བསྒྲུབ་བྱ་མ་ཡིན་པ་དང་།
སྒྲ་ནམ་མཁའི་ཡོན་ཏན་ལ་གནོད་པས། དེ་སྒྲུབ་ཀྱི་བསྒྲུབ་བྱ་ལ་གནོད་ན་གནོད་བྱེད་ཐུག་་་
མེད་དུ་བསྟན་པ་དང༌། སྒྲ་ནམ་མཁའི་ཡོན་ཏན་དེ་སྒྲུབ་ཀྱི་བསྒྲུབ་བྱ་ཐུག་མེད་དུ་བསྟན་་་་་
པའི་ཆེད་དུ་ཡིན་པའི་ཕྱིར། ཡང་རང་སྡེ་ན་རེ། རྩ་བའི་ཐལ་བ་གཉིས་པ་ལ་མ་ཁྱབ་སྟེ།
གཞུང་ལུགས་ཀྱིས་བྱས་ཁྱད་པར་དག །ཡོངས་སུ་སྤངས་ནས་རབ་གྲགས་པའི། །ཆོས་ཅན་
དག་ནི་གཟུང་དོན་དུ། །གཞན་ནི་རང་ཉིད་སྒྲ་བརྗོད་ཟེར། །ཞེས་འབྱུང་བ་ལས། རྒོལ་ཕྱི་
རྒོལ་རྟག་མི་རྟག་རྩོད་པའི་ཚེ། རྟག་པའི་སྒྲ་དང་མི་རྟག་པའི་སྒྲ་ཆོས་ཅན་དུ་འཛིན་པ་་་་་
སྤངས་ནས། གཉིས་ཀ་ལ་ཐུན་མོང་དུ་གྲུབ་པའི་སྒྲ་ཙམ་ཆོས་ཅན་དུ་འཛིན་དགོས་པར་ཤེས་
པའི་ཆེད་དུ་ཕྱོགས་ཀྱི་མཚན་ཉིད་ཀྱི་ཟུར་དུ་རང་སྒྲ་སྨོས་པའི་ཕྱིར་ཞེ་ན། མི་འཐད་དེ།
དཔྱད་པ་ཉིད་ཀྱི་སྐབས་ཀྱིས་ནི། །རབ་གྲགས་རྟེན་ནི་གྲུབ་འགྱུར་ཏེ། །རང་འདོད་བརྟགས་



པའི་ཁྱད་པར་ཅན། དངོས་པོ་རྣམས་རྩོད་མེད་ཕྱིར་རོ། །ཞེས་འབྱུང་བ་ལས། རྒོལ་ཕྱི་་་
རྒོལ་ཁྱད་ཆོས་ལ་དཔྱད་པ་བྱེད་པའི་སྐབས་ཉིད་ཀྱི་ཆོས་ཅན་ཐུན་མོང་དུ་གྲུབ་པ་དགོས་པ་་་་
རྟོགས་ནུས་པའི་ཕྱིར་ཏེ། རྒོལ་ཕྱི་རྒོལ་ཐུན་མོང་དུ་མ་གྲུབ་པའི་ཆོས་ཅན་ཁྱད་གཞིར་གཟུང་
ནས་དེའི་ཁྱད་ཆོས་ལ་མི་རྩོད་པའི་ཕྱིར། ཡང་རང་སྡེ་ན་རེ། རྩ་བའི་ཐལ་བ་དང་པོ་ལ་མ་
ཁྱབ་སྟེ། ཅི་སྟེ་གྲུབ་པར་བསྟན་པ་ཡིས། །ཆོས་ཅན་བསྒྲུབ་བྱ་མིན་བརྗོད་ན། །ཞེས་འབྱུང་
བ་ལས། ཕྱི་རྒོལ་གྱིས་གྲུབ་ཟིན་གྱི་ཆོས་ཅན་རྣམས་བསྒྲུབ་བྱ་ཡང་དག་མ་ཡིན་པར་བསྟན་་་
པའི་ཆེད་དུ་ཕྱོགས་ཀྱི་མཚན་ཉིད་ཀྱི་ཟུར་དུ་རང་སྒྲ་སྨོས་པའི་ཕྱིར་ཞེ་ན། དེའི་ཆེད་དུ་རང་
སྒྲ་སྨོས་མི་དགོས་ཏེ། རང་གི་ངོ་བོ་ཉིད་བསྟན་པ། །ཞེས་བྱ་འདི་ཉིད་ཀྱིས་དེ་རྟོགས། །
ཞེས་འབྱུང་བ་ལས། དེ་སྒྲུབ་ཀྱི་ཕྱི་རྒོལ་གྱིས་གྲུབ་ཟིན་གྱི་ཆོས་ཅན་དེ། དེ་སྒྲུབ་ཀྱི་བསྒྲུབ་བྱ་
ཡང་དག་མ་ཡིན་པར་ཕྱོགས་ཡང་དག་གི་མཚན་ཉིད་ཀྱི་ཟུར་དུ་ངོ་བོ་ཞེས་པའི་ཚིག་སྨོས་པས་
རྟོགས་ནུས་པའི་ཕྱིར། རྟགས་གྲུབ་སྟེ། གྲུབ་དང་སྒྲུབ་པའི་ངོ་བོར་ནི། །བསྟན་པ་དག་ནི་
ཡོད་ཡིན་ན། །བསྒྲུབ་བྱ་ཉིད་དུ་བསྟན་པ་ཞེས། །བྱ་བ་འདི་ནི་འབྲས་ལྡན་འགྱུར། །ཞེས་
འབྱུང་བ་ལས། དེ་སྒྲུབ་ཀྱི་ཕྱི་རྒོལ་རྣམ་དག་གི་གྲུབ་ཟིན་དང་། དེ་སྒྲུབ་ཀྱི་སྒྲུབ་བྱེད་དུ་་་་
བཀོད་བཞིན་པའི་དཔེ་རྟགས་མ་གྲུབ་པ་གཉིས། དེ་སྒྲུབ་ཀྱི་བསྒྲུབ་བྱ་ཡང་དག་མ་ཡིན་པར་
བསྟན་པའི་ཆེད་དུ་ངོ་བོ་ཁོ་ན་ཞེས་སྨོས་པ་འབྲས་བུ་དང་ལྡན་པའི་ཕྱིར། ཡང་ཕ་རོལ་པོ་་་་
རང་སྡེ་ན་རེ། རྩ་བའི་ཐལ་བ་དང་པོ་ལ་མ་ཁྱབ་སྟེ། རྟགས་དངོས་ཀྱི་གཙོ་བོ་རང་མཚན་
བཅད་པའི་ཆེད་དུ་ཕྱོགས་ཡང་དག་གི་ཟུར་དུ་རང་སྒྲ་སྨོས་པའི་ཕྱིར་ཞེ་ན། མི་འཐད་དེ།
རྗེས་སུ་དཔག་པ་སྤྱི་ཡི་ནི། །ཡུལ་ཅན་ཉིད་དུ་བཤད་པ་ཡིན། འདིར་ནི་དེ་སྐད་མ་བསྟན་
ཀྱང་། །ཕྱོགས་ལ་འགལ་བ་ཅུང་ཟད་མེད། །ཅེས་འབྱུང་བ་ལས། རྗེས་དཔག་སྤྱི་མཚན་གྱི་
སྣང་ཡུལ་ཅན་དུ་བསྟན་ནས་ཀྱང་རྟག་དངོས་ཀྱི་གཙོ་བོ་རང་མཚན་ཕྱོགས་ཡང་དག་མ་ཡིན་་
པར་རྟོགས་ནུས་པའི་ཕྱིར་དང་། དེ་བཅད་པའི་ཕྱིར་དུ་ཕྱོགས་ཡང་དག་གི་མཚན་ཉིད་ཀྱི་་་
ཟུར་དུ་རང་སྒྲ་མ་སྨོས་པའི་ཆ་ནས་ཕྱོགས་ཀྱི་མཚན་ཉིད་ལ་མ་ཁྱབ་ཁྱབ་ཆེས་ཀྱི་འགལ་བ་མེད་
པའི་ཕྱིར། འོ་ན། གཙོ་བོར་རང་མཚན་བསྒྲུབ་བྱ་ཡང་དག་མ་ཡིན་པའི་རྒྱུ་མཚན་ཅི་ཡིན་
ཞེས་དྲིས་པ་ན། རང་སྡེ་ན་རེ། དེ་མ་ཡིན་ཏེ། དེ་ཡིན་ན། ཁྱད་པར་རྣམས་རྗེས་སུ་འགྲོ་
བར་མཐོང་བའི་རྟགས་ཀྱིས་གཙོ་བོར་རང་མཚན་ཡོད་པར་སྒྲུབ་དགོས་པ་གང་ཞིག དེ་ལྟར་
• 44: •



མི་ནུས་པའི་ཕྱིར། ཕྱི་མ་དེར་ཐལ། དེའི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་མ་གྲུབ།
བསྒྲུབ་བྱའི་ཆོས་དཔེ་ལ་རྗེས་འགྲོ་མི་བྱེད་པའི་ཕྱིར། ཁྱབ་སྟེ། ཁྱད་པར་རྣམས་རྗེས་སུ་འགྲོ་
བར་མཐོང་བའི་རྟགས་ཀྱིས་གཙོ་བོ་ཡོད་པར་སྒྲུབ་པའི་རྟགས་སུ་བཀོད་པ་ཡང་ཡིན་དེའི་་་་་
རྟགས་ཀྱིས་དེ་སྒྲུབ་ཀྱི་ཚུལ་གསུམ་མ་ཡིན་པ་ཡང་ཡིན་པའི་གཞི་མཐུན་པ་དེ། དེའི་རྟགས་ཀྱི་
དེ་སྒྲུབ་ཀྱི་ཕྱོགས་སྐྱོན་ཡིན་པའི་ཕྱིར། ཞེས་ཟེར་ཏེ། གལ་ཏེ་ཆོས་ཅན་བསྒྲུབ་བྱར་བྱས། །
དེ་ལས་ཅི་འགྱུར་དེ་མི་ནུས། །ཅི་ཕྱིར་བརྟགས་རྗེས་འགྲོ་མེད་ཕྱིར། །ཞེས་འབྱུང་བ་ལས། །
མི་འཐད་དེ། འདི་དེ་དག་གི་སྐྱོན་མིན་ནམ། །ཡན་ལག་ཕྱི་མ་ལ་ལྟོས་པ། །ཕྱོགས་སྐྱོན་་་
འདོད་མིན། ཞེས་གསུངས་ཤིང་། དོན་ནི། དེ་འདྲ་བའི་གཞི་མཐུན་པ་ཆོས་ཅན། དེའི་
རྟགས་ཀྱིས་དེ་སྒྲུབ་ཀྱི་ཕྱོགས་སྐྱོན་མ་ཡིན་ཏེ། དེའི་རྟགས་ཀྱིས་དེ་སྒྲུབ་ཀྱི་རྟགས་སྐྱོན་ཡིན་་་
པའི་ཕྱིར།།
སྐབས་འདིར་མཐའ་ཅུང་ཟད་དཔྱད་ན། ཁ་ཅིག དེ་སྒྲུབ་ཀྱི་རྟགས་སུ་གཟུང་བྱ།
དེ་སྒྲུབ་ཀྱི་རྟགས་སྐྱོན་ཅན་དུ་སྒྲུབ་པའི་ཚུལ་གསུམ་དེ། དེ་སྒྲུབ་ཀྱི་རྟགས་སྐྱོན་གྱི་མཚན་ཉིད་
ཟེར། ཡང་ཁ་ཅིག དེ་སྒྲུབ་ཀྱི་རྟགས་སུ་གཟུང་བྱ་དེ་སྒྲུབ་ཀྱི་རྟགས་སྐྱོན་ཅན་དུ་འཇོག་པའི་
ཐུན་མོང་མ་ཡིན་པའི་ཆོས། དེ་སྒྲུབ་ཀྱི་རྟགས་སྐྱོན་གྱི་མཚན་ཉིད་ཟེར། གཞན་དག་ན་རེ།
དེ་སྒྲུབ་ཀྱི་རྟགས་སུ་གཟུང་བྱ་དེ། ཁྱོད་ཡིན་པའི་ཆ་ནས། དེ་སྒྲུབ་ཀྱི་རྟགས་སུ་གཟུང་བྱ། །
དེ་སྒྲུབ་ཀྱི་རྟགས་སྐྱོན་ཅན་དུ་སོང་བ། ཁྱོད་དེ་སྒྲུབ་ཀྱི་རྟགས་སུ་གཟུང་བྱ་དེའི་རྟགས་ཀྱིས་་
དེ་སྒྲུབ་ཀྱི་རྟགས་སྐྱོན་གྱི་མཚན་ཉིད་ཟེར། ཡང་གཞན་དག་ན་རེ། སྦྱོར་བ་སྐོར་གཅིག་གི་
རྟགས་སུ་གཟུང་བྱ། སྦྱོར་བ་སྐོར་གཅིག་གི་རྟགས་སྐྱོན་ཅན་དུ་འཇོག་པའི་ཐུན་མོང་མ་ཡིན་
པའི་ཆོས། དེ་སྦྱོར་བ་སྐོར་གཅིག་གི་རྟགས་སྐྱོན་གྱི་མཚན་ཉིད་ཟེར། གཞན་དག རྟགས་
སྐྱོན་ཡིན་པའི་རྒྱུ་མཚན་ཡང་དག་དེ། རྟགས་སྐྱོན་གྱི་མཚན་ཉིད་ཟེར། དང་པོ་གཉིས་མི་་
རིགས་ཏེ། སྒྲ་མི་རྟག་པར་སྒྲུབ་པའི་རྟགས་སུ་བཀོད་པ་ཡང་ཡིན། དེ་སྒྲུབ་ཀྱི་ཚུལ་གསུམ་
མ་ཡིན་པ་ཡང་ཡིན་པའི་གཞི་མཐུན་པ་དེ། སྒྲ་མི་རྟག་པར་སྒྲུབ་པའི་རྟགས་སྐྱོན་གང་ཞིག །
དེ་རི་བོང་རྭ་སྒྲ་རྟག་པར་སྒྲུབ་པའི་རྟགས་སྐྱོན་ཅན་དུ་སྒྲུབ་པའི་ཚུལ་གསུམ་དང་། རི་བོང་
རྭ་སྒྲ་རྟག་པར་སྒྲུབ་པའི་རྟགས་སྐྱོན་ཅན་དུ་འཇོག་པའི་ཐུན་མོང་མ་ཡིན་པའི་ཆོས་མ་ཡིན་་་་
པའི་ཕྱིར། གསུམ་པ་མི་འཐད་དེ། སྒྲ་རྟག་པར་སྒྲུབ་པའི་རྟགས་སུ་བཀོད་པ་ཡང་ཡིན།
• 46 •



སྒྲ་རྟགས་པར་སྒྲུབ་པའི་ཚུལ་གསུམ་མ་ཡིན་པ་ཡང་ཡིན་པའི་གཞི་མཐུན་པ་དེ། ཀ་བའི་་་་་
རྟགས་ཀྱིས་སྒྲ་རྟག་པར་སྒྲུབ་པའི་རྟགས་སྐྱོན་དང༌། བུམ་པའི་རྟགས་ཀྱིས་སྒྲ་རྟག་པར་སྒྲུབ་
པའི་རྟགས་སྐྱོན་གཉིས་ཀར་ཐལ་བའི་སྐྱོན་ཡོད་པའི་ཕྱིར། ཀ་བ་དེ་དེ་ཡིན་པའི་ཆ་ནས་སྒྲ་་
རྟག་པར་སྒྲུབ་པའི་རྟགས་སྐྱོན་དུ་སོང་། བུམ་པ་ཡང་དེ་ལྟར་སོང་བའི་ཕྱིར། བཞི་པའང་
མི་འཐད་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སུ་བཀོད་པ་ཡང་ཡིན། དེའི་
རྟགས་ཀྱིས་དེ་སྒྲུབ་ཀྱི་ཚུལ་གསུམ་མ་ཡིན་པ་ཡང་ཡིན་པའི་གཞི་མཐུན་པ་དེ། བྱས་རྟགས་་་
ཀྱིས་སྒྲ་མི་རྟག་པར་སྒྲུབ་པའི་རྟགས་སྐྱོན་ཡིན་པ་གང་ཞིག དེ་བྱས་པ་བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་རྟགས་སྐྱོན་ཅན་དུ་འཇོག་པའི་ཐུན་མོང་མ་ཡིན་པའི་ཆོས་ཡིན་པའི་ཕྱིར།
དང་པོ་དེར་ཐལ། དེའི་རྟགས་ཀྱིས་དེ་སྒྲུབ་ཀྱི་རྟོགས་སྐྱོན་ཡོད་པའི་ཕྱིར་ཏེ། དེའི་རྟགས་་
ཀྱིས་དེ་སྒྲུབ་ཀྱི་རྟགས་སྐྱོན་ཅན་ཡོད་པའི་ཕྱིར། རྩ་རྟགས་ཕྱི་མ་སླ། ཁ་ཅིག མིག་ཤེས་ཀྱི་
གཟུང་བྱ་སྒྲའི་སྟེང་དུ་འགོད་ཚུལ་དང་མཐུན་པར་མ་གྲུབ་པ་དེ། དེའི་རྟགས་ཀྱིས་དེ་སྒྲུབ་ཀྱི་
རྟགས་སྐྱོན་ཡིན་གྱི། དེའི་རྟགས་ཀྱིས་དེ་སྒྲུབ་ཀྱི་ཕྱོགས་སྐྱོན་མ་ཡིན་ཏེ། རྣམ་བཤད་ལས།
ཕྱོགས་ཀྱི་སྐྱོན་དང་རྟགས་ཀྱི་སྐྱོན་དཔེར་བརྗོད་ན། མིག་ཤེས་ཀྱི་གཟུང་བྱ་སྒྲའི་སྟེང་དུ་་་་་
འགོད་ཚུལ་དང་མཐུན་པར་མ་གྲུབ་པའི་ཆ། སྒྲ་མི་རྟག་པར་སྒྲུབ་པའི་མ་གྲུབ་པའི་རྟགས་ཀྱི་
སྐྱོན་ཡིན་གྱི་ཕྱོགས་ཀྱི་སྐྱོན་མིན་ཏེ། དེ་ཁྱད་ཆོས་སུ་ལྡན་པའི་ཆ་ནས་མ་གྲུབ་པའི་གཏན་་་་་
ཚིག་སྐྱོན་ཅན་དུ་སོང་བ་ཡིན་གྱི། དེ་ཡོད་པ་དང་མེད་པས་ཕྱོགས་སྐྱོན་ཅན་དང་སྐྱོན་མེད་་
དུ་སྒྲུབ་མི་ནུས་པའི་ཕྱིར་རོ། །ཞེས་གསུངས་པའི་ཕྱིར། ཞེ་ན་མ་ཁྱབ་སྟེ། མིག་ཤེས་ཀྱི་་་་་
གཟུང་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སུ་བཀོད་པ་ཡང་ཡིན། དེའི་རྟགས་
ཀྱི་དེ་སྒྲུབ་ཀྱི་ཚུལ་གསུམ་མ་ཡིན་པ་ཡང་ཡིན་པའི་གཞི་མཐུན་པ་དེ། དེའི་རྟགས་ཀྱིས་དེ་་་་
སྒྲུབ་ཀྱི་རྟགས་སྐྱོན་ཡིན་པ་ལ་དགོངས་པའི་ཕྱིར་ཏེ། མིག་ཤེས་ཀྱི་གཟུང་བྱ་སྒྲའི་སྟེང་དུ་་་་
འགོད་ཚུལ་དང་མཐུན་པར་མ་གྲུབ་པས། དེའི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་མ་གྲུབ།
དེ་མ་གྲུབ་པས་དེ་སྐོར་གྱི་ཚུལ་གསུམ་མ་གྲུབ། དེ་མ་གྲུབ་པས། དེ་སྐོར་གྱི་རྟགས་སྐྱོན་གྱི་་
མཚན་གཞི་དེ་ལྟར་གྲུབ་པའི་ཕྱིར། ཡང་ཁ་ཅིག བྱས་པ་སྒྲའི་སྟེང་དུ་འགོད་ཚུལ་དང་་་་
མཐུན་པར་མ་གྲུབ་པ་དེ། དེའི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་ཀྱི་སྐྱོན་ཡིན། ཟེར་བ་མི་
འཐད་དེ། དེ་དེ་སྐོར་གྱི་ཕྱོགས་ཆོས་མཚོན་པའི་མཚན་ཉིད་ཀྱི་ཆེད་དུ་བསལ་བྱ་ཡིན་གྱི།
• 447 •



དེའི་ཕྱོགས་ཆོས་དེ་སྒྲུབ་ཀྱི་སྐྱོན་མ་ཡིན་པའི་ཕྱིར། དེ་ལྟ་ནའང་། བྱས་པ་སྒྲའི་སྟེང་དུ་་་་
འགོད་ཚུལ་དང་མཐུན་པར་སྒྲུབ་པའི་ཆ་ཉིད། དེ་སྐོར་གྱི་ཕྱོགས་ཆོས་ཀྱི་ཡོན་ཏན་དུ་བྱ་སྟེ།
གཏན་ཚིགས་ཡང་དག་དང་ལྟར་སྣང་གཞན་དག་ལ་ཡང་དེ་བཞིན་དུ་ཤེས་པར་བྱའོ། །ཁ་་་
ཅིག སྒྲ་རྟག་པར་ཚད་བསལ་ཞུགས་པ་དེ། སྒྲ་རྟག་པར་སྒྲུབ་པའི་ཕྱོགས་སྐྱོན་ཡིན་ཟེར་བ་
མི་རིགས་ཏེ། དེ་ཡིན་ན། དེ་སྒྲུབ་ཀྱི་ཕྱོགས་སྐྱོན་ཅན་ཡིན་མི་དགོས་པའི་ཕྱིར། ཡང་ཁ་་་
ཅིག སྒྲ་མི་རྟག་པར་སྒྲུབ་པའི་ཕྱོགས་སྐྱོན་མེད་པར་འདོད་པ་མི་འཐད་དེ། སྒྲ་མི་རྟག་པར་
སྒྲུབ་པའི་ཕྱོགས་སུ་གཟུང་བ་ཡང་ཡིན། སྒྲ་མི་རྟག་པར་སྒྲུབ་པའི་ངོ་བོའི་དོན་སོགས་ཆོས་ལྔ་
ཚང་བ་མ་ཡིན་པ་ཡང་ཡིན་པའི་གཞི་མཐུན་པ་ཡོད་པ་གང་ཞིག དེ་དེ་སྒྲུབ་ཀྱི་ཕྱོགས་སྐྱོན་
ཡིན་པའི་ཕྱིར། དཔལ་ལྡན་ཆོས་གྲགས་ཀྱི་ངོ་བོར་སྒྲ་མི་རྟག་པར་སྒྲུབ་པ་ལ་བྱས་པ་རྟགས་་
སུ་བཀོད་པའི་ཚེ་ན། སྒྲ་མི་རྟག་པ་དེ་དེ་ཡིན་པའི་ཕྱིར། གཉིས་པ་དེར་ཐལ། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་རྟགས་སུ་བཀོད་པ་ཡང་ཡིན། བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་ཚུལ་གསུམ་མ་ཡིན་པ་ཡང་ཡིན་པའི་གཞི་མཐུན་པ་དེ་དེའི་རྟགས་ཀྱིས་དེ་སྒྲུབ་ཀྱི་་་་
རྟགས་སྐྱོན་ཡིན་པའི་ཕྱིར། ཡང་ཁ་ཅིག སྒྲ་རྟག་པར་སྒྲུབ་པའི་ཕྱོགས་སྐྱོན་ཡོད་ཟེར་བ་
ཡང་མི་འཐད་དེ། དེ་སྒྲུབ་ཀྱི་ཕྱོགས་སུ་གཟུང་བ་མེད་པའི་ཕྱིར།།
རང་ལུགས་ནི། རྣམ་བཤད་ལས། དེས་ན་ཕྱོགས་སྐྱོན་གྱི་དོན་ནི། ཕྱོགས་སུ་གཟུང་
བྱ་དེ་ཕྱོགས་སྐྱོན་ཅན་དུ་འཇོག་པའི་ཐུན་མོང་མ་ཡིན་པའི་ཆོས་དང་། དེ་བཞིན་དུ་རྟགས་
ཀྱི་སྐྱོན་ཡང་། རྟགས་སུ་གཟུང་བྱ་རྟགས་སྐྱོན་ཅན་དུ་འཇོག་པའི་ཐུན་མོང་མ་ཡིན་པའི་ཆོས་
སོ། །ཞེས་གསུངས་པ་ལྟར། དངོས་པོ་དང་དོན་བྱེད་ནུས་པའི་ཚོགས་དོན་འཇོག་བྱེད་རིང་
ཉིད་ཡིན་པའི་ཆ་ནས་བྱས་རྟགས་ཀྱིས་དངོས་པོ་དོན་བྱེད་ནུས་པར་སྒྲུབ་པའི་ཕྱོགས་སྐྱོན་དུ་་
སོང་བ། རང་ཉིད་བྱས་རྟགས་ཀྱིས་དངོས་པོ་དོན་བྱེད་ནུས་པར་སྒྲུབ་པའི་ཕྱོགས་སྐྱོན་ཡིན་
པའི་མཚན་ཉིད། དཔེར་ན། བྱས་རྟགས་ཀྱིས་དངོས་པོ་དོན་བྱེད་ནུས་པར་སྒྲུབ་པའི་་་་་
ཕྱོགས་སུ་གཟུང་བ་ཡང་ཡིན། དེའི་རྟགས་ཀྱིས་དེ་སྒྲུབ་ཀྱི་ངོ་བོའི་དོན་སོགས་ཆོས་ལྔ་ཚང་བ་
མ་ཡིན་པ་ཡང་ཡིན་པའི་གཞི་མཐུན་པ་ལྟ་བུ། དངོས་པོ་དང་དོན་བྱེད་ནུས་པའི་ཚོགས་དོན་
འཇོག་བྱེད་རང་ཉིད་ཡིན་པའི་ཆ་ནས་དེ་དངོས་པོ་དོན་བྱེད་ནུས་པར་སྒྲུབ་པའི་ཕྱོགས་སྐྱོན་་
ཅན་དུ་སོང་བ། རང་ཉིད་དངོས་པོ་དོན་བྱེད་ནུས་པར་སྒྲུབ་པའི་ཕྱོགས་སྐྱོན་ཅན་གྱི་མཚན་
• 48 •



ཉིད། དཔེར་ན། དངོས་པོ་དོན་བྱེད་ནུས་པར་སྒྲུབ་པའི་ཕྱོགས་སུ་བཟུང་བྱ་ཡང་ཡིན།
དེ་སྒྲུབ་ཀྱི་ངོ་བོ་དོན་སོགས་ཆོས་ལྔ་ཚང་བ་མ་ཡིན་པ་ཡང་ཡིན་པའི་གཞི་མཐུན་པ་ལྟ་བུ།
ཚོགས་དོན་དེ་འཇོག་བྱེད་རང་ཉིད་ཡིན་པའི་ཆ་ནས། དེ་ཕྱོགས་སྐྱོན་ཅན་དུ་སོང་བ། རང་
ཉིད་ཕྱོགས་སྐྱོན་ཡིན་པའི་མཚན་ཉིད། དཔེར་ན། ཕྱོགས་སུ་གཟུང་བའང་ཡིན། ངོ་བོའི་
དོན་སོགས་ཆོས་ལྔ་ཚང་བ་མ་ཡིན་པ་ཡང་ཡིན་པའི་གཞི་མཐུན་པ་ལྟ་བུ། བྱས་རྟགས་ཀྱིས་་
དངོས་པོ་དོན་བྱེད་ནུས་པར་སྒྲུབ་པའི་ཕྱོགས་སྐྱོན་ཡིན་ན། དེའི་རྟགས་ཀྱིས་དེ་སྒྲུབ་ཀྱི་་་་་
ཕྱོགས་སྐྱོན་ཅན་གྱི་མཚན་ཉིད་ཡིན་པས་ཁྱབ། དངོས་པོ་དོན་བྱེད་ནུས་པར་སྒྲུབ་པའི་་་་་
ཕྱོགས་སྐྱོན་ཡིན་ན། དེ་སྒྲུབ་ཀྱི་ཕྱོགས་སྐྱོན་ཅན་གྱི་མཚན་ཉིད་ཡིན་པས་ཁྱབ། ཕྱོགས་སྐྱོན་
ཡིན་ན། ཕྱོགས་སྐྱོན་ཅན་གྱི་མཚན་ཉིད་ཡིན་པས་ཁྱབ་ཅེས་བྱའོ། །དེ་བཞིན་དུ་མིག་ཤེས་
ཀྱི་གཟུང་བྱ་འཇོག་བྱེད་རང་ཉིད་ཡིན་པའི་ཆ་ནས་དེ་མིག་ཤེས་ཀྱི་གཟུང་བྱའི་རྟགས་ཀྱིས་སྒྲ་
མི་རྟག་པར་སྒྲུབ་པའི་རྟགས་སྐྱོན་ཅན་དུ་སོང་བ། རང་ཉིད་མིག་ཤེས་ཀྱི་གཟུང་བྱའི་རྟགས་
ཀྱིས་དེ་སྒྲུབ་ཀྱི་རྟགས་སྐྱོན་ཅན་གྱི་མཚན་ཉིད། དཔེར་ན། མིག་ཤེས་ཀྱི་གཟུང་བྱའི་རྟགས་
ཀྱིས་དེ་སྒྲུབ་ཀྱི་རྟགས་སུ་བཀོད་པ་ཡང་ཡིན་དེའི་རྟགས་ཀྱིས་དེ་སྒྲུབ་ཀྱི་ཚུལ་གསུམ་མ་ཡིན་པ་
ཡང་ཡིན་པའི་གཞི་མཐུན་པ་ལྟ་བུ། མིག་ཤེས་ཀྱི་གཟུང་བྱ་འཇོག་བྱེད་རང་ཉིད་ཡིན་པའི་ཆ་
ནས དེ་སྒྲ་མི་རྟག་པར་སྒྲུབ་པའི་རྟགས་སྐྱོན་ཅན་དུ་སོང་བ། རང་ཉིད་སྒྲ་མི་རྟག་པར་་་
སྒྲུབ་པའི་རྟགས་སྐྱོན་ཡིན་པའི་མཚན་ཉིད་དཔེར་ན། སྒྲ་མི་རྟག་པར་སྒྲུབ་པའི་རྟགས་སུ་་་
བཀོད་པ་ཡང་ཡིན། དེ་སྒྲུབ་ཀྱི་ཚུལ་གསུམ་མ་ཡིན་པ་ཡང་ཡིན་པའི་གཞི་མཐུན་པ་ལྟ་བུ་
སྒྲ་མི་རྟག་པར་སྒྲུབ་པ་ལ་མིག་ཤེས་ཀྱི་གཟུང་བྱ་རྟོགས་སུ་བཀོད་པའི་ཚེ། མིག་ཤེས་ཀྱི་་་་་
གཟུང་བྱ་འཇོག་བྱེད་རང་ཉིད་ཡིན་པའི་ཆ་ནས། དེ་རྟགས་སྐྱོན་ཅན་དུ་སོང་བ་རང་ཉིད་་་
རྟོགས་སྐྱོན་ཡིན་པའི་མཚན་ཉིད། དཔེར་ན། རྟགས་སུ་བཀོད་པ་ཡང་ཡིན། ཚུལ་གསུམ་
མ་ཡིན་པ་ཡང་ཡིན་པའི་གཞི་མཐུན་པ་ལྟ་བུ། མིག་ཤེས་ཀྱི་གཟུང་བྱའི་རྟགས་ཀྱིས་སྒྲ་མི་་་་
རྟག་པར་སྒྲུབ་པའི་རྟགས་སྐྱོན་ཡིན་ན། དེའི་རྟགས་ཀྱིས་དེ་སྒྲུབ་ཀྱི་རྟགས་སྐྱོན་ཅན་གྱི་་་་་
མཚན་ཉིད་ཡིན་པས་ཁྱབ། སྒྲ་མི་རྟག་པར་སྒྲུབ་པའི་རྟགས་སྐྱོན་ཡིན་ན། དེ་སྒྲུབ་ཀྱི་རྟགས་
སྐྱོན་ཅན་གྱི་མཚན་ཉིད་ཡིན་པས་ཁྱབ། རྟགས་སྐྱོན་ཡིན་ན། རྟགས་སྐྱོན་ཅན་གྱི་མཚན་་་་
ཉིད་ཡིན་པས་ཁྱབ་སྟེ། སྔར་བཞིན་ནོ། །སྤྱིར་དེ་སྒྲུབ་ཀྱི་ཕྱོགས་སྐྱོན་ཡིན་ན། དེ་སྒྲུབ་ཀྱི་
• 4 49 •



ཕྱོགས་སྐྱོན་ཅན་གྱི་མཚན་ཉིད་ཡིན་པས་ཁྱབ་པ་དང་། སྦྱོར་བ་སྐོར་གཅིག་གི་རྟགས་སྐྱོན་་་་
ཡིན་ན། སྦྱོར་བ་སྐོར་གཅིག་གི་རྟགས་སྐྱོན་ཅན་གྱི་མཚན་ཉིད་ཡིན་པས་ཁྱབ་པར་ནི་ཁས་མི་
བླངས་ཏེ། སྒྲ་རྟག་པར་སྒྲུབ་པའི་ཕྱོགས་སྐྱོན་དང་། ཕྱོགས་སྐྱོན་ཅན་མེད། རི་བོང་རྭའི་
རྟོགས་ཀྱིས་སྒྲ་མི་རྟག་པར་སྒྲུབ་པའི་རྟགས་སྐྱོན་དང་རྟགས་སྐྱོན་ཅན་མེད་པའི་ཕྱིར།
མཚན་ཉིད་བཞག་པ་དེ་ལ་ཁ་ཅིག སྒྲ་རང་ཉིད་ཡིན་པའི་ཆ་ནས་སྒྲ་མི་རྟག་པར་སོང་ན།
རང་ཉིད་མི་རྟག་པའི་མཚན་ཉིད་ཡིན་པས་ཁྱབ་པར་ཐལ། དམ་བཅའ་དེའི་ཕྱིར། འདོད་
མི་ནུས་ཏེ། སྒྲ་བྱས་པ་ཡིན་པའི་ཆ་ནས། སྒྲ་མི་རྟག་པར་སོང་བའི་ཕྱིར། སྒྲ་བྱས་པ་ཡིན་
པའི་རྒྱུ་མཚན་གྱིས་སྒྲ་མི་རྟག་པར་སོང་བའི་ཕྱིར། བྱས་པ་སྒྲ་མི་རྟག་པར་སྒྲུབ་པའི་རྒྱུ་་་་་
མཚན་ཡང་དག་ཡིན་པའི་ཕྱིར་ཞེ་ན། འདིར་མ་ཁྱབ་པའམ། འཇོག་བྱེད་རང་ཉིད་ཅེས་་་
པའི་ཚིག་མ་ཚང་བའི་ལན་གང་རིགས་བྱའོ། །ཡན་ལག་ཕྱི་མ་དཔེ་རྟོགས་ལ་བཤད་པ་ནི།
དམ་བཅའ་ཡན་ལག་སྔ་མར་བཞག་པ་ལ་ལྟོས་པས་ཡིན་ལ། དེ་ཡང་སྒྲུབ་ངག་ཡན་ལག་ལྔ་་
ལྡན་པའི་ཐ་སྙད་དོ། །ཁྱོད་ཡན་ལག་ཕྱི་མར་འདོད་པའི་དཔེ་རྟགས་ཀྱི་སྐྱོན་དེ་དག ཡན་
ལག་སྔ་མར་འདོད་པའི་དམ་བཅའི་རྟགས་སྐྱོན་དུ་མི་རིགས་ཞེས་པའོ། །ཁོ་ན་རེ། སྒྲ་རྟག་
པར་སྒྲུབ་པའི་དཔེ་རྟགས་མ་གྲུབ་པ་དེ། སྒྲ་རྟག་པར་སྒྲུབ་པའི་ཕྱོགས་སྐྱོན་ཡིན་ཏེ། དེ་
ཁྱད་ཆོས་སུ་ལྡན་པའི་རྟགས་སྒྲ་རྟག་པར་སྒྲུབ་པ་ལ་གནོད་པའི་ཕྱིར་ཞེ་ན། མི་འཐད་དེ། །
དེ་ལྟ་ནའང༌། གཏན་ཚིགས་ལ་སོགས་ཉེས་པ་ཡང་། །ཕྱོགས་ཀྱི་སྐྱོན་དུ་ཐལ་འགྱུར་ཏེ། །
ཐམས་ཅད་ཕྱོགས་ལ་གནོད་ཕྱིར་རོ། །ཞེས་འབྱུང་བ་ལས། དེ་ལྟ་ན་བྱས་རྟགས་ཀྱིས་སྒྲ་་་་
རྟག་པར་སྒྲུབ་པའི་རྟགས་སྐྱོན་ཅན་གྱིས་ཆ་ནས་ཐམས་ཅད་སྒྲ་རྟག་པར་སྒྲུབ་པའི་ཕྱོགས་སྐྱོན་
དུ་ཐལ་བར་འགྱུར་ཏེ། དེ་ཐམས་ཅད་ཁྱད་ཆོས་སུ་ལྡན་པའི་ཆ་ནས་སྒྲ་རྟག་པར་སྒྲུབ་པ་ལ་
གནོད་པའི་ཕྱིར། ཁོ་ན་རེ། འདོད་ཅེ་ན། དེ་མ་ཡིན་ཏེ། དེ་ཕྱིར་དེ་ཙམ་དང་འབྲེལ་བ། །
ཕྱོགས་ཀྱི་སྐྱོན་འདོད་གཞན་མིན་ཏེ། །མངོན་སུམ་ལ་སོགས་འགལ་བ་བཞིན། །ཞེས་འབྱུང་
བ་ལས། བྱས་རྟགས་ཀྱིས་སྒྲ་རྟག་པར་སྒྲུབ་པའི་རྟགས་སྐྱོན་དུ་འགྱུར་བ། བྱས་པ་སྒྲ་རྟག་
པར་སྒྲུབ་པའི་རྟགས་སུ་བཀོད་པ་ལ་ལྟོས་པའི་ཕྱིར། ཁྱབ་སྟེ། སྒྲ་རྟག་པར་སྒྲུབ་པའི་ཕྱོགས་
སྐྱོན་ཡིན་ན། སྒྲ་རྟག་པར་དམ་བཅས་ཙམ་ནས་སྐྱོན་དུ་འབྲེལ་བའི་ཕྱིར་ཏེ། དཔེར་ན། །
སྒྲ་མཉན་བྱ་མ་ཡིན་པར་དམ་བཅས་ཙམ་ན་སྒྲ་མཉན་བྱ་ཡིན་པ་མངོན་སུམ་གྱི་ཚད་མས་
• 350 •



བསལ་བ་ཞུགས་པ་ལྟ་བུ་ཡིན་པའི་ཕྱིར།།
གསུམ་པ་ཕྱོགས་ཀྱི་མཚན་ཉིད་བཤད་པའི་དགོས་པ་ཡོད་དེ། ལོག་རྟོག་བསལ་བའི་་
དོན་ཅན་ཡིན་པ་དང༌། རིགས་མི་མཐུན་སེལ་བའི་མཚན་ཉིད་གཉིས་སུ་ཡོད་པའི་ཕྱིར།
དང་པོ་ཡོད་དེ། རྒྱུ་སོགས་མཚན་ཉིད་བསལ་བྱ་ལ། །ལྟོས་པ་མེད་པར་མ་ཁྱབ་དང་། །
ལྡོག་པ་དག་ནི་སྤང་བའི་ཕྱིར། །ཕྱོགས་ཀྱི་མཚན་ཉིད་བཤད་པ་ཡིན། །ཞེས་འབྱུང་བ་ལས། །
ཕྱོགས་ཡང་དག་གི་མཚན་ཉིད་བཤད་པའི་དགོས་པ་དེ། དཔེ་རྟགས་ཀྱིས་མཚན་ཉིད་ཀྱི་་་་
བསལ་བྱ་སེལ་བ་ལ་ལྟོས་མེད་དུ་ཕྱོགས་ཡང་དག་ལ་མ་ཁྱབ་ཁྱབ་ཆེས་སྤང་བའི་ཆེད་དུ་ཡིན་་་
པའི་ཕྱིར་ཏེ། རང་ཉིད་ཚིག་ཕྲད་ངོ་བོའི་སྒྲ། །མ་བསལ་བ་དང་བཅས་པ་དག །ལྡོག་པ་་་
སེལ་བར་བྱེད་པ་ཡིན། །འདོད་སྒྲས་མ་ཁྱབ་སེལ་བར་བྱེད །ཅེས་འབྱུང་བ་ལས། ཕྱོགས་
ཡང་དག་གི་མཚན་ཉིད་འཆད་པའི་ཚིག་ཟུར་གྱི་ངོ་བོ་ལ་སོགས་པའི་ཚིག་བཞི་པོ་དེས།
ཕྱོགས་ཡང་དག་གི་མཚན་ཉིད་ལ་ཁྱབ་ཆེས་སེལ། འདོད་སྒྲས་མ་ཁྱབ་པ་སེལ་བར་བྱེད་པའི་
ཕྱིར། དང་པོ་གྲུབ་སྟེ། རང་ཉིད་ཅེས་པས་ལུང་དོན་མཐའ་དག་དང་། ཁོ་ནས་སྒྲུབ་བྱེད་
དུ་བཀོད་བཞིན་པ་དང་། ངོ་བོས་རང་བསྒྲུབ་བྱ་ཡང་དག་ཏུ་སོང་བའི་ཕྱི་རྒོལ་གྱི་གྲུབ་ཟིན་
དང་། མ་བསལ་བས་ཚད་མས་བསལ་བ་ཞུགས་པ་ཕྱོགས་ཡང་དག་ཡིན་པ་གཅོད་པའི་ཕྱིར།
གཉིས་པ་གྲུབ་སྟེ། དེས་དེ་སྒྲུབ་ཀྱི་བསྒྲུབ་བྱར་དངོས་སུ་མ་བརྗོད་ཀྱང་། དེ་སྒྲུབ་ཀྱི་བསྒྲུབ་
བྱར་སྔ་རྒོལ་གྱིས་ཞེ་བས་འདོད་ན། དེ་སྒྲུབ་ཀྱི་བསྒྲུབ་བྱ་ཡིན་པར་བསྟན་པའི་ཕྱིར། །
གཉིས་པ་རིགས་མི་མཐུན་སེལ་བའི་མཚན་ཉིད་ཡོད་དེ། བསྒྲུབ་བྱར་ཁས་བླངས་་་་་
ཕྱོགས་མཚན་ཉིད། །དེ་རྣམས་ལ་ནི་ཕྱོགས་ཉིད་མེད། །བསལ་བ་གནོད་དང་ལྷག་མ་ལ། །
མཚན་ཉིད་འཇུག་པ་མེད་ཕྱིར་རོ། །ཞེས་འབྱུང་བ་ལས། ལྷ་ཤཱཀ་གི་ལུགས། ཆོས་མཆོག་
གི་ལུགས། རྒྱུན་གྱི་ལུགས་བཤད་པ་གསུམ་ཡོད་པའི་ཕྱིར། དང་པོ་ནི། ཁོ་ན་རེ། མ་་་་
གྲུབ་སྒྲུབ་བྱེད་མིན་དོན་བརྗོད་རྒོལ་བས་ཁས་བླངས་ཤིང་མ་བསལ་བ་དེ་ཕྱོགས་ཡང་དག་གི་
མཚན་ཉིད་ཡིན་པར་ཐལ། ཕྱོགས་ཡང་དག་གི་མཚན་ཉིད་འཆད་པའི་ཚིག་ཟུར་གྱི་ངོ་བོ་ལ་
སོགས་པའི་ཚིག་ལྔ་ཀ་ལ་རྣམ་བཅད་ཡོངས་གཅོད་ཀྱི་དགོས་པ་མི་འདྲ་བ་རེ་རེ་ཡོད་པའི་ཕྱིར་
ཞེས་ཟེར། ལྷར། དེ་དེ་ལྟར་ན་རྣམ་པར་ཕྱེ་བས་མཚན་ཉིད་དུ་བྱས་པ་ཡིན་ནོ། །ཞེ་ན། །
ཞེས་དང༌། ཤཱར། རྣམ་པར་ཕྱེ་ནས་མཚན་ཉིད་དུ་བྱས་པ་བཤད་པ་ཡིན་ནོ། །ལོག་པར་་
• 45 ། •



རྟོག་པ་རྣམས་རང་གི་སྒྲས་བསལ་བའི་ཕྱིར། ཞེས་བྱ་བར་དགོངས་སོ། །ཞེས་གསུངས། །
ཐལ་བ་དེ་ལ་མ་ཁྱབ་སྟེ། ཡིན་ཚུལ་ལ་མ་རིགས་མི་མཐུན་སེལ་བའི་དབང་དུ་བྱས་ན། སྔ་
རྒོལ་གྱིས་བསྒྲུབ་བྱ་ཡང་དག་ཏུ་ཁས་བླངས་པ་དེ། གཞན་དོན་ཕྱོགས་ཡང་དག་གི་མཚན་་་་
ཉིད་ཡིན་ཅིང་། དེ་ལ་ངོ་བོའི་དོན་སོགས་ཆོས་ལྔ་ཚང་བའི་ཕྱིར། ཁས་བླངས་ཞེས་པའི་་་
དོན་ཇི་ལྟར་ཁས་བླངས་ཞེ་ན། སྒྲུབ་བྱར་ཁས་བླངས་པས་ངོ་བོའི་དོན་ཚང་། གང་གིས་་་་
ཁས་བླངས་ན། སྔ་རྒོལ་གྱིས་ཁས་བླངས་པས་རང་སྒྲའི་དོན་ཚང་། སྒྲུབ་བྱེད་དུ་བཀོད་་་་
བཞིན་པ་བསྒྲུབ་བྱ་ཡང་དག་ཏུ་ཁས་མི་ལེན་པས་ཁོ་ནའི་དོན་ཚང་། རྒོལ་ཕྱི་རྒོལ་རྩོད་ཅིང་
སྔ་རྒོལ་འདོད་པ་བསྒྲུབ་བྱར་ཁས་ལེན་པས་འདོད་པ་སྒྲུབ་པར་འོས་པའམ་ནུས་པ་ན་བསྒྲུབ་་
བྱ་ཞེས་བཤད་པས་མ་བསལ་བའི་དོན་ཡང་ཚང་བའི་ཕྱིར་ཏེ། ལྷར། དངོས་སུ་ནི་བསྒྲུབ་་
བྱར་ཁས་བླངས་ཕྱོགས་ཀྱི་མཚན་ཉིད་ཡིན་ནོ། །ཇི་ལྟར་ཁས་བླངས་པ་ཡིན་ཞེ་ན། སྐབས་
གཞན་བསྟན་པ་མེད་ཕྱིར་དང༌། བསྒྲུབ་པར་བྱ་བ་བསྟན་པའི་སྐབས་ཉིད་ཡིན་པའི་ཕྱིར་་་
དང༌། བསྒྲུབ་པར་བྱ་བ་ཉིད་ཡིན་ནོ། །ཞེས་ཁོང་དུ་ཆུད་པར་བྱའོ། །དེ་བས་ན་འདིས་ནི་
རང་གི་ངོ་བོའི་སྒྲས་ཐོབ་པའི་དོན་ཡིན་ནོ། །གང་གིས་ཞེ་ན་རྒོལ་བས་ཞེས་བྱ་བ་ཉེ་བའི་ཕྱིར།
བསྟན་བཅོས་བྱེད་པའི་འདོད་པ་བསལ་བས། བདག་ཉིད་ཀྱི་སྒྲའི་དོན་ཡིན་ནོ། །དེའི་ཚེ་་
སྒྲུབ་པར་བྱེད་པ་མ་གྲུབ་པ་གྲུབ་པར་བྱ་བ་ཉིད་དུ་ཁས་ལེན་པ་མེད་པའི་ཕྱིར་དང༌། རྩོད་
པའི་གཞིར་གྱུར་པ་ཁས་ལེན་པའི་ཤུགས་ལས་ངེས་པར་རྟོགས་པ་གཟུང་བ་རྟོགས་པའི་ཕྱིར།
ཁོ་ནའི་དོན་དང་། འདོད་པའི་ཚིག་གི་དོན་ཁས་བླངས་པའི་སྒྲས་ཐོབ་པ་ཡིན་ནོ། །སྒྲུབ་་་
པར་འོས་པའམ་ནུས་པས་ན་སྒྲུབ་པར་བྱའོ། །ཞེས་བཤད་པ་བསལ་བ་མེད་པའི་དོན་་་་་
འཕངས་པ་ཡིན་པའི་ཕྱིར་རོ། །ཕྱོགས་ཀྱི་མཚན་ཉིད་དེ་ཙམ་ཡང་ཁ་ན་མ་ཐོ་བ་མེད་པ་ཡིན་
ནོ། །ཞེས་དང་། ཤཱར། བསྒྲུབ་བྱར་ཁས་བླངས་ཞེས་བྱ་བ་ནི་དེ་ཙམ་ཉིད་དོན་དམ་པར་་
མཚན་ཉིད་ཡིན་ཏེ། དེ་ཙམ་ཉིད་ཀྱི་ཁྱབ་པ་མེད་པ་དང༌། ཁྱབ་ཆེས་པ་བཟློག་པའི་ཕྱིར།
ཞེས་གསུངས་པའི་ཕྱིར།། །
གཉིས་པ་ཆོས་མཆོག་གི་ལུགས་ནི། ཁོ་ན་རེ། ཕྱོགས་ཡང་དག་གི་མཚན་ཉིད་འཆད་
པའི་ཚིག་ཟུར་ངོ་བོ་ལ་སོགས་པའི་ཚིག་ལྔས་ཕྱོགས་ཡང་དག་ལ་མ་ཁྱབ་ཁྱབ་ཆེས་སེལ་བར་་་
བྱེད་ན སློབ་དཔོན་ཕྱོགས་གླང་གང་ཕྱོགས་ཡང་དག་གི་མཚན་ཉིད་དུ་བཞེད་ཅེ་ན།
，452 •



བཤད་དུ་ཡོད་དེ། རིགས་མི་མཐུན་སེལ་བའི་དབང་དུ་བྱས་ནས་སྔ་རྒོལ་གྱིས་བསྒྲུབ་བྱ་ཡང་
དག་ཏུ་ཁས་བླངས་པ་དེ། གཞན་དོན་ཕྱོགས་ཡང་དག་གི་མཚན་ཉིད་དུ་བཞེད་པའི་ཕྱིར།
རིགས་སྒོར། བསྒྲུབ་པར་བྱ་བ་ཉིད་དུ་འདོད་པ་ནི། ཕྱོགས་ཡིན་ནོ། །ཞེས་གསུངས་པའི་
ཕྱིར། རྒྱུ་མཚན་དེས་ན། ངོ་བོ་ཚིག་ཕྲད་བདག་ཉིད་འདོད། ཅེས་སོགས་ཀྱིས་སློབ་དཔོན་
ཕྱོགས་གླང་གི་ལུགས་ཁོ་ན་བསྟན་པ་དང་། བསྒྲུབ་བྱར་ཁས་བླངས་ཕྱོགས་མཚན་ཉིད་ཞེས་
སོགས་ཀྱི་དཔལ་ལྡན་ཆོས་གྲགས་རང་ལུགས་ཀྱི་ཕྱོགས་ཀྱི་མཚན་ཉིད་ཁོ་ན་བསྟན་པའི་རྣམ་་་
གཞག་མི་བྱ་སྟེ། གཞུང་གཉིས་ཀས་ཕྱོགས་གླང་ཡབ་སྲས་གཉིས་ཀའི་ལུགས་ཀྱི་ཕྱོགས་ཡང་་
དག་གི་མཚན་ཉིད་བསྟན་པའི་ཕྱིར། གཞུང་ཕྱི་མ་ལས། རིགས་སྒོར་བཤད་པའི་ཕྱོགས་་་་
ཡང་དག་གི་མཚན་ཉིད་ཀྱང་བསྟན་པའི་ཕྱིར། འཐད་ལྡན་ལས། གལ་ཏེ་ཚིག་འདིས་འདི་
དག་མ་ཁྱབ་པ་དང་ཁྱབ་ཆེ་བ་ལ་གནོད་པ་བྱེད་པ་ཡིན་ན། སློབ་དཔོན་གྱི་ཕྱོགས་ཀྱི་མཚན་
ཉིད་དུ་ངག་གི་མངོན་པར་བཞེད་ཅེ་ན། བཤེད་པ། བསྒྲུབ་བྱར་ཁས་བླངས་ཞེས་བྱ་བ་འདི་
ནི་ཕྱོགས་ཀྱི་མཚན་ཉིད་ཡིན་ནོ། །དེ་ཉིད་ཀྱི་ཕྱིར། རིགས་པའི་སྒོ་ལས། བསྒྲུབ་པར་བྱ་བ་
ཉིད་དུ་འདོད་པ་ནི་ཕྱོགས་ཡིན་ནོ། །ཞེས་ཕྱོགས་ཀྱི་མཚན་ཉིད་བཤད། འདིར་ཡང་འདོད་
པ་དང་། རང་གི་ངོ་བོའི་སྒྲ་དག་གིས་དོན་ཐོབ་པའི་ཕྱིར། འདི་ཉིད་འདོད་པ་ཡིན་གྱི། །
མཚན་ཉིད་འདི་ནི་སློབ་དཔོན་ཆོས་ཀྱི་གྲགས་པའི་ཡིན་ནོ། །ཞེས་དེ་ལྟར་ནི་བཤད་པར་མི་་
བྱའོ། །ཞེས་དང༌། དེས་ན་བསྒྲུབ་པར་བྱ་བ་ཉིད་དུ་ཁས་བླངས་པ་ནི་དེ་ཁོ་ནའི་མཚན་ཉིད་
ཡིན་ནོ། །མ་ཁྱབ་པ་དང་ཁྱབ་ཆེས་པ་བཟློག་པར་བྱེད་པ་འདི་དག་གིས་ཀྱང་བསྒྲུབ་པར་བྱ་
བ་ཁས་བླངས་པ་ཕྱོགས་ཡིན་ནོ། །ཞེས་དོན་གྱི་རྣམ་པར་གཞག་པར་འགྱུར་བ་དེས་ན་དོན་་
དེ་ལྟར་འགྱུར་བ་ཡིན་གྱི། ངག་གཞན་ནི་འགོད་པར་མི་བྱའོ། །ཞེས་གསུངས་པའི་ཕྱིར།
གསུམ་པ་རྒྱན་གྱི་ལུགས་ནི། ཁོ་ན་རེ། ཚད་མས་བསལ་བ་ཆོས་ཅན། ཕྱོགས་ཡང་
དག་གི་ཡིན་པར་ཐལ། བསྒྲུབ་བྱར་ཁས་བླངས་པའི་ཕྱིར་ཞེ་ན། དེ་ཆོས་ཅན། ཕྱོགས་་་་
ཡང་དག་མ་ཡིན་ཏེ། ཁྱོད་ལ་ཕྱོགས་ཡང་དག་གི་མཚན་ཉིད་མི་འཇུག་པའི་ཕྱིར། དེ་ལ་ཁོ་
ན་རེ། དེ་ལྟར་ན། བསྒྲུབ་བྱར་ཁས་བླངས་ཕྱོགས་མཚན་ཉིད། ཅེས་སྨོས་པ་ལ་དགོས་པ་
མེད་ལ། གལ་ཏེ་བསྒྲུབ་བྱ་བསྟན་པའི་ཆེད་དུ་ཡིན་ནོ། །ཞེ་ན། མ་གྲུབ་སྒྲུབ་བྱེད་མིན་་་་་
དོན་བརྗོད། ཅེས་སོགས་ཀྱིས་བསྒྲུབ་བྱ་སྔར་བསྟན་ཟིན་པ་དང་ཟློས་ཤིང་། འོན་ཏེ།
• 453 •



བསྒྲུབ་བྱར་ཁས་བླངས་ཕྱོགས་མཚན་ཉིད། ཅེས་པ་སྔར་བསྟན་ཟིན་པའི་མཇུག་བསྡུད་དོ། །
ཞེ་ན་ཡང་། སྔར་དོན་འདི་ཡིན་ཞེས་བསྟན་ཟིན་པས་མཇུག་བསྡུད་དགོས་པ་མེད་དོ། །
ཞེས་ཟེར་ཏེ། རྒྱུན་ལས། བསལ་བ་ལ་སོགས་པ་དག་ཀྱང་ཁས་བླངས་པའི་ཕྱིར། དེ་དག་
ཀྱང་ཕྱོགས་སུ་འགྱུར་རོ། །ཞེ་ན། དེ་ནི་མ་ཡིན་ཏེ། བསལ་བ་གནོད་པའི་ཕྱིར་དང་གྲུབ་་
པ་ལ་སོགས་པ་ལྷག་མ་ལ་མཚན་ཉིད་མི་འཇུག་པའི་ཕྱིར། འདོད་པ་ཉིད་ལ་མཚན་ཉིད་་་་་་
འཇུག་གི་གཞན་དུ་ནི་མ་ཡིན་ནོ། །དེ་ནི་དེ་ལྟར་མ་ཡིན་ཏེ། །འདིས་བསྟན་ནས་ཅི་བྱ།
འདི་ཅི་ཞིག་སྒྲུབ། ཅིས་གྲུབ་པ་བསྟན་པ་ཡིན་ནོ། །ཞེ་ན། མ་གྲུབ་སྒྲུབ་བྱེད་མིན་དོན་་་་་
བརྗོད། །རྒོལ་བས་ཁས་བླངས་པ་བཟུང་ངོ༌། །ཞེས་གྲུབ་པ་སྔར་ཉིད་བསྟན་ཟིན་པ་མིན་་་་
ནམ། དེ་ཉིད་ཀྱི་མཇུག་བསྡུད་ཡིན་ནོ། །ཞེས་བྱ་བས་ཀྱང་གསལ་འདེབས་པ་མ་ཡིན་ནོ། །
གང་ཞིག་འདིར་ནི་དོན་ཡིན་ནོ། །ཞེས་བསྟན་ཟིན་པ་དེ་ལ་མཇུག་བསྡུད་པས་ཅི་ཞིག་བྱ། །
ཞེས་གསུངས། དོགས་པ་དེའི་སྐྱོན་མེད་དེ། བསྒྲུབ་བྱར་ཁས་བླངས་ཕྱོགས་མཚན་ཉིད། །
ཅེས་པས་ཀྱང་ཕྱོགས་ཡང་དག་གི་མཚན་ཉིད་བསྟན་པ་ལ་དགོས་པ་ཡོད་པའི་ཕྱིར་ཏེ། རྣམ་
འགྲེལ་འདིར་མདོ་དོན་བརྒལ་ལན་དང་ཁྱད་པར་གསུམ་གྱིས་འཆད་པ་དང་། བསྒྲུབ་བྱར་་
ཁས་བླངས་ཞེས་པའི་གཞུང་ཁྱད་པར་འཆད་བྱེད་ཀྱང་ཡིན། རིགས་སྒོའི་ཕྱོགས་ཀྱི་མཚན་་་
ཉིད་འཆད་བྱེད་ཀྱང་ཡིན་པའི་ཕྱིར། རྒྱུན་ལས། གཞན་དག་སྨྲ་བ་ནི་ཕྱོགས་ཀྱི་མཚན་ཉིད་
བྱས་པ་འདི་ནི་རྣམ་འགྲེལ་བྱེད་པ་ཉིད་ཀྱི་ཡིན་ཏེ། །འདི་ལྟར་བརྒལ་ལན་གྱི་མཚན་ཉིད་ནི།
མདོ་རྣམས་ལ་མི་རིགས་པར་རྒོལ་བ་དང༌། དེའི་ལན་དང་ཁྱད་པར་བརྗོད་པ་ཡིན་ཏེ།
དེས་ན་འདི་ནི་ཁྱད་པར་བརྗོད་པ་ཡིན་ནོ། །ཞེས་དང་། དེ་ལྟ་ན་ནི། འོ་ན་འདི་ནི་རིགས་
པའི་སྒོའི་ཕྱོགས་ཀྱི་མཚན་ཉིད་ཡིན་ཏེ། བསྒྲུབ་པར་བྱ་བ་ཉིད་དུ་འདོད་པར་གྱུར་པ་འགལ་
བའི་དོན་གྱི་མ་བསལ་བ་ནི་ཕྱོགས་ཡིན་ནོ། །ཞེས་བྱའོ། །ཞེས་གསུངས་པའི་ཕྱིར། རྣམ་་་
བཤད་དུ་རིགས་སྒོའི་ལུང་དྲངས་པ་ནི་རྒྱན་དུ་དྲངས་པ་བཀོད་པ་ཡིན་ལ། ལྷ་ཤཱཀ་ཆོས་་་་་
མཆོག་གསུམ་གྱི་འགྲེལ་པར་དྲངས་པ་ནི་མ་བསལ་བ་ཚིག་ཟིན་ལ་འབྱུང་བར་སེམས་ཏེ། ཕ་
རོལ་པོ་རྟོག་དཔྱོད་མི་འཇུག་པར་སྣང་ངོ༌། །གཞུང་སྦྱོར་སྙིང་པོ་བསྡུས་ན། གཞན་དོན་
ཕྱོགས་ཡང་དག་གི་མཚན་ཉིད་ཀྱི་བསལ་བྱ་སེལ་བ་ལ་ཁྱད་ཆོས་ལྔ་ལྡན་དངོས་སུ་སྦྱོར་བ་མི་་
དགོས་ཏེ། རྒོལ་བས་གཞན་དོན་བསྒྲུབ་བྱ་ཡང་དག་ཏུ་ཁས་བླངས་པ། གཞན་དོན་ཕྱོགས་
• 454 •



ཡང་གི་མཚན་ཉིད་དུ་བཞག་པའི་ཚེ་ན། དེས་ཕྱོགས་ཡང་དག་གི་བསལ་བྱ་སེལ་ནུས་པ་འི་་་
ཕྱིར་ཏེ། ཚད་མས་བསལ་བ་སོགས་ཕྱོགས་ཡང་དག་གི་མཚན་ཉིད་མ་ཡིན་ཏེ། ཚད་མས་་
བསལ་བ་ཚད་མས་བཀག་པའི་ཕྱིར་དང༌། སྒྲུབ་བྱེད་དུ་བཀོད་བཞིན་པའི་དཔེ་རྟགས་མ་་་་
གྲུབ་པ་སོགས་ཚད་མས་མ་བཀག་ཀྱང་། རྒོལ་བས་གཞན་དོན་བསྒྲུབ་བྱ་ཡང་དག་ཏུ་ཁས་་་
བླངས་པ་དེ་མེད་པའི་ཕྱིར་ཞེས་པའོ། །གཞན་དོན་ཕྱོགས་ཡང་དག་ལྡོག་པ་ཐ་དད་པ་གཉིས་
སུ་ཐལ། རིགས་སྒོས། རྒོལ་བས་གཞན་དོན་བསྒྲུབ་བྱ་ཡང་དག་ཏུ་ཁས་བླངས་པ་དེའི་་་་་
མཚན་ཉིད་དུ་བཤད། ཀུན་བཏུས་ལས། ངོ་བོའི་དོན་སོགས་ཆོས་ལྔ་ཚང་བ་དེའི་མཚན་་་
ཉིད་དུ་བཤད་པའི་ཕྱིར་ཞེ་ན། མ་ཁྱབ་སྟེ། སྔ་མ་དེ་ལ་ངོ་བོ་སོགས་ཀྱི་དོན་ཚང་བ་བཤད་
ཟིན་པ་ལྟར་ཡིན་པས་དེ་གཉིས་ལ་དོན་སྤྱི་མི་འདྲ་བ་སོ་སོར་མི་འཆད་པའི་ཕྱིར། འོ་ན།
ཟློས་སོ་ཞེ་ན། མི་ཟློས་ཏེ། རིགས་མི་མཐུན་སེལ་བའི་དབང་དུ་བྱས་ནས། རིགས་སྒོར་་་་་
བསྡུས་ཏེ་བསྟན། ལོག་རྟོག་སེལ་བའི་དབང་དུ་བྱས་ནས་ཀུན་བཏུས་སུ་ཚིག་ཟུར་ཕྱི་མ་རྒྱས་
པར་བསྟན་པ་ཡིན་པའི་ཕྱིར། འོ་ན། འདིར། ལྷག་མ་ལ། མཚན་ཉིད་འཇུག་པ་མེད་་་
ཕྱིར་རོ། །ཞེས་གསུངས་ནས། བསལ་བ་གཞན་དོན་དང་། ལོགས་སུ་བཅད་པ་ཅི་ཡིན་ཞེ་
ན། དེའི་རྒྱུ་མཚན་ཡོད་དེ། མཚན་གཞི་ལ་ཚད་མའི་བསལ་བ་ཞུགས་པར་མཐོང་ནས།
དེ་ལ་མཚན་ཉིད་འཇུག་མི་འཇུག་དཔྱད་མི་དགོས། མཚན་གཞི་དེ་སྤྱིར་ཡོད་ན། མཚོན་བྱ་
དེ་རུང་མི་རུང་དཔྱོད་པ་ལ། མཚན་ཉིད་དེ་ཞུགས་མ་ཞུགས་དཔྱོད་དགོས་པའི་ཕྱིར་རོ།།
རང་ལུགས་ཀྱི་མཚན་ཉིད་དེ་ལ། ཁ་ཅིག མྱུ་གུ་བདེན་མེད་ཆོས་ཅན། མཚོན་བྱ་
དེར་ཐལ། མཚན་ཉིད་དེའི་ཕྱིར། དཔལ་ལྡན་ཟླ་བས་དེ་ལྟར་ཁས་བླངས་པའི་ཕྱིར་ཞེ་ན།
མ་ཁྱབ་སྟེ། འོ་ན། དེ་ཆོས་ཅན། རྒོལ་བས་གཞན་དོན་བསྒྲུབ་བྱ་ལྟར་སྣང་དུ་ཁས་བླངས་
པར་ཐལ། དཔལ་ལྡན་ཆོས་གྲགས་ཀྱིས་དེར་ཁས་བླངས་པའི་ཕྱིར། ཁྱབ་པ་ཁས་ཤིང་།
དངོས་འགལ་ལའང་ཕྱོགས་འདི་བཙན་ནོ། །ཁ་ཅིག དེ་སྒྲུབ་ཀྱི་སྔ་རྒོལ་རྣམ་དག་གིས་དེ་་
སྒྲུབ་ཀྱི་བསྒྲུབ་བྱར་ཁས་བླངས་པ་གཞན་དོན་ཕྱོགས་ཡང་དག་གི་མཚན་ཉིད་ཟེར་ན། མྱུ་གུ་
བདེན་མེད་ཆོས་ཅན། མྱུ་གུ་བདེན་མེད་སྒྲུབ་པའི་གཞན་དོན་བསྒྲུབ་བྱ་ཡང་དག་ཡིན་པར་
ཐལ། མཚན་ཉིད་དེའི་ཕྱིར། ཞེས་འགོག་པ་མི་འཐད་དེ། མྱུ་གུ་བདེན་མེད་སྒྲུབ་པའི་སྔ་
རྒོལ་རྣམ་དག་མེད་པའི་ཕྱིར། རང་ལུགས་ཀྱི་སྐྱོན་ནི། དཔལ་ལྡན་ཆོས་གྲགས་ཀྱི་ངོ་བོར།
• 45:5 •



སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ་ན། སྒྲ་མི་རྟག་པ་ཆོས་ཅན། སྒྲ་མི་རྟག་
པར་སྒྲུབ་པའི་བསྒྲུབ་བྱ་ཡང་དག་ཏུ་ཐལ། དེ་སྒྲུབ་ཀྱི་མཚན་ཉིད་དེ་ཡིན་པའི་ཕྱིར། རྟགས་
སླ། ཡང་ཁ་ཅིག སྔ་རྒོལ་རྣམ་དག་གིས་གཞན་དོན་བསྒྲུབ་བྱར་ཁས་བླངས་པ་ཟེར་ན།
སྒྲ་རྟག་པས་མ་ངེས་སོ།།
གཉིས་པ་ཞར་བྱུང་ཚིག་ཕྲད་ཀྱི་དོན་བཤད་པ་ལ་གཉིས་ཡོད་དེ། རྩོད་པ་དང་། །
ལན་གཉིས་སུ་ཡོད་པའི་ཕྱིར། དང་པོ་ནི། ཁོ་ན་རེ། ཕྱོགས་ཀྱི་མཚན་ཉིད་འཆད་པའི་་་
སྐབས་སུ་ཁོ་ན་སྨོས་མི་དགོས་པར་ཐལ། ཀུན་བཏུས་ཀྱི་ཕྱོགས་ཀྱི་མཚན་ཉིད་ཀྱི་ཟུར་དུ
རང་ཉིད་འདོད་པ་སྨོས་པས་ཀྱང་སྒྲུབ་བྱེད་དུ་བཀོད་བཞིན་པའི་དཔེ་རྟགས་མ་གྲུབ་པ་བསྒྲུབ་
བྱ་ཡང་དག་ཡིན་པ་གཅོད་ནུས་པའི་ཕྱིར་ཏེ། དེ་སྔ་རྒོལ་རྣམ་དག་གིས་བསྒྲུབ་བྱར་མི་འདོད་
པའི་ཕྱིར་ཏེ། རྒྱུན་ལས། གལ་ཏེ་དེ་ལྟར་ན་འདིར་ཡང་རང་ཉིད་འདོད་པ་སྨོས་པས་སྒྲུབ་
པར་བྱེད་པ་བཀོད་པ་བསལ་བ་གྲུབ་པས་ཚིག་ཕྲད་སྨོས་པ་དོན་མེད་དོ། །ཞེ་ན། ཞེས་་་་་
གསུངས།།
གཉིས་པ་ལན་ཡོད་དེ། ཀུན་བཏུས་སུ། ཁོ་ན་སྨོས་དགོས་པ་དང་། དགོས་པའི་རྒྱུ་
མཚན་དང༌། རིགས་སྒོར་ཁོ་ན་སྨོས་མི་དགོས་པའི་རྒྱུ་མཚན་དང་གསུམ་དུ་ཡོད་པའི་ཕྱིར།
དང་པོ་གྲུབ་སྟེ། རང་ཉིད་འདོད་པ་བརྗོད་པ་ཡིས། །ངེས་བཟུང་དོན་ནི་རྟོགས་ན་ཡང་། །
བྱེད་པའི་མཐའ་དང་འབྲེལ་བའི་ཕྱིར། །དུས་གཞན་བཅད་ཕྱིར་བཤད་པ་ཡིན། ཞེས་་་་
འབྱུང་བ་ལས། སྤྱིར་ཕྱོགས་ཡང་དག་དག་གི་མཚན་ཉིད་འཆད་པའི་ཚིག་ཟུར་གྱི་རང་ཉིད་
འདོད་པ་ཞེས་པའི་ཚིག་ལས་ངེས་གཟུང་གི་དོན་རྟོགས་ན་ཡང་། ཀུན་བཏུས་སུ་ཕྱོགས་ཡང་
དག་གི་མཚན་ཉིད་འཆད་པའི་ཚིག་ཟུར་དུ་ཁོ་ན་སྨོས་དགོས་ཏེ། སངས་རྒྱས་པས་གྲངས་་་
ཅན་དང་། དཔྱོད་པ་པའི་ངོ་བོར། སྒྲ་ཆོས་ཅན། མི་རྟག་སྟེ། བྱས་པའི་ཕྱིར། དཔེར་
ན། བུམ་པ་བཞིན་ཞེས་བཀོད་པའི་ཚེ་ན། སྒྲ་བྱས་པ་དང་། བུམ་པ་མི་རྟག་པ་དེ་ཕྱོགས་
ཡང་དག་ཡིན་པ་བཅད་པའི་ཆེད་དུ་ཁོ་ན་སྨོས་དགོས་པའི་ཕྱིར་ཏེ། དེ་བཅད་པའི་ཆེད་དུ་་
ཁོ་ན་མ་སྨོས་ན། ཀུན་བཏུས་སུ་ཕྱོགས་ཀྱི་མཚན་ཉིད་འཆད་པའི་ཚེ། ངོ་བོ་བསྟན་བྱ་བ་
རང་གི་འདོད་འགྱུར་མ་བསལ་བ། ཞེས་པ་ཙམ་སྨོས་དགོས་ལ། དེ་ལྟ་ན། དེ་ལྟར་བཀོད་
པའི་ཚེ། སྒྲ་བྱས་པ་དང༌། བུམ་པ་མི་རྟག་པ་གཉིས་ཕྱོགས་ཡང་དག་ཏུ་ཐལ་བའི་སྐྱོན་ཡོད་
• 456 •



པའི་ཕྱིར་ཏེ། དེ་ལྟར་བཀོད་པའི་ཚེ། དེ་དག་བསྒྲུབ་བྱར་བསྟན་པར་བྱ་བར་སྔ་རྒོལ་རང་
ཉིད་འདོད་པ་གང་ཞིག་ཚད་མས་མ་བསལ་བའི་ཕྱིར། ཁྱབ་པ་ཁས། དང་པོ་གྲུབ་སྟེ། དེ་
དག་བསྒྲུབ་བྱར་སྟོན་པར་འགྱུར་བར་སྔ་རྒོལ་རང་ཉིད་འདོད་པ་གང་ཞིག བསྟན་བྱ་བ་་་་
ཞེས་པའི་སྒྲ་དེ་སྟོན་པར་འགྱུར་བ་དང༌། བསྟན་བཞིན་པ་དང༌། བསྟན་ཟིན་པ་གསུམ་ཀ་
ལ་དངོས་སུ་འཇུག་པའི་ཕྱིར། ཀུན་བ ཏུས་སུ། ཁོ་ན་སྨོས་པ་དེས་དེ་ལྟར་ཡིན་པ་གཅོད་་་་
ནུས་ཏེ། དེ་བསྒྲུབ་བྱ་ཁོ་ནར་བསྟན་པར་བྱ་བར་སྔ་རྒོལ་རང་ཉིད་འདོད་པ་མ་ཡིན་པའི་་་་་
ཕྱིར་ཏེ། དེའི་སྒྲུབ་བྱེད་དུ་བསྟན་པར་བྱ་བར་ཡང་སྔ་རྒོལ་རང་ཉིད་འདོད་པའི་ཕྱིར། དེ་
སྒྲུབ་བྱེད་དུ་བསྟན་བཞིན་པ་ཡིན་པར་སྔ་རྒོལ་རང་ཉིད་འདོད་པ་གང་ཞིག བསྟན་བྱ་བ་་་་
ཞེས་པའི་སྒྲ་སྔར་བཞིན་འཇུག་པའི་ཕྱིར། ཀུན་བཏུས་ཀྱིས་རང་ཉིད་འདོད་པ་ཞེས་པའི་་་་
ཚིག་དེས། སྒྲུབ་བྱེད་བཀོད་བཞིན་པའི་དཔེ་རྟགས་མ་གྲུབ་པ་ཕྱོགས་ཡང་དག་ཡིན་པ་་་་་
གཅོད་མི་ནུས་ཏེ། དེ་བསྟན་བྱ་བ་ཁྱད་གཞིར་སྟོན་བྱེད་དུ་འབྲེལ་བའི་ཕྱིར་ཏེ། ཀུན་བཏུས་
སུ། གཞུང་སྔར་བཞིན་འབྱུང་བ་གང་ཞིག བསྟན་བྱ་བ། རང་ཉིད་འདོད་འགྱུར་ཞེས་་་་
པའི་ཚིག་གིས་བསྟན་བྱ་བ་ཁྱད་གཞིར་བསྟན་པའི་ཕྱིར། བསྟན་བྱ་བ་ཤེས་བྱ་ཞེས་པའི་སྒྲས་
བསྟན་བྱ་བ་ཁྱད་གཞིར་བསྟན་པའི་ཕྱིར་ཏེ། སྒྲ་མི་རྟག་ཅེས་པའི་སྒྲས་སྒྲ་ཁྱད་གཞིར་བསྟན་
པའི་ཕྱིར།།
གཉིས་པ་ཀུན་བཏུས་སུ་ ཁོ་ན་སྨོས་དགོས་པའི་རྒྱུ་མཚན་ཡོད་དེ། འདོད་རྐྱེན་་་་
འདིར་ནི་ཡན་ལག་མིན། །ཞེས་འབྱུང་བ་ལས། ཀུན་བཏུས་སུ། ཕྱོགས་ཡང་དག་གི་་་་་
མཚན་ཉིད་འཆད་པའི་ཚིག་ཟུར་གྱི་འདོད་པ་ཞེས་པའི་ཚིག་དེས། སྒྲུབ་བྱེད་དུ་བཀོད་་་་་
བཞིན་པའི་དཔེ་རྟགས་མ་གྲུབ་པ་ཕྱོགས་ཡང་དག་ཡིན་པ་གཅོད་བྱེད་ཀྱི་ཚིག་མ་ཡིན་པའི་་
ཕྱིར་ཏེ། སངས་རྒྱས་པས་གྲངས་ཅན་དང་དཔྱོད་པ་པའི་ངོ་བོར་སྔར་བཞིན་བཀོད་པའི་ཚེ། །
སྒྲ་བྱས་པ་དང་བུམ་པ་མི་རྟག་པ་དེ་བསྒྲུབ་བྱར་བསྟན་པ་ར་བྱ་བར་སྔ་རྒོལ་རང་ཉིད་དེ་ལྟར་་
འདོད་པ་གང་ཞིག ཀུན་བཏུས་ཀྱི་རང་ཉིད་འདོད་པ་ཞེས་པའི་སྒྲ་དེ་བསྟན་བྱ་བ་ཁྱད་་་་་
གཞིར་སྟོན་བྱེད་ཡིན་པའི་ཕྱིར། འཐད་ལྡན་ལས བཤད་པ་ད་ལྟར་བ་ཡིན་ཀྱང་། །
ཕྱོགས་ཀྱི་མཚན་ཉིད་འདིར་ནི་འདོད་པའི་སྐད་ཀྱི་བྱིངས། ཨེ་ཀ་ལ་ནེ་ཊའི་རྐྱེན་ཡན་ལག་མ་
ཡིན་ཏེ། སྟོན་པར་འགྱུར་བ་མཆོག་ཉིད་ཡིན་པའི་རྒྱུ་མཚན་མ་ཡིན་ནོ། །ཞེས་དེ་ལྟར་ཡང་།
• 35
•



དེས་འདོད་རྐྱེན་འདིར་ནི་ཡན་ལག་མིན། །རང་གི་ངོ་བོས་ཞེས་བྱ་བ་ལ་སོགས་པའི་མཚན་
ཉིད་ཀྱི་ཚིག་ལ་ཡན་ལག་མ་ཡིན་ཞིང་། འབྲས་བུ་དང་ལྡན་པ་མ་ཡིན་ནོ། །ཞེས་གསུངས་་
པའི་ཕྱིར།།
གསུམ་པ་རིགས་སྒོར་ཁོ་ན་སྨོས་མི་དགོས་པའི་རྒྱུ་མཚན་ཡོད་དེ། འདོད་པ་འགྱུར་་་་
བའི་ཚིག་དག་ལ། །ཡན་ལག་ཉིད་ཡིན་དེ་ཡིས་ནི། །གཏན་ཚིགས་མ་གྲུབ་ལ་སོགས་འགོག
ཅེས་འབྱུང་བ་ལས། རིགས་སྒོའི་ཕྱོགས་ཀྱི་མཚན་ཉིད་ཀྱི་ཟུར་གྱི་འདོད་པ་ཞེས་པའི་ཚིག་་་་
གིས་ཀྱང་སྒྲུབ་བྱེད་དུ་བཀོད་བཞིན་པའི་དཔེ་རྟགས་མ་གྲུབ་པ་ཕྱོགས་ཡང་དག་ཡིན་པ་འགོག་
པའི་ཕྱིར་ཏེ། དེའི་ཟུར་གྱི་འདོད་ཚིག་དེ། བསྟན་བྱ་བ་ཁྱད་གཞིར་སྟོན་བྱེད་དུ་མི་རིགས་
པའི་ཕྱིར་དང་། སྒྲུབ་བྱེད་དུ་བཀོད་བཞིན་པའི་དཔེ་རྟགས་མ་གྲུབ་པ་བསྒྲུབ་བྱ་ཉིད་དུ་སྔ་
རྒོལ་མི་འདོད་པའི་ཕྱིར། ས་བཅད་ཆེན་མོར། འདོད་རྐྱེན་འདིར་ནི། ཞེས་པ་རྐང་པ་
བཞི་པོ་འདི། ཀུན་བ ཏུས་སུ། ཁོ་ན་སྨོས་དགོས་པའི་རྒྱུ་མཚན་བརྟག་པ་ལ་སྦྱར་བ་ལྟར་་་
སྣང་ཡང་། རྣམ་བཤད་ལས། དེར་མ་ཟད་རིགས་སྒོར་ཁོ་ན་སྨོས་མི་དགོས་པའི་རྒྱུ་མཚན་
དུ་ཡང་སྦྱར་ཏེ། དེའི་འདོད་ཚིག་ལ་ཊའི་མིང་ཅན་གྱི་རྐྱེན་ཡན་ལག་གམ་ཁྱད་ཆོས་སྟོན་བྱེད་
དུ་འབྲེལ་བ་མ་ཡིན། ཞེས་བཤད་པའི་ཕྱིར་ཏེ། རྒྱུན་ལྟར་ན། འདོད་རྐྱེན་འདིར་ནི་ཡན་
ལག་ཡིན། །དེས་ན་འདོད་འགྱུར་ཚིག་དག་ལ། །ཡན་ལན་གཉིས་ནི་མ་ཡིན་ཏེ། །ཞེས་་་་
འདོན་པ་བསྒྱུར་ནས་འདི་ལྟར་འཆད་དེ། ཀུན་བཏུས་ཀྱི་ཕྱོགས་ཀྱི་མཚན་ཉིད་ཀྱི་ཟུར་གྱི་་་
འདོད་ཚིག་གི་དཔེ་རྟགས་མ་གྲུབ་པ་བསྒྲུབ་བྱ་ཡང་དག་ཡིན་པ་གཅོད་མི་ནུས། རིགས་སྒོའི་
ཕྱོགས་ཀྱི་མཚན་ཉིད་ཀྱི་ཟུར་གྱི་འདོད་པར་འགྱུར་བ་ཞེས་པའི་ཚིག་གིས། དཔེ་རྟགས་མ་་་
གྲུབ་པ་ཕྱོགས་ཡང་དག་ཡིན་པ་གཅོད་ནུས་ཏེ། ཀུན་བཏུས་ཀྱི་འདོད་ཚིག་དེ་ཡན་ལག་ཡིན་
གྱི་གཙོ་བོ་མ་ཡིན། རིགས་སྒོའི་འདོད་པ་གྱུར་བ་ཞེས་པའི་ཚིག་དེ་གཙོ་བོ་ཡིན་གྱི་ཡན་ལག་
མ་ཡིན་པའི་ཕྱིར་ཏེ། རྒྱན་ལས། འདོད་རྐྱེན་འདིར་ནི་ཡན་ལག་མིན། དེས་ན་འདོད་་་་
འགྱུར་ཚིག་དག་ལ། །ཡན་ལག་ཡིན་ཞེས་བྱ་བ་ནི། །ལྡོག་པ་དང་འབྲེལ་བ་ཡིན་ཏེ།
འདོད་པར་གྱུར་པའི་ཚིག་ལ་ནི། །ཡན་ལག་མ་ཡིན་ཏེ། གཙོ་བོ་ཉིད་ཡིན་ལ། འདིར་ནི་
ཡན་ལག་ཡིན་ནོ། །ཞེས་བཤད་པར་བྱའོ། །ཞེས་བྱ་བ་ལ། དེ་ཡང་ཀུན་བཏུས་དང༌།
རིགས་སྒོ་གཉིས་ཀ་ལ་སྦྱར་བ་རྣམ་བཤད་ཀྱི་དགོངས་པའོ།།
R
༦
R
• 48 •



གསུམ་པ་རང་སྒྲ་སྨོས་པ་དགོས་པ་བསྡུས་ཏེ་བསྟན་པ་ཡོད་དེ། རྗོད་བྱེད་མིན་ཕྱིར་་་
ཡང་མི་རིགས། །དེས་ན་རང་ཉིད་བདག་ཉིད་འདོད། །བསྟན་བཅོས་ཀུན་ལ་ལྟོས་མེད་པར། །
དེ་འདོད་པ་ནི་བསྒྲུབ་བྱེད་ཉིད། དེས་ན་མི་འདོད་དང་འབྲེལ་བའི། །འདོད་པ་ལ་ཡང་་་
གནོད་པ་ན། ཇི་ལྟར་སྒྲུབ་ལ་གནོད་མེད་ཕྱིར། །ཕྱོགས་དང་གཏན་ཚིགས་སྐྱོན་མེད་ཉིད། །
ཞེས་འབྱུང་བ་ལས། ཕྱོགས་ཀྱི་མཚན་ཉིད་ཟུར་གྱི་རང་སྒྲ་སྨོས་པ་དེ་ཆོས་ཅན་ཐུན་མོང་དུ་་
གྲུབ་པ་དང་། བསྟན་བཅོས་ལ་འདོད་པ་འཇུག་ལྡོག་བྱེད་ནུས་སུ་ཤེས་པའི་ཆེད་དུ་མ་ཡིན་ཏེ།
རང་སྒྲ་དེ་དེ་གཉིས་རྗོད་བྱེད་མ་ཡིན་པའི་ཕྱིར་དང་། རང་སྒྲ་དེ་བསྒྲུབ་བྱ་ཡང་དག་ཡིན་ན།
སྔ་རྒོལ་རང་ཉིད་ཀྱིས་ཚད་མར་ཁས་ལེན་པའི་ལུང་དོན་ལ་ལྟོས་མེད་དུ། སྔ་རྒོལ་རང་ཉིད་་
ཀྱིས་བསྒྲུབ་བྱར་ཁས་བླངས་པ་དགོས་པར་ཤེས་པའི་ཆེད་དུ་ཡིན་པའི་ཕྱིར་དང་། སྒྲ་ནམ་་་
མཁའི་ཡོན་ཏན་ལྟ་བུ་ལ་གནོད་པས་བྱས་རྟགས་ཀྱི་སྒྲ་མི་རྟག་པར་སྒྲུབ་པའི་ཕྱོགས་དང་་་་་་
གཏན་ཚིགས་སྐྱོན་དུ་མི་འགྱུར་བའི་ཕྱིར། ཕྱི་མ་འདི་གྲུབ་སྟེ། སྒྲ་ནམ་མཁའི་ཡོན་ཏན་ལ་
གནོད་ཀྱང་། བྱས་རྟགས་ཀྱི་སྒྲ་མི་རྟག་པར་སྒྲུབ་པ་ལ་གནོད་པ་མེད་པའི་ཕྱིར་ཏེ། སྒྲ་མི་་
རྟག་པ་ནམ་མཁའི་ཡོན་ཏན་དང་འབྲེལ་མེད་ཡིན་པའི་ཕྱིར།།
གསུམ་པ་མ་བསལ་བ་རྒྱས་བཤད་ནི། མདོ་འགྱུར་རྙིང་ལས། མ་བསལ་བ། མངོན་
སུམ་དོན་དང་རྗེས་དཔག་དང་། །ཡིད་ཆེས་གྲགས་པས་རང་རྟེན་ལའོ། །ཞེས་དང་།
འགྱུར་གསར་པ་ལས། རང་གི་ཆོས་ཅན་ལ། མངོན་སུམ་དོན་དང་རྗེས་དཔག་དང༌།
ཡིད་ཆེས་གྲགས་པས་མ་བསལ་བའོ། །ཞེས་དང་། དེའི་རང་འགྲེལ་ལས། དེ་ཡང་རང་་་་
བཞིན་ཆོས་ཅན་ལ། །མངོན་སུམ་དོན་དང་རྗེས་དཔག་དང༌། །ཡིད་ཆེས་གྲགས་པས་མ་་་
བསལ་པའོ། །ཆོས་ཅན་གང་ལ་ཆོས་ཀྱི་ཁྱད་པར་འདོད་པ་དེ། གལ་ཏེ་དེ་ལ་བསྒྲུབ་བྱའི་
དང༌། འགལ་བའི་མངོན་སུམ་དང་། རྗེས་སུ་དཔག་པ་དང༌། ལུང་དང་། གྲགས་པའི་
ཆོས་གཞན་གྱིས་མ་བསལ་བའོ། དེ་ལྟར་ན། བསྒྲུབ་བྱ་བསྟན་པ་ཁ་ན་མ་ཐོ་བ་མེད་པ་ཡིན་
ལ། ཞེས་གསུངས། དེའི་དགོངས་པ་བསྟན་བཅོས་འདིར་འགྲེལ་ཚུལ་ཡོད་དེ། ཚད་མ་་་་
གང་གིས་མ་བསལ་བ་དང༌། གཞི་གང་མ་བསལ་བ་གཉིས་སུ་ཡོད་པའི་ཕྱིར། དང་པོ་ཡོད་
དེ། མདོར་བསྟན། རྒྱས་བཤད་གཉིས་ཀྱི་སྒོ་ནས་ཤེས་པར་བྱ་བ་ཡིན་པའི་ཕྱིར། དང་པོ་
ཡོད་དེ། ཁས་བླངས་དེ་ཡང་ཚད་མ་ནི། དག་གིས་བཀག་མེད་ཡིན་པར་འདོད། །གཏན་
• 159 •



ཚིགས་ཐེ་ཚོམ་ལ་བརྗོད་ཕྱིར། །བསལ་བ་གཏན་ཚིགས་རྟེན་མ་ཡིན། །ཞེས་འབྱུང་བ་ལས།
རྒོལ་བས་གཞན་དོན་བསྒྲུབ་བྱ་ཡང་དག་ཏུ་ཁས་བླངས་པ་དེ་ཡང་། མངོན་རྗེས་གཉིས་ཀྱི་མ་
བཀག་པ་ཅིག་དགོས་ཏེ། ཚད་མས་བསལ་བ་རྟགས་ཡང་དག་གིས་བྱེད་པ་འཇུག་པའི་རྟེན་
མ་ཡིན་པའི་ཕྱིར། གཏན་ཚིགས་ཡང་དག་དེ་གཙོ་བོའི་ཕྱི་རྒོལ་དོན་འགྱུར་གྱི་ཐེ་ཚོམ་དང་་་་
ལྡན་པ་ལ་བརྗོད་པའི་ཕྱིར། དེ་ཡང་ཐེ་ཚོམ་ཞེས་པས། ཕྱི་རྒོལ་གྱིས་གྲུབ་བསལ་མེད་པ་་་་
མཚོན་ཕྱིར་ཡིན་གྱི། ངེས་པར་ཐེ་ཚོམ་མངོན་འགྱུར་བ་དགོས་པར་བསྟན་པ་མ་ཡིན་ཏེ།
རྒྱུན་ལས། ཐེ་ཚོམ་གྱིས་ནི་གྲུབ་པར་བྱེད་པ་དང་། གནོད་པར་བྱེད་པའི་ཚད་མ་མེད་པ་་་
ཙམ་ཞིག་འདིར་མཚོན་པ་ཡིན་གྱི། ཐེ་ཚོམ་མངོན་འགྱུར་བ་དེ་ནི་མ་ཡིན་ཏེ། ཐེ་ཚོམ་་་་་
མངོན་དུ་མ་གྱུར་ཀྱང་རྗེས་སུ་དཔག་ལ་གློ་བུར་དུ་རྟོགས་པ་ཉིད་དོ། ཞེས་གསུངས་པའི་ཕྱིར།
ཁས་བླངས་དེ་ཡང་། ཞེས་པས། རྒོལ་བས་ཁས་བླངས་པ་བཟུང་ངོ་ཞེས་པའི་ཁས་བླངས་ལ་
བྱ་ཞིང་། དག་ཅེས་པའི་གཉིས་ཚིག་གིས་མངོན་རྗེས་གཉིས་སྟོན་པ་ཡིན་ཏེ། རང་འགྲེལ་་
ལས། ཁས་བླངས་བསྟན་པ་ཡིན་ནོ། །ཞེས་དང་། ལྷར། མངོན་སུམ་དང་རྗེས་སུ་དཔག་
པ་དག་གི་ཚད་མ་གཉིས་ཀྱིས་གནོད་པ་མེད་པ་ཡིན་ནོ། །ཞེས་གསུངས་པའི་ཕྱིར། ཡང་ཁ་
ཅིག རྣམ་བཤད་ལས་ཚད་མས་བཀག་པ་མེད་པ་དང་། སྒྲ་རྟག་པ་ལྟ་བུ་ཚད་མས་བསལ་
བ་རྣམས་ཐེ་ཚོམ་གྱི་ཡུལ་མ་ཡིན་པར་སྒྲུབ་པ་མི་འཐད་དེ། དངོས་པོ་མེད་པ་ཡོད་པའི་ཕྱིར་
དང་། སྒྲ་རྟག་པ་དོན་མི་འགྱུར་གྱི་ཐེ་ཚོམ་གྱི་ཡུལ་དུ་འོས་པའི་ཕྱིར། ཁོ་ན་རེ། ཀུན་་་་་
བ ཏུས་སུ། གནོད་བྱེད་ཚད་མ་བཞིར་བཤད་པ་མི་འཐད་པར་ཐལ། ཚད་མ་མངོན་རྗེས་་་
གཉིས་སུ་གྲངས་ངེས་པའི་ཕྱིར་ཞེ་ན། མ་ཁྱབ་སྟེ། རྗེས་སུ་དཔག་པའི་དབྱེ་བ་ཡིས། །
གནོད་པ་དེ་ནི་རྣམ་བཞིར་བཤད། །ཅེས་འབྱུང་བ་ལས། རྗེས་དཔག་ལ་གསུམ་དུ་དབྱེ་བའི་
དབང་གིས་སེལ་བྱེད་ཀྱི་ཚད་མ་བཞིར་བཤད་པའི་ཕྱིར། ཁོ་ན་རེ། ཡིད་ཆེས་རྗེས་དཔག་་
དང་ གྲགས་པའི་རྗེས་དཔག་གི་དབྱེ་བ་བྱེད་པ་མི་འཐད་དེ། ཡིད་ཆེས་རྗེས་དཔག་གི་་་་
རྟེན་དུ་གྱུར་པའི་རྟགས་ཡང་དག་མེད་པའི་ཕྱིར། ཞེས་ཏེ། ལྷར། རྟགས་གསུམ་ལས་བྱུང་
བའི་ངང་ཚུལ་ཅན་གྱི་རྗེས་སུ་དཔག་པ་ཁས་བླངས་ལ་སོགས་པ་ཇི་ལྟར་ནང་དུ་འདུས་པ་ཡིན་
ཞིང༌། གང་གིས་ན། རྗེས་སུ་དཔག་པའི་དབྱེ་བ་རྣམ་པ་གསུམ་དུ་འགྱུར་ཞིང་། ཞེས་དང༌།
རྒྱན་ལས། དེ་ལྟ་ན། འོ་ན། ལུང་དང་གྲགས་པ་དག་གི་གནོད་པ་རྟགས་ཉིད་ལ་ཡིན་པར་
， 46 •



འགྱུར་ཏེ། དེ་ལྟ་མ་ཡིན་ན། རྗེས་སུ་དཔག་པའི་དབྱེ་བར་མི་འགྱུར་རོ། །ཞེ་ན། ཞེས་་
གསུངས། ཐལ་བ་དེའི་རྟགས་གཉིས་ཀ་མ་གྲུབ་སྟེ། དེ་ལ་ཁས་བླངས་འབྲས་རྟགས་ཏེ། །།
འགྲོ་ལ་གྲགས་པ་རང་བཞིན་རྟགས། །ཞེས་འབྱུང་བ་ལས། རང་གི་བསྟན་དོན་རྟོགས་པའི་
ཚད་མ་ཕན་འདོགས་དུ་ཡོད་མེད་ཀྱི་རྗེས་སུ་འགྲོ་ལྡོག་བྱེད་པའི་དཔྱད་གསུམ་གྱིས་དག་པའི་་
ལུང་དེ། སྦྱིན་པས་ལོངས་སྤྱོད་ཁྲིམས་ཀྱི་བདེ། ཞེས་པའི་ལུང་རང་གི་བསྟན་དོན་རྟོགས་་་
པའི་ཚད་མ་སྔ་མ་སྔོན་སོང་དུ་སྒྲུབ་པའི་ཡིད་ཆེས་པའི་འབྲས་རྟགས་ཡང་དག་དང༌། རྟོག་་
ཡུལ་ན་ཡོད་པ་དེ། རི་བོང་ཅན་གྲགས་དབང་གིས་ཟླ་བ་ཞེས་པའི་སྒྲས་བརྗོད་རུང་དུ་སྒྲུབ་་
པའི་གྲགས་པའི་རང་བཞིན་གྱི་རྟགས་ཡང་དག་ཡིན་ཏེ། སྔ་མ་དེ་སྒྲུབ་ཀྱི་ཡིད་ཆེས་ཀྱི་འབྲས་
བུའི་ཚུལ་གསུམ་དང་། ཕྱི་མ་དེ་སྒྲུབ་ཀྱི་གྲགས་པའི་རང་བཞིན་གྱི་ཚུལ་གསུམ་ཡིན་པའི་ཕྱིར།
དཔྱད་གསུམ་གྱིས་དག་པའི་ལུང་ཙམ་དེ་འདྲ་བའི་ལུང་རང་གི་བསྟན་དོན་རྟོགས་པའི་ཚད་མ་
སྔ་མ་སྔོན་སོང་དུ་སྒྲུབ་པའི་རྟགས་ཡང་དག་ཏུ་མི་བྱ་སྟེ། བུམ་པ་མི་རྟག་པར་སྟོན་པའི་་་་
སངས་རྒྱས་པའི་ལུང་གིས་མ་ངེས་པའི་ཕྱིར། རྟགས་གྲུབ་ཅིང༌། འདོད་ན། དགག་གཞི་་
མས་གནོད་པའི་ཕྱིར་ཏེ། བུམ་པ་མི་རྟག་པར་སྟོན་པའི་སངས་རྒྱས་པའི་ལུང་གི་བསྟན་དོན་
ཡོད་ན། བུམ་པ་མི་རྟག་པ་ཡིན་དགོས་པའི་ཕྱིར་ཏེ། གང་ཟག་གི་བདག་སྟོན་པའི་སངས་
རྒྱས་པའི་ལུང་གི་བསྟན་དོན་མེད་པའི་ཕྱིར། གང་ཟག་གི་བདག་གི་དོན་སྤྱི་དེ་དེ་མ་ཡིན་་་་
པའི་ཕྱིར་ཏེ། དེའི་དོན་སྤྱི་བསྟན་དགོས་ཀྱི་གདུལ་བྱ་མེད་པའི་ཕྱིར་རོ། །ཁ་ཅིག དེ་ལ་་་
ཁས་བླངས་འབྲས་རྟགས་ཏེ། །ཞེས་པ་ཡིད་ཆེས་ཀྱི་རྟགས་ཡང་དག་བསྟན་བྱའི་གཙོ་བོར་་་་་
བྱས་ནས་མི་བསྟན་ཏེ། མཐོང་དང་མ་མཐོང་དངོས་པོ་ཡི། ཞེས་པར་བསྟན་ཟིན་པས།
སྐབས་འདིར་ཡིད་ཆེས་ཀྱི་རྟགས་ལྟར་སྣང་བསྟན་བྱའི་གཙོ་བོར་བྱེད་པའི་ཕྱིར། རྣར་བཤད་
ལས། འདི་ནི་རེ་ཤིག་ཡིད་ཆེས་རྟགས་ཡང་དག་གི་ཕྱོགས་ཁྱབ་ཚད་མས་ངེས་མི་ནུས་པ་དེ་་
སྲིད་དུ། རང་གི་ཚད་མར་ཁས་ལེན་པའི་འཆད་པ་པོའི་ཚིག་དེ་ཉིད་ལས་དོན་རྟོགས་པར་་་
འདོད་པ་ཡིན་ལ། གཞན་དོན་གྱི་སྐབས་ནས་བསྟན་པར་བྱ་བའི་གཙོ་བོ་ནི་དེ་ཉིད་ཡིན་ལ།
ཚུལ་གསུམ་ཚད་མས་གྲུབ་པ་ལ་ལྟོས་ནས་ཡིད་ཆེས་ཀྱི་རྟགས་སུ་འགྱུར་བ་ན་གཙོ་བོ་རང་དོན་
གྱི་སྐབས་སུ་བབ་པ་ཡིན་ལ། འདིར་ཡང་དམ་བཅའ་ཡང་དག་ཡིན་ན་ལུང་གིས་ཀྱང་མི་་་་་
གནོད་པ་ཅིག་དགོས་པར་ཤེས་པའི་ཡན་ལག་ཏུ་ཡིད་ཆེས་རྗེས་དཔག་གི་དམ་བཅའི་བསལ་བྱ་
• {{1 •



སེལ་ཚུལ་རྒྱས་པར་འཆད་པ་ཡིན་ནོ། །ཞེས་གསུངས་པའི་ཕྱིར་ཞེ་ན། མ་ཁྱབ་སྟེ། རྣམ་་་
བཤད་འདིར། དེ་ལྟར་གསུངས་ཀྱང་། རྣམ་ངེས་ཊིཀ་ཆེན་ལས། དེ་ལྟར་ཡིད་ཆེས་པའི་་
གཏན་ཚིག་ལྟར་སྣང་བཞིན་དེ་ལ་ལྟོས་ནས་ཡང་དག་ཏུ་སྣང་བ་ཡང་ཁས་བླངས་འབྲས་རྟགས་
སུ་སྐབས་འདིར་བསྟན་ནོ། །དེ་ཡང་སྔ་རྒོལ་རྟོག་ལྡན་མཁས་པས། ཕྱི་རྒོལ་རྟོག་ལྡན་ལྐོག་
གྱུར་གྱི་དོན་རྣམས་སྒྲུབ་བྱེད་ཚུལ་གསུམ་ཚད་མས་ངེས་པར་བྱེད་པའི་སྒོ་ནས་དཀྲིར་རུང་བ་་
དེ་ལ་མ་སློབ་པའི་སྔ་རོལ་དུ་རྟོག་ལྡན་མཁས་པས་གདུལ་བྱ་རྣམས་ལ་ཆོས་བསྟན་པ་ན། དེ་
དག་ཁོང་དུ་ཆུད་པའི་ཡིད་དཔྱོད་ཙམ་ཞིག་སྐྱེད་པར་བྱེད་པའི་གཞན་དོན་སྒྲུབ་ཚུལ་རྣམས་་་
སྐབས་འདིར་ཞར་བྱུང་གི་ཚུལ་དུ་སྟོན་པར་མཛད་པ་བཞེད་པ་ཡིན་ནོ། །ཞེས་དང༌།
གཞལ་བྱ་ཤིན་ཏུ་ལྐོག་གྱུར་སྒྲུབ་བྱེད་ཀྱི་གཏན་ཚིགས་ཡང་དག་ཚུལ་གསུམ་ཚད་མས་ངེས་པར་
བྱུར་ཡོད་པ་ཡང་། འདིར་སྟོན་པར་བྱེད་པ་ཡིན་ཏེ། ཕྱོགས་ཡང་དག་ཡིན་ན། ཡིད་ཆེས་
ཀྱི་མ་བསལ་བ་དགོས་པས། གཙོ་བོའི་དོན་ནི་དེ་ཉིད་དོ། །ཞེས་པའི་གཞུང་འདིའི་སྐབས་
སུ་ཡིད་ཆེས་ཀྱི་རྟགས་ཡང་དག་བསྟན་བྱའི་གཙོ་བོར་བྱས་ནས་བསྟན་པར་བཤད་པ་ཉིད་་་་་་
དགོངས་པར་གནས་པའི་ཕྱིར། །
མཐའ་ཅུང་ཟད་དཔྱད་ན། ཁ་ཅིག དེ་སྒྲུབ་ཀྱི་ཚུལ་གསུམ་གང་ཞིག དེ་སྒྲུབ་ཀྱི་་་
དངོས་ཀྱི་བསྒྲུབ་བྱ་ཡིན་ན། ཡིད་ཆེས་རྗེས་དཔག་གི་གཞལ་བྱ་ཡིན་པས་ཁྱབ་པ་དེ། དེ་
སྒྲུབ་ཀྱི་ཡིད་ཆེས་པའི་རྟགས་ཡང་དག་གི་མཚན་ཉིད། དེ་གང་ཞིག དེ་སྒྲུབ་ཀྱི་དངོས་ཀྱི་
བསྒྲུབ་བྱ་ཡིན་ན། གྲགས་པའི་རྗེས་དཔག་གི་གཞལ་བྱ་ཡིན་པས་ཁྱབ་པ་དེ། དེ་སྒྲུབ་ཀྱི་་་
གྲགས་རྟགས་ཡང་དག་གི་མཚན་ཉིད་ཟེར། ཡང་ཁ་ཅིག དེ་སྒྲུབ་ཀྱི་ཚུལ་གསུམ་གང་ཞིག །
དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡིན་ན་ཡིད་ཆེས་རྗེས་དཔག་ཚད་མར་སོང་བའི་གཞལ་བྱ་ཡིན་
པས་ཁྱབ་པ་དང་། དེ་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡིན་ན། གྲོགས་པའི་རྗེས་
དཔག་ཚད་མར་སོང་བའི་གཞལ་བྱ་ཡིན་པས་ཁྱབ་པ་དེ། དེ་སྒྲུབ་ཀྱི་རྟགས་ཡང་དག་གཉིས་
ཀྱི་སོ་སོའི་མཚན་ཉིད་ཟེར། ལུགས་དང་པོ་མི་འཐད་དེ། དེ་ལྟ་ན། དེ་སྒྲུབ་ཀྱི་དངོས་ཀྱི་་
བསྒྲུབ་བྱ་ཡིན་ན། གྲགས་པའི་རྗེས་དཔག་གི་གཞལ་བྱ་ཡིན་པས་ཁྱབ་པ་དང༌། དེ་སྒྲུབ་ཀྱི་
དངོས་ཀྱི་བསྒྲུབ་བྱ་ཡིན་ན། ཡིད་ཆེས་རྗེས་དཔག་གི་གཞལ་བྱ་ཡིན་པས་ཁྱབ་པ་གཉིས་ཀ་་་
ཁས་བླངས་དགོས་ཤིང་། དེ་ཁས་བླངས་ན། རིགས་པའི་གནོད་པ་འཇུག་པར་མ་ཟད།
• 46? •



ཁྱེད་རང་ལ་ཁས་བླངས་འགལ་བའི་ཕྱིར་དང༌། སྤྱིར་གྲགས་པའི་རྗེས་དཔག་གི་གཞལ་བྱ་་་་
དང་། ཡིད་ཆེས་རྗེས་དཔག་གི་གཞལ་བྱ་གཉིས་མི་འགལ་བའི་ཕྱིར། ཕྱི་མ་དེར་ཐལ།
དངོས་སྟོབས་རྗེས་དཔག་གི་གཞལ་བྱ་དང་། གྲགས་པའི་རྗེས་དཔག་གི་གཞལ་བྱ་མི་འགལ་
བའི་ཕྱིར། ལུགས་གཉིས་པ་མི་འཐད་དེ། དེ་ལྟ་ན་དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡིན་ན།
ཡིད་ཆེས་རྗེས་དཔག་ཚད་མར་སོང་བའི་གཞལ་བྱ་ཡིན་པས་ཁྱབ་པ་དང་། དེ་སྒྲུབ་ཀྱི་དངོས་
ཀྱི་བསྒྲུབ་བྱ་ཡིན་ན། གྲགས་པའི་རྗེས་དཔག་ཚད་མར་སོང་བའི་གཞལ་བྱ་ཡིན་པས་ཁྱབ་་་་
པར་ཐལ་བའི་ཚིག་སྐྱོན་འཇུག་ཅིང་། འདོད་མི་ནུས་པ་ནི། ཁས་བླངས་འགལ་ཞིང་། །
སྤྱིར་ཡང་གྲགས་པའི་རྗེས་དཔག་ཚད་མར་སོང་བའི་གཞལ་བྱ་དང་། ཡིད་ཆེས་རྗེས་དཔག་
ཚད་མར་སོང་བའི་གཞལ་བྱ་གཉིས་འགལ་བའི་ཕྱིར་རོ།།
རང་ལུགས་ནི། དཔྱད་གསུམ་གྱི་དག་པའི་ལུང་གི་རྟགས་ཀྱིས་སྦྱིན་པས་ལོངས་སྦྱོད་་
ཁྲིམས་ཀྱིས་བདེ། ཞེས་པའི་ལུང་རང་གི་བསྟན་བྱའི་དོན་ལ་མི་སླུ་བར་སྒྲུབ་པའི་དངོས་ཀྱི་་
བསྒྲུབ་བྱ་ཡིན་ན། ཤིན་ཏུ་ལྐོག་གྱུར་ཡིན་པས་ཁྱབ་པ་གང་ཞིག དེའི་རྟགས་ཀྱིས་དེ་འདྲ་
བའི་ལུང་དེ་ལྟར་སྒྲུབ་པའི་ཚུལ་གསུམ་ཡིན་པ། དེའི་རྟགས་ཀྱིས་དེ་འདྲ་བའི་ལུང་དེ་ལྟར་་་་
སྒྲུབ་པའི་ཡིད་ཆེས་པའི་རྟགས་ཡང་དག་གི་མཚན་ཉིད། དབྱེ་ན། ཡིད་ཆེས་པའི་འབྲས་་་
རང་མ་དམིགས་པའི་རྟགས་ཡང་དག་གསུམ་ཡོད། རྟོག་ཡུལ་ན་ཡོད་པའི་རྟགས་ཀྱིས་རི་་་་
བོང་ཅན་ཟླ་བ་ཞེས་པའི་སྒྲས་བརྗོད་རུང་དུ་སྒྲུབ་པའི་དངོས་ཀྱི་བསྒྲུབ་བྱ་ཡིན་ན། སྒྲ་བྱུང་།
གྲགས་པ་ཡིན་པས་ཁྱབ་པ་གང་ཞིག དེའི་རྟགས་ཀྱིས་དེ་ལྟར་སྒྲུབ་པའི་ཚུལ་གསུམ་ཡིན་པ་
དེ། དེའི་རྟགས་ཀྱིས་དེ་ལྟར་སྒྲུབ་པའི་གྲགས་པའི་རྟགས་ཡང་དག་གི་མཚན་ཉིད། དབྱེ་ན།
གྲགས་པའི་རང་བཞིན་གྱི་རྟགས་ཡང་དག་དང༌། མ་དམིགས་པའི་རྟགས་ཡང་དག་གཉིས་་
ཡོད། སྤྱིར་གྲགས་རྟགས་ཡང་དག་དང་། ཡིད་ཆེས་ཀྱི་རྟགས་ཡང་དག་མི་འགལ་ཏེ། །
དཔྱད་གསུམ་གྱི་དག་པའི་ལུང་དེ་སྦྱིན་པས་ལོངས་སྤྱོད་ཁྲིམས་ཀྱི་བདེ་ཞེས་པའི་ལུང༌། ཟླ་བ་
ཞེས་པའི་སྒྲས་བརྗོད་རུང་དུ་སྒྲུབ་པའི་གྲགས་རྟགས་ཡང་དག་གང་ཞིག དེ་དེ་འདྲ་བའི་་་་
ལུང་རང་གི་བསྟན་བྱའི་དོན་ལ་མི་སླུ་བར་སྒྲུབ་པའི་ཡིད་ཆེས་པའི་རྟགས་ཡང་དག་ཡིན་པའི་
ཕྱིར། གྲགས་པའི་རྟགས་ཡང་དག་དང་དངོས་སྟོབས་ཀྱི་རྟགས་ཡང་དག་མི་འགལ་ཏེ།
རྟོག་ཡུལ་ན་ཡོད་པ་དེ། རི་བོང་ཅན་ཟླ་བ་ཞེས་པའི་སྒྲས་བརྗོད་རུང་དུ་སྒྲུབ་པའི་གྲགས་་་་
• 463 ，



རྟགས་ཡང་དག་གང་ཞིག དེ་བུམ་པ་གང་ཟག་གི་བདག་མེད་དུ་སྒྲུབ་པའི་དངོས་སྟོབས་ཀྱི་
རྟགས་ཡང་དག་ཡིན་པའི་ཕྱིར། ཡིད་ཆེས་པའི་རྟགས་ཡང་དག་དང༌། དངོས་སྟོབས་ཀྱི་་་
རྟགས་ཡང་དག་ཀྱང་མི་འགལ་ཏེ། དཔྱད་གསུམ་དག་པའི་ལུང་དེ་སྦྱིན་པས་ལོངས་སྤྱོད་་་་
ཁྲིམས་ཀྱིས་བདེ་ཞེས་པའི་ལུང་སྔར་ལྟར་སྒྲུབ་པའི་ཡིད་ཆེས་པའི་རྟགས་ཡང་དག་གང་ཞིག
དེ་དེ་འདྲ་བའི་ལུང་གང་ཟག་གི་བདག་མེད་དུ་སྒྲུབ་པའི་དངོས་སྟོབས་ཀྱི་རྟགས་ཡང་དག་་་་
ཡིན་པའི་ཕྱིར། །
གཉིས་པ་རྒྱས་བཤད་ཡོད་དེ། ཡིད་ཆེས་ཀྱིས་མ་བསལ་བའི་ཚུལ། གྲགས་པས་མ་་་
བསལ་བའི་ཚུལ། མངོན་སུམ་གྱིས་མ་བསལ་བའི་ཚུལ་གསུམ་ཡོད་པའི་ཕྱིར། དང་པོ་ཡོད་
དེ། སྤྱིའི་དོན་དང་ཡན་ལག་གི་དོན་གཉིས་སུ་ཡོད་པའི་ཕྱིར། དང་པོ་ཡོད་དེ། ལུང་་་་་་
གནོད་བྱེད་དང༌། གེགས་བྱེད་དུ་འདོད་པས་ལུགས་སོ་སོར་བཤད་པ་དང་། འཐད་པའི་
ཕྱོགས་ངོས་བཟུང་བ། བསལ་བྱ་སེལ་ཚུལ་དང་། དེ་ལས་ལྡོག་པ་སུན་དབྱུང་བ་དང་བཞི་
རྣམས་སུ་ཡོད་པའི་ཕྱིར། དང་པོ་ཡོད་དེ། རང་སྡེ་ཁ་ཅིག་གི། དཔྱད་གསུམ་གྱི་ལུང་གང་
ཡིན་རང་གི་བརྗོད་བྱ་སྒྲུབ་བྱེད་ཡང་དག་དང་། ལོགས་ཕྱོགས་ལ་གནོད་བྱེད་ཡང་དག་ཏུ་་་
འདོད་ཅིང་། དེ་ཡང་སྦྱིན་སོགས་དཀར་ཆོས་སྤྱད་པ་ལས་བདེ་བ་མི་འབྱུང་ངོ༌། །ཞེས་དམ་
བཅས་པའི་ཚེ། ་ དམ་བཅའ་སྔ་མས་ཕྱི་མ་ལ་གནོད། སྦྱིན་སོགས་དཀར་ཆོས་སུ་སྟོན་པའི་་
དཔྱད་གསུམ་གྱིས་དག་པའི་ལུང་ཁས་བླངས་པ་ཙམ་གྱིས་གྲུབ་ཅེས་འདོད་པའི་ཕྱིར། གཉིས་
པ་ཡོད་དེ། དཔྱད་གསུམ་གྱིས་དག་པའི་ལུང་རྣམས། རང་གི་བརྗོད་བྱའི་ལོག་ཕྱོགས་ལ་་་
གེགས་བྱེད་ཙམ་དང་། རང་གི་བརྗོད་བྱ་ལ་ཐེ་ཚོམ་སྐྱེད་བྱེད་དུ་འདོད་ཀྱི། རང་གི་བརྗོད་
བྱ་སྒྲུབ་བྱེད་ཡང་དག་ཏུ་མི་འདོད་པའི་ཕྱིར་ཏེ། དེ་འདོད་ན། ལུང་ཁས་བླངས་པ་ཙམ་་་
གྱིས་སྒྲུབ་བྱེད་ཡང་དག་ཏུ་འགྱུར་དགོས་ལ། དེ་ལྟ་ན་སྒྲ་མི་རྟག་པར་སྨྲས་པ་ཙམ་གྱིས་སྒྲ་མི་
རྟག་པར་གྲུབ་པར་ཐལ་བའི་སྐྱོན་ཡོད་པའི་ཕྱིར། གསུམ་པ་བསལ་བྱ་སེལ་ཚུལ་ཡོད་དེ།
སེལ་བྱེད་ཡིད་ཆེས་ངོས་བཟུང་བ། དེའི་བསལ་བྱ་ངོས་བཟུང་བ། དེས་ཇི་ལྟར་བསལ་བའི་
ཚུལ་རྣམས་སུ་ཡོད་པའི་ཕྱིར། དང་པོ་ཡོད་དེ། རང་ཚིག་རྣམ་དག་དང་། ལུང་ཚིག་རྣམ་
དག་གཉིས་པོ་དེ་དེ་ཡིན་ཞིང་། དེ་གཉིས་ཀྱང་འཇོག་བྱེད་ཀྱི་དབང་དུ་བྱས་ནས་རིམ་པ་་་་
བཞིན་རང་གི་ཞེན་དོན་ལ་དངོས་སྟོབས་རྗེས་དཔག་ཚད་མར་སོང་བའི་ཚིག་རྣམ་དག་དང་།
• 46-4 •



རང་གི་ཞེན་དོན་ལ་ཡིད་ཆེས་རྗེས་དཔག་ཚད་མར་སོང་བའི་ཚིག་རྣམ་དག་གཉིས་དང་། །
མཚན་གཞིའི་དབང་དུ་བྱས་ན། སྒྲ་མི་རྟག་པར་སྟོན་པའི་ལུང་དང༌། སྦྱིན་པ་བཏང་བ་་་
ལས་ལོངས་སྤྱོད་འབྱུང་བར་སྟོན་པའི་ལུང་ལྟ་བུ་ཡིན་པའི་ཕྱིར། དེ་ལ་ཁ་ཅིག སྒྲ་མི་རྟག་
ཅེས་པའི་ཚིག་དེ་ཡིད་ཆེས་པའི་ཚིག་ཡིན་པར་ཐལ། རང་ཚིག་རྣམ་དག་ཡིད་ཆེས་ཡིན་པའི་
ཕྱིར། འདོད་ན། སྒྲ་མི་རྟག་པར་རྟོགས་པའི་ཚད་མ་དེ་ཡིད་ཆེས་ཀྱི་ཚད་མར་ཐལ་ལོ། །
ཞེ་ན་མ་ཁྱབ་སྟེ། གཞུང་གཞན་དུ་བསལ་བའི་ཕྱིར། ཡང་ཁ་ཅིག བསྟན་བཅོས་རྣམ་་་་་
འགྲེལ་ལྟ་བུ། དཔལ་ལྡན་ཆོས་གྲགས་ལ་ལྟོས་ཏེ་རང་ཚིག་རྣམ་དག་དང༌། རྣམ་འགྲེལ་གྱི་
ཆེད་དུ་བྱ་བའི་གདུལ་བྱ་ལ་ལྟོས་ཏེ་ལུང་ཚིག་རྣམ་དག་ཡིན་ཏེ། སྔ་མས་སྨྲས་པའི་ཚིག་དང༌།
ཕྱི་མ་ལ་ལྟོས་ཏེ་ལུང་རྣམ་དག་ཡིན་པའི་ཕྱིར་ཞེ་ན། མ་ཁྱབ་སྟེ། རང་ཚིག་རྣམ་དག་དང་།
ལུང་ཚིག་རྣམ་དག་གཉིས་འགལ་བའི་ཕྱིར། དེར་ཐལ། དངོས་སྟོབས་རྗེས་དཔག་ཚད་མར་
སོང་བའི་གཞལ་བྱ་དང་། ཡིད་ཆེས་རྗེས་དཔག་ཚད་མར་སོང་བའི་གཞལ་བྱ་གཉིས་འགལ་
བའི་ཕྱིར་དང་། རང་ཚིག་དང་འགལ་བའི་དམ་བཅའ་ལྟར་སྣང་དང༌། ལུང་ཚིག་དང་་་་
འགལ་བའི་དམ་བཅའ་ལྟར་སྣང་གཉིས་འགལ་བའི་ཕྱིར། དེ་བཞིན་དུ་རང་ཚིག་ལྟར་སྣང་་
དང་། ལུང་ཚིག་ལྟར་སྣང་གཉིས་ཀྱང་འགལ་དགོས་ཏེ། དམ་བཅའ་ལྟར་སྣང་སྔ་མ་གཉིས་
པོ་འགལ་བ་གང་ཞིག འདི་གཉིས་དང་སྔ་མ་གཉིས་སོ་སོར་དོན་གཅིག་པའི་ཕྱིར། ཇི་སྐད་
བཤད་པ་ལས་ནི་ཚིག་རྣམས་ལ་རང་ཚིག་རྣམ་དག་དང༌། ལུང་ཚིག་རྣམ་དག་གཉིས་སུ་མ་་
ངེས་པར་ཡང་གྲུབ་སྟེ། རྟགས་ཡང་དག་ལ་དངོས་སྟོབས་ཀྱི་རྟགས་ཡང་དག་དང་། ཡིད་་
ཆེས་ཀྱི་རྟགས་ཡང་དག་གཉིས་སུ་མ་ངེས་པའི་ཕྱིར་ཏེ། གྲགས་རྟགས་ཡང་དག་ཡོད་པའི་་་
ཕྱིར། གཉིས་པ་དེའི་བསལ་བྱ་ངོས་བཟུང་བ་ཡོད་དེ། རང་ཚིག་དང་འགལ་བའི་དམ་་་་་
བཅའ་ལྟར་སྣང་དང་། ལུང་ཚིག་དང་འགལ་བའི་དམ་བཅའ་ལྟར་སྣང་གཉིས་ཡིན་ཅིང་།
དེ་དག་འཇོག་བྱེད་ཀྱི་དབང་དུ་བྱས་ན་རིམ་པ་བཞིན་རང་གི་ཞེན་དོན་ལ་དངོས་སྟོབས་རྗེས་
དཔག་གི་བསལ་བ་ཞུགས་པའི་དམ་བཅའ་ལྟར་སྣང་། རང་གི་ཞེན་དོན་ལ་ཡིད་ཆེས་རྗེས་་་
དཔག་གིས་བསལ་བ་ཞུགས་པའི་དམ་བཅའ་ལྟར་སྣང་གཉིས་དང་མཚན་གཞིའི་དབང་དུ་་་་
བྱས་ན་སྒྲ་རྟག་པར་སྟོན་པའི་ལུང་དང་། སྦྱིན་པ་བཏང་བ་ལས་ལོངས་སྤྱོད་མི་འབྱུང་བར་་་
སྟོན་པའི་ལུང་ལྟ་བུ་ཡིན་པའི་ཕྱིར། རང་ཚིག་དང་འགལ་བའི་དམ་བཅའ་ལྟར་སྣང་ལ་དབྱེ་
• 465 •



ན། རང་ཚིག་དངོས་ཤུགས་འགལ་བ་དང་། རང་ཚིག་སྔ་ཕྱི་འགལ་བ་གཉིས་སུ་ཡོད།
དང་པོ་ནི། དཔེར་ན། བདེན་ཞེན་གྱི་ཚད་མས་གཞལ་དུ་མེད་པར་དམ་བཅས་པ་ལྟ་བུ་་་་
ཡིན་ཏེ། དངོས་སུ་ཚད་མས་གཞལ་བྱ་འཇལ་བྱེད་མེད་པར་དམ་བཅས་ནས་ཤུགས་ལ་དེ་་་་
ལྟར་མེད་པ་དེ། དམ་བཅའ་བ་པོ་རང་ཉིད་ཀྱིས་ཚད་མས་གཞལ་བར་འཕངས་པའི་ཕྱིར། །
གཉིས་པ་ནི། དཔེར་ན། རྒོལ་བ་ཁ་ཅིག་གིས། བདེན་ཞེན་གྱི་ཁོ་བོའི་མ་མོ་ཤམ་ཡིན་ནོ།
ཞེས་ངམ་བཅས་པ་ལྟ་བུ་ཡིན་ཏེ། ཚིག་སྔ་མས་བུ་སྐྱེད་པའི་ནུས་ལྡན་དང་། ཕྱི་མས་ནུས་་
མེད་དུ་འཕངས་པའི་ཕྱིར། གསུམ་པ་དེས་དེ་ཇི་ལྟར་སེལ་ཚུལ་ཡོད་དེ། སྒྲ་མི་རྟག་པར་་་
སྟོན་པའི་ལུང་དང་། སྒྲ་མི་རྟག་པར་རྟོགས་པའི་དངོས་སྟོབས་རྗེས་དཔག་གིས་སྒྲ་རྟག་པ་་་
སེལ་ཞིང༌། སྦྱིན་སོགས་དཀར་ཆོས་སྤྱད་པ་ལས། བདེ་བ་འབྱུང་བར་སྟོན་པས་ལུང་དང༌། །
དེ་ལྟར་འབྱུང་བར་རྟོགས་པའི་ཡིད་ཆེས་རྗེས་དཔག་གིས་ཀྱང་སྦྱིན་སོགས་དཀར་ཆོས་སྤྱོད་པ་
ལས་བདེ་བ་མི་འབྱུང་བ་སེལ་བའི་ཕྱིར། བཞི་པ་དེ་ལས་ལྡོག་པ་སུན་དབྱུང་བ་ཡོད་དེ། ཁ་
ཅིག ཡིད་ཆེས་ཀྱི་རྟགས་ཡང་དག་མེད་པར་འདོད་པ་དང་། གཞན་དག་དཔྱད་གསུམ་་་་
གྱིས་དག་པའི་ལུང་གང་ཡིན་རང་གི་བརྗོད་བྱ་སྒྲུབ་བྱེད་ཀྱི་རྟགས་ཡང་དག་ཏུ་འདོད་པ་་་་་་
གཉིས་ཀ་མི་འཐད་པའི་ཕྱིར་ཏེ། དང་པོ་ལྟར་ན། ཤིན་ཏུ་ལྐོག་གྱུར་མཐའ་དག་ལ་སྐུར་བ་
བཏབ་ཅིང་། གཉིས་པ་ལྟར་ན་དོན་དེ་ཡིན་ཏེ། དེ་ལྟར་ལུང་ལས་བཤད་པའི་ཕྱིར། ཞེས་
པ་མ་གཏོགས་ཅུང་ཟད་ཀྱང་སྨྲ་བར་མི་ནུས་པའི་ཕྱིར། ཤིན་ཏུ་ལྐོག་གྱུར་སྒྲུབ་པ་ལ་ནི་དེ་་་
དང་མི་འདྲ་སྟེ། དཔྱད་གསུམ་གྱིས་དག་པའི་ལུང་དེ་སྦྱིན་པ་བཏང་བ་ལས་ལོངས་སྤྱོད་་་་་་
འབྱུང་བར་སྟོན་པའི་ལུང་རང་གི་བསྟན་བྱའི་དོན་ལ་མི་སླུ་བར་སྒྲུབ་པའི་རྟགས་ཡང་དག་་་་་
ཡིན་པའི་ཕྱིར། །
གཉིས་པ་ཡན་ལག་གི་དོན་ཡོད་དེ། ཕྱོགས་ཡང་དག་ཡིན་ན། ཡིད་ཆེས་ཀྱིས་མ་་་་
བསལ་བ་དགོས་ན། ཡིད་ཚེས་དེ་གང་ཡིན་སྙམ་པ་ལ། ཡང་དག་ངེས་ལྡན་བརྗོད་འདོད་ང་། །
བདག་གཞན་ཡིད་ཆེས། ཞེས་འབྱུང་བ་ལས། རང་ཚིག་རྣམ་དག་དང་ལུང་ཚིག་རྣམ་དག་
གཉིས་ཡིད་ཆེས་སུ་གསུངས་པའི་ཕྱིར། དེ་གཉིས་ཡིད་ཆེས་ཡིན་ཏེ། དེ་གཉིས་རང་གིས་་་
ཞེན་དོན་རང་དམ་བཅའ་བ་པོའི་གང་ཟག་གི་ཚད་མས་གྲུབ་ནས་སྨྲས་པའི་ཚིག་ཡིན་པའི་ཕྱིར།
དེ་གཉིས། མདོ་རྩར། ཡིད་ཆེས་ཞེས་གཅིག་ཏུ་བསྡུས་ནས་སྟོན་པའི་རྒྱུ་མཚན་ཡོད་དེ། །
• .3f3f •



མཚུངས་པ་་ཡི། །ཕྱིར་ན་རང་གི་ཚིག་དང་ནི། །བསྟན་བཅོས་གཅིག་ཏུ་བཤད་པ་ཡིན།
ཞེས་འབྱུང་བ་ལས། དེ་གཉིས་ཡིད་ཆེས་ཀྱི་གནས་སུ་མཚུངས་པའི་རྒྱུ་མཚན་གྱིས་དེ་ལྟར་་་
བཤད་པའི་ཕྱིར། དེ་གཉིས་མདོར་རྩར། ཡིད་ཆེས་ཞེས་གཅིག་ཏུ་བསྡུས་ནས་བསྟན་པ་ལ་
དགོས་པའང་ཡོད་དེ། ཇི་ལྟར་བདག་ནི་ཚད་མིན་ན། །ཚིག་ནི་འཇུག་པར་མི་འགྱུར་བ། །
དེ་བཞིན་བསྟན་བཅོས་མི་རྟེན་ན། །དེར་གྲགས་དོན་ལ་དཔྱོད་པ་ཡང་། །མཚུངས་པར་་་་
བསྟན་ཕྱིར་བསྟན་བཅོས་དེའི། །སྐབས་རྟེན་ཉིད་ལ་གནོད་བྱེད་ཅེས། །དོན་འདི་བསྟན་་
པའི་ཆེད་དུ་འདི། །རང་གི་ཚིག་དང་ལྷན་ཅིག་བཤད། ཅེས་འབྱུང་བ་ལས། དེ་གཉིས་
སྐབས་ཀྱི་རྟེན་ཅན་དུ་མཚུངས་པར་ཤེས་པའི་ཆེད་དུ་ཡིན་པའི་ཕྱིར། དེ་གཉིས་སྐབས་ཀྱི་་་་
རྟེན་ཅན་དུ་མཚུངས་པའང་ཡིན་ཏེ། གང་ཟག་དེས་རང་ཚིག་དེ་མི་སླུ་བར་ཁས་མི་ལེན་ན།
རང་ཚིག་དེ་སྨྲ་བ་ལ་བདེན་ཞེན་གྱི་མི་འཇུག་པ་བཞིན་དུ། གང་ཟག་དེ་ལུང་དེ་ལ་མི་བརྟེན་
ན། ལུང་དེར་གྲགས་པའི་དོན་ལ་བདེན་ཞེན་གྱི་མི་འཇུག་པའི་ཕྱིར། དེ་གཉིས་རྩ་བར་ཡིད་
ཆེས་ཞེས་གཅིག་ཏུ་བསྡུས་ནས་བཤད་པ་དེ་ལ་རྒྱུ་མཚན་དང་དགོས་པ་ཡོད་པ་དེ ས་ན:
འགྲེལ་པར་གཞལ་བྱ་འཇོག་བྱེད་ཀྱི་ཚང་མ་མེད་པར་དམ་བཅའ་བའི་དམ་བཅའ་དེ། རང་
ཚིག་དང་འགལ་བའི་དམ་བཅའ་ལྟར་སྣང་དང་། ལུང་ཚིག་དང་འགལ་བའི་དམ་བཅའ་་་་
ལྟར་སྣང་གཉིས་ཀའི་དཔེར་སྨོས་པ་ལ་ཡང་དགོས་པ་དང་རྒྱུ་མཚན་ཡོད་དེ། དེས་ན་འདི་ལ་
དཔེ་དག་ཀྱང་། །མཚུངས་པ་ཉིད་དུ་བསྟན་པ་ཡིན། །ཚད་མ་རྣམས་ནི་ཡོད་མིན་ན། །
བསྟན་བཅོས་ཚིག་མི་རུང་ཕྱིར་རོ། །ཞེས་འབྱུང་བ་ལས། དེ་གཉིས་རང་གིས་གནོད་བྱའི་་
དམ་བཅའ་ལྟར་སྣང་གི་ཞེན་དོན་སེལ་ཚུལ་མཚུངས་པར་ཤེས་པའི་ཆེད་དུ་ཡིན་པའི་ཕྱིར་དང་།
ཚང་མ་མེད་ན་བསྟན་བཅོས་ཀྱི་དོན་ལ་བདེན་ཞེན་སྤྱོད་པ་དང་། རང་གི་བདེན་ཞེན་གྱི་སྤུ་
བར་མི་རུང་བའི་ཕྱིར། འོ་ན། གཞལ་བྱ་འཇལ་བྱེད་ཀྱི་ཚད་མ་མེད་པ་དམ་བཅའ་བའི་
དམ་བཅའ་ངེ། དམ་བཅའ་ལྟར་སྣང་གཉིས་ཀའི་དཔེར་སྨོས་ན་གཉིས་ཀ་ཡིན་ནམ་ཞེ་ན།
བ ཤང་དུ་ཡོང་ངེ། རང་ཚིག་འགལ་ལ་བསལ་བའི་དཔེ། །ལུང་ལ་ཕྱོགས་ཙམ་བསྟན་པ་ཡིན། །
དེ་ལ་་་འོངས་པ་ན་ཆོས། བདེ་བ་མི་འགྲུབ་ཅེས་བྱ་ཡིན། །ཞེས་འབྱུང་བ་ལས། དམ་་་་
བཅའ་དེ་རང་ཚིག་འགལ་བའི་སེལ་བའི་དཔེ་དང་། ལུང་འགལ་གྱིས་ཕྱོགས་མཚོན་བྱའི་་་་
དང༌ ར་འཇོག སྦྱིན་སོགས་དཀར་ཆོས་སྤྱད་པ་ལས། བདེ་བ་མི་འབྱུང་བར་དམ་བཅས་བའི་
• 4f)
•



དམ་བཅའ་དེ། ལུང་ཚིག་དང་འགལ་བའི་དམ་བཅའ་ལྟར་སྣང་དངོས་ཡིན་པའི་ཕྱིར། འོ་
ན། ལུང་གིས་གནོད་པའི་ཡུལ་ཇི་ལྟར་ཡིན་ཞེ་ན། བཤད་དུ་ཡོད་དེ། དངོས་སྟོབས་ཀྱིས་
ཡུལ་ལ་ལུང་གེགས་བྱེད་དུ་བསྟན་པ། ཤིན་ལྐོག་ལ་དཔྱོད་པའི་ཚེ་ལུང་གནོད་བྱེད་དུ་བསྟན་
པ། དེའི་ལན་དགག་པ། ཤིན་ལྐོག་ལ་དཔྱོད་པའི་ཚེ་ཚད་མར་གྱུར་པའི་ལུང་ངོས་བཟུང་བ་
དང་བཞི་ཡོད་པའི་ཕྱིར། དང་པོ་ཡོད་དེ། དེ་ལ་རྟེན་མིན་དངོས་པོ་ལ། །བསྟན་བཅོས་་་་
དང་འགལ་བརྗོད་ན་ཡང་། །གནོད་པ་མ་ཡིན་གཉིས་པོ་དག །ནུས་པ་མཚུངས་ཕྱིར་གེགས་
བྱེད་འགྱུར། །དཔེར་ན་རང་གི་ཚིག་བཞིན་ཏེ། །དེ་ཡང་དེ་ཚེ་རང་ཚིག་བདག །ཅེས་་་་
འབྱུང་བ་ལས། བྱེ་བྲག་པས་སྒྲ་མི་རྟག་པར་དམ་བཅས་པའི་དམ་བཅའ་དང་། སྒྲ་རྟག་་་
སྟོན་གྱི་ལུང་གཉིས་དམ་བཅའ་ཕན་ཚུན་གེགས་བྱེད་ཙམ་ཡིན་པའི་ཕྱིར་ཏེ། དེ་གཉིས་གཞི་
གཅིག་གི་སྟེང་དུ་ཆོས་འགལ་བ་གཉིས། ཁས་བླངས་པའི་དམ་བཅའ་ནུས་མཚུངས་ཀྱི་རང་་
ཚིག་འགལ་བ་ཡིན་པའི་ཕྱིར། དཔེར་ན། བདེན་ཞེན་གྱི་ཁོ་བོའི་མ་མོ་ཤམ་མོའོ་ཞེས་པ་ལྟ་
བུའོ། །དཔལ་ལྡན་ཆོས་གྲགས་ཀྱིས་སྒྲ་མི་རྟག་པར་དམ་བཅས་པའི་དམ་བཅའ་དང་སྒྲ་རྟག་
སྟོན་གྱི་ལུང་གཉིས་ནི་དེ་དང་མི་འདྲ་ཏེ། དེ་དག་གང་ལ་ཚད་མ་ཡོད། །དེ་ནི་གཞན་ལ་་་
གནོད་བྱེད་འགྱུར། །དེ་ལྟ་མིན་ནམ་རིགས་བྲལ་གྱི། །དམ་བཅའ་ནུས་པ་མཚུངས་པ་ཡི། །
དམ་བཅའ་ཇི་བཞིན་དོན་ཅན་གྱི། །རྗེས་དཔག་ལ་ནི་ཇི་ལྟར་གནོད། །ལུང་རྣམས་ཚད་མ་
ཡིན་པ་ནི། །སྔར་ཉིད་རྣམ་པར་བཟློག་པ་ཡིན། །ཞེས་འབྱུང་བ་ལས། དམ་བཅའ་གཉིས་
པོ་དེ་གཞི་གཅིག་གི་སྟེང་དུ་ཆོས་འགལ་བ་གཉིས་དམ་བཅས་ཤིང༌། སྔ་མའི་ཞེན་དོན་རང་
དམ་བཅའ་བ་པོའི་གང་ཟག་གི་ཚད་མས་གྲུབ་པའི་ཕྱིར་དང༌། དེ་ལྟ་མ་ཡིན་ན། དམ་་་་
བཅའ་གཉིས་པོ་ནུས་པ་མཚུངས་པའམ། སྒྲ་རྟག་སྟོན་གྱི་ལུང་གིས་དམ་བཅའ་སྔ་མ་ལ་་་་་
གནོད་པར་འགྱུར་ལ། འདོད་མི་ནུས་པ་ནི། དངོས་སྟོབས་ཀྱི་ཡུལ་ལ་ལུང་གནོད་སྒྲུབ་ཏུ་
འཇུག་པ་སྔར་བཟློག་ཟིན་པས་གྲུབ་པའི་ཕྱིར། གཉིས་པ་ཡོད་དེ། དེ་ཡི་ཕྱིར་ན་ཁས་བླངས་
ནས། །དཔྱོད་པ་དག་ལ་སྐྱོན་འདི་འདོད། །ཅེས་འབྱུང་བ་ལས། ལུང་གནོད་བྱེད་དུ་་་་་
འཇུག་པའི་དུས་ཡོད་དེ། དངོས་སྟོབས་ལ་དཔྱོད་པའི་ཚེ། ལུང་གནོད་བྱེད་དུ་མི་འཇུག་་་
ཕྱིན། ཤིན་ལྐོག་ལ་དཔྱོད་པའི་ཚེ་ལུང་གནོད་བྱེད་དུ་འཇུག་པ་འོས་པའི་ཕྱིར། ཁོ་ན་རེ།
མདོ་རྩར། རྗེས་དཔག་དང་ཡིད་ཆེས་ཞེས་སེལ་བྱེད་ཐ་དད་དུ་བྱེད་པ་མི་འཐད་པར་ཐལ།
• 468 •



ཡིད་ཆེས་རྗེས་དཔག་རྗེས་དཔག་ལས་ཕྱི་རོལ་དུ་གྱུར་པ་མ་ཡིན་པའི་ཕྱིར་ཞེ་ན། མ་ཁྱབ་སྟེ། །
རྗེས་དཔག་གི་གསལ་བའི་དབྱེ་བ་ཤེས་པའི་ཆེད་དུ། དངོས་སྟོབས་རྗེས་དཔག་དང་ཡིད་་་་
ཆེས་རྗེས་དཔག་ལོགས་ཤིག་བྱས་པས་དོན་མེད་དུ་ཐལ་བར་མི་འགྱུར་བའི་ཕྱིར། རང་གི་་་་
ཚིག་ཀྱང་ཐ་དད་པ། །ཚིག་ཙམ་བརྗོད་ལ་གེགས་བྱེད་ཡིན། །ཞེས་འབྱུང་བ་ལས། རིགས་་
སྒོར། རང་གི་ཚིག་ལས་ཐ་དད་དུ་བྱས་པ་དེ། ཚིག་ཙམ་རང་ལུགས་ཀྱི་དམ་བཅའི་དོན་ལ་
གེགས་བྱེད་དུ་བསྟན་པའི་ཆེད་དུ་ཡིན་ཞེས་པར་འགྱུར་བའི་ཕྱིར། གསུམ་པ་དེའི་ལན་་་་་
དགག་པ་ཡོད་དེ། ཕྱོགས་སྔ་དང་དེ་དགག་པ་གཉིས་སུ་ཡོད་པའི་ཕྱིར། དང་པོ་ཡོད་དེ།
དེ་ཡིས་བསྟན་བཅོས་ཚད་མར་ནི། །ཁས་བླངས་ཕྱིར་ན་དངོས་ཀུན་ལ། །གནོད་བྱེད་ཅེ་ན།
ཞེས་འབྱུང་བ་ལས། ཁོ་ན་རེ། ཡུལ་ཀུན་གྱི་ལོག་ཕྱོགས་ལ་ལུང་གནོད་བྱེད་ཡིན་ཏེ། རྒོལ་
བ་དེས་གཞལ་བྱའི་གནས་གསུམ་ཀ་ལ་བསྟན་བཅོས་ཚད་མར་ཁས་བླངས་པའི་ཕྱིར་ཞེས་སྨྲ་
བའི་ཕྱིར། གཉིས་པ་ཡོད་དེ། གལ་ཏེ་དེ། །མི་འདོད་གནོད་བྱེད་ཡིན་ནམ་ཅི། །རང་་་་
ཚིག་འགལ་ན་རང་ཚིག་དང་། །བསྟན་བཅོས་འགལ་ཐ་དད་མེད་འགྱུར། །སྐྱེས་བུའི་འདོད་
པས་བྱས་ན་འདི། །ཡོངས་སུ་རྫོགས་པའི་ཚད་མ་ཉིད། །ཅེས་འབྱུང་བ་ལས། དེ་ལྟ་ན་་་་་
རྒོལ་བས་ལུང་གནོད་བྱེད་དུ་མི་འདོད་ཀྱང་། ལུང་གནོད་བྱེད་ཡིན་པར་ཐལ་བ་དང་།
རང་ཚིག་དང་འགལ་བའི་དམ་བཅའ་ལྟར་སྣང་དང༌། ལུང་ཚིག་དང་འགལ་བའི་དམ་་་་་
བཅའ་ལྟར་སྣང་མི་འགལ་བར་ཐལ་བ་དང༌། ལུང་ཚིག་ཕྱིན་ཅི་ལོག་ཏུ་ཡོངས་སུ་རྫོགས་པའི་
ཚད་མ་ཉིད་དུ་ཐལ་བར་འགྱུར་བའི་ཕྱིར། དེས་ན་དངོས་སྟོབས་ཀྱི་ཡུལ་ལ་ལུང་གནོད་བྱེད་
དུ་མི་འགྱུར་ཞིང༌། ཤིན་ལྐོག་ལ་ལུང་སྒྲུབ་བྱེད་དུ་འཐད་པ་ཡིན་ཏེ། དེས་ན་རབ་གྲགས་་་
དོན་དག་ལ། །བསྟན་བཅོས་དོར་ནའང་ཉེས་པ་མེད། །ལྐོག་གྱུར་དག་ལ་བསྟན་བཅོས་ནི། །
མི་འདོད་དཔྱོད་པ་ཉིད་མི་འཇུག་ཞེས་འབྱུང་བ་ལས་གྲུབ་པའི་ཕྱིར། བཞི་པ་ཤིན་ལྐོག་ལ་་་
དཔྱོད་པའི་ཚེ་ཚད་མར་གྱུར་པའི་ལུང་ངོས་བཟུང་བ་ཡོད་དེ། འདི་ལ་བརྟག་པ་ཕལ་ཆེར་ནི། །
འགལ་བ་བརྗོད་ཡིན་འདི་ལྟ་སྟེ། །ཆགས་སོགས་ཆོས་མིན་རྩ་བ་དང་། །ཁྲུས་ཀྱིས་ཆོས་མིན་
དག་འགྱུར་བའོ། །ཞེས་ལུང་གང་ཡང་རུང་བ་ཚད་མ་ཡིན་པ་བཀག་ནས། མཐོང་དང་མ་
མཐོང་བ་དག་ལ། །རིགས་པས་གྲུབ་དང་རང་ཚིག་གིས། །གནོད་མེད་བསྟན་བཅོས་གང་་
ཡིན་དེ། །གཟུང་བར་བྱ་ཕྱིར་དཔྱོད་འཇུག་འགྱུར། །ཞེས་དཔྱད་གསུམ་གྱི་དག་པའི་ལུང་།
• 169 •



སྦྱིན་པས་ལོངས་སྤྱོད་ཁྲིམས་ཀྱིས་བདེ་ཞེས་པའི་ལུང་རང་གི་བསྟན་བྱའི་དོན་ལ་མི་སླུ་བར་་་་
སྒྲུབ་པའི་སྒྲུབ་བྱེད་ཡང་དག་ཏུ་གཟུང་བར་བྱ་བའི་ཆེད་དུ། ལུང་དོན་ལ་དཔྱོད་པ་འཇུག་་་
ཅེས་པའི་དོན་ཡིན་པའི་ཕྱིར། །
གཉིས་པ་གྲགས་པས་མ་བསལ་བའི་ཚུལ་བཤད་པ་ཡོད་དེ། མདོར་བསྟན་རྒྱས་བཤད་
གཉིས་སུ་ཡོད་པའི་ཕྱིར། དང་པོ་ཡོད་དེ། སྐྱེས་བུའི་འདོད་དང་རྗེས་འབྲེལ་བ། །འདོད་
སྒྲའི་བརྗོད་བྱ་ཉིད་དོན་ལ། །བཀག་མེད་ཕྱིར་ན་གནོད་མེད་དག །སྐྱེ་བོ་རྣམས་འདོད་ཡིད་
ཆེས་ཡིན། །ཞེས་འབྱུང་བ་ལས། ཟླ་བ་ཞེས་པའི་སྒྲ་དེ་དོན་ཐམས་ཅད་ལ་འཇུག་རུང་ཡིན་
པ་བཀག་ཏུ་མེད་པའི་ཕྱིར། །
གཉིས་པ་ནི། ཁོ་ན་རེ། སྒྲ་བྱུང་གྲགས་པ་ལ་གྲགས་པ་ཞེས་བརྗོད་པ་མི་འཐད་པར་
ཐལ། དེ་གྲགས་པ་དངོས་མ་ཡིན་པའི་ཕྱིར་ཞེ་ན་མ་ཁྱབ་སྟེ། ཐ་སྙད་ལས་ནི་སྐྱེས་པ་ཡི། །
ཆོས་དེ་གྲགས་པའི་སྒྲ་ཡིས་བརྗོད། །མངོན་སུམ་སོགས་ཀྱི་གཞལ་བྱ་ཡང་། །འཇལ་བྱེད་སྒྲ་
སྒྲོ་བཏགས་ནས་བརྗོད། །ཅེས་འབྱུང་བ་ལས། དེ་གྲགས་པ་མ་ཡིན་གྱི་གྲགས་པའི་ཡུལ་ཡིན་
པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དཔེར་ན། སྒྲ་མཉན་བྱ་ཡིན་པ་དེ། མངོན་
སུམ་གྱིས་གཞལ་བྱ་ཡིན་པའི་རྒྱུ་མཚན་གྱིས། དེས་གནོད་པ་ལ་མངོན་སུམ་གྱིས་གནོད་ཅེས་
བརྗོད་པ་ལྟ་བུ་ཡིན་པའི་ཕྱིར། འོ་ན། གྲགས་པ་དེས་བསལ་བྱ་སེལ་ཚུལ་ཇི་ལྟར་ཡིན་ཞེ་ན།
བཤད་དུ་ཡོད་དེ། དེ་ལ་རྟེན་ནས་འབྱུང་བ་ཅན། །འདོད་པས་འཇུག་ཕྱིར་དགག་མེད་པ། །
བྱས་དང་མ་བྱས་པ་རྣམས་སུ། །སྣ་ཚོགས་རང་བཞིན་ཉིད་ཀྱིས་རུང་། །དོན་ཙམ་དང་ནི་་
རྗེས་འབྲེལ་ཅན། །འབྱུང་བ་འམ་ནི་འབྱུང་འགྱུར་བ། །སྒྲ་ཡི་རུང་བ་ཉིད་དེ་ཡིས། །མི་་་
མཐུན་པ་དག་གནོད་པར་འགྱུར། །ཞེས་འབྱུང་བ་ལས། ཟླ་བ་ཞེས་པའི་སྒྲ་དོན་ཐམས་ཅད་
ལ་འཇུག་རུང་ཡིན་པ་དགག་ཏུ་མེད་པ་དང་། རི་བོང་ཅན་དང་བུམ་པ་ཟླ་བ་ཞེས་པའི་སྒྲས་
བརྗོད་དུ་རུང་བ་དང་། དེ་གཉིས་ཟླ་བ་ཞེས་པའི་སྒྲས་བརྗོད་རུང་མ་ཡིན་པ་དེ། རང་་་་་་
ལུགས་ཀྱི་དམ་བཅའི་དོན་ལ་གནོད་བྱེད་ཡིན་པའི་ཕྱིར། འོ་ན། ཇི་སྐད་བཤད་པ་དེ་རྣམས་
ལུང་གང་ལས་གསུངས་པ་ཡིན་ཞེ་ན། བཤད་དུ་ཡོད་དེ། གང་ལ་ཐུན་མོང་མ་ཡིན་པའི་་་་
རྗེས་སུ་དཔག་པ་ནི་མེད་ལ་ཞེས་དང་། སྒྲ་ལས་བྱུང་བའི་གྲགས་པ་དང་འགལ་བའི་དོན་་་་
གྱིས་ན། བསལ་བ་དེ་ཡང་ཕྱོགས་མ་ཡིན་ནོ། །ཞེས་པའི་ལུང་གཉིས་གསུངས་པའི་སྔ་མའི་
• 170 •



དཔེར། རི་བོང་ཅན་ཟླ་བ་མ་ཡིན་ཏེ། ཡོད་པའི་ཕྱིར། ཞེས་གསུངས་ཤིང་། དེ་དགོངས་
པ་དོན་ཐམས་ཅད་ཟླ་བ་ཞེས་པའི་སྒྲས་བརྗོད་རུང་དུ་སྒྲུབ་པའི་དབང་དུ་མཛད་ནས།
གྲགས་པ་མེད་ཀྱང་དངོས་པོ་ལ། །རང་ཉིད་དེ་ཡི་སྟོབས་ཉིད་ལས། །དེ་ལ་སྒྲ་ཀུན་འབྲེལ་་་
དེས་ན། དེ་ལ་དེ་ནི་གྲུབ་པ་ཡིན། །ཞེས་འབྱུང་བའི་ཕྱིར་ཏེ། བུམ་པ་ལ་ཟླ་བར་མ་གྲགས་
ཀྱང་ཟླ་སྒྲས་བརྗོད་རུང་དེ་འཐད་པའི་ཕྱིར། ལུང་དོན། བཤད་ཚུལ་དངོས་ཡོད་དེ། ལུང་
སྔ་མའི་དོན་བཤད་པ་དང་། ལུང་ཕྱི་མའི་དོན་བཤད་པ་གཉིས་སུ་ཡོད་པའི་ཕྱིར། དང་པོ་
ཡོད་དེ། གཞན་དུ་འདིར་ནི་གནོད་པ་ཡི་ གཏན་ཚིགས་ཐུན་མོང་ཉིད་མི་འགྱུར། དེ་་་་
འགོག་རྗེས་དཔག་ལས་འགྱུར་ཏེ། །སྒྲ་དོན་ལ་དབང་འཇུག་མེད་ཕྱིར། །གང་ལ་ཡོད་རྗེས་
འགྲོ་མེད་དེ། །རྟགས་རྣམས་ཐུན་མོང་མིན་ཉིད་ཅེས། །དེ་ལྟར་གཏན་ཚིགས་དཔེར་བརྗོད་
པ། འབྲས་བུ་དང་ནི་ལྡན་པར་འདོད། །ཅེས་འབྱུང་བ་ལས། བུམ་པ་ཟླ་སྒྲས་བརྗོད་མི་་་
རུང་དང༌། རྟོག་ཡུལ་ན་ཡོད་པའི་གཞི་མཐུན་ཡིན་ན། རྟོག་ཡུལ་ན་ཡོད་པ་དེ་རི་བོང་ཅན་
གྲགས་དབང་གི་ཟླ་བ་ཞེས་པའི་སྒྲས་བརྗོད་མི་རུང་དུ་སྒྲུབ་པའི་མཐུན་ཕྱོགས་ལ་མི་འཇུག་་་་
པའི་ཐུན་མོང་མ་ཡིན་པའི་རྟགས་ལྟར་སྣང་དུ་བཤད་པ་མི་འཐད་པ་དང་། བུམ་པ་ཟླ་སྒྲས་
བརྗོད་རུང་དེ་རྗེས་དཔག་གི་འགོག་པར་ཐལ་བར་འགྱུར་ལ། ཕྱི་མ་ལ་འདོད་ན། བུམ་པ་་
ཟླ་སྒྲས་བརྗོད་མི་རུང་དུ་སྒྲུབ་པའི་རྟགས་ཡང་དག་ཏུ་ཐལ་བར་འགྱུར་ཞིང་འདོད་མི་ནུས་པ་
ནི། བུམ་པ་ཟླ་སྒྲས་བརྗོད་མི་རུང་དུ་སྒྲུབ་པའི་རྟགས་སུ་གང་བཀོད་ཀྱང་། དེ་སྒྲུབ་ཀྱི་་་་་
མཐུན་ཕྱོགས་ལ་མི་འཇུག་པར་ཤེས་པའི་ཆེད་དུ་རྟོགས་ཡུལ་ན་ཡོད་པ་དེ། རི་བོང་ཅན་ཟླ་་
སྒྲས་བརྗོད་མི་རུང་དུ་སྒྲུབ་པའི་མཐུན་ཕྱོགས་ལ་མི་འཇུག་པའི་ཐུན་མོང་མ་ཡིན་པར་བཤད་
པ་འབྲས་བུ་དང་བཅས་པར་གསུངས་པས་གྲུབ་པའི་ཕྱིར། གཉིས་པ་ལུང་ཕྱི་མའི་དོན་་་་་་
བཤད་པ་ཡོད་དེ། སྒྲ་ནི་བརྡ་ལ་བརྟེན་པ་ཅན། །དེ་ཡང་འདོད་ཙམ་བརྟེན་པ་ཡིན། །སྒྲ་
ཡིས་གྲུབ་པ་མ་གྲུབ་མིན། །དེ་ལྟར་སྒྲ་བྱུང་གྲགས་པ་གསུངས། །ཛེས་སུ་དཔག་པ་ས་སྒྲུབ་་་
རྣམས་ལ། །འགལ་བ་འཁྲུལ་པ་་མེད་པ་ཅན། །མེད་པར་སྟོན་ཡིན་དེ་ལྟ་བུའི། །གྲགས་་་་
པའི་རྗེས་དཔོག་ཡིན་ཕྱིར་རོ། །ཞེས་འབྱུང་བ་ལས། ལུང་ཕྱི་མ་སྒྲ་ལས་བྱུང་བའི་གྲགས་པ་
དང་། ཞེས་སོགས་སྒྲ་བྱུང་གྲགས་པ་ལ་སྒྲུབ་བྱེད་ཡོད་པར་བསྟན་ཞིང་། དེ་བསྟན་པ་ཉིད་
ཀྱིས་དངོས་སྟོབས་རྗེས་དཔག་གི་གཞལ་བྱ་ལ་འགལ་བ་མི་འཁྲུལ་བའི་ཚད་མ་མེད་པར་དོན་
• 47] •



གྱིས་བསྟན་པའི་ཕྱིར། དེ་ཡང་སློབ་དཔོན་ལྷ་དབང་བློ་ལུང་སྔ་མས་སྒྲ་བྱུང་གྲགས་པ་ལ་་་་་
གནོད་བྱེད་མེད་པ་དང་ཕྱི་མས་དངོས་སུ་གྲགས་པའི་རྗེས་དཔག་གི་གཞལ་བྱ་མཐའ་གཅིག་ཏུ་
ངེས་ནས། ཤུགས་ལ་དངོས་སྟོབས་རྗེས་དཔག་གི་ཡུལ་ལ་འགལ་བ་མི་འཁྲུལ་བའི་ཚད་མ་་་་
མེད་པར་སྟོན་ཞིང་། ལུང་ཕྱི་མའི་དེའི་རྗེས་སུ་དཔག་པས་སྒྲུབ་རྣམས་ལ། །ཞེས་སོགས་ཀྱི་
གཞུང་འདིས་འཆད་པ་ལ་སྦྱོར། སློབ་དཔོན་ཆོས་མཆོག་ལྷའི་ལུགས་དེ་བཀག་ནས། ལྷས་་
ལུང་གཉིས་ཀའི་དོན་དུ་བྱས་པ་དེ་ཉིད། ལུང་དང་པོའི་དོན་དུ་འཆད་ཅིང་། དེ་ཉིད་རྗེས་
སུ་དཔག་པ། ཞེས་སོགས་ཀྱི་འགྲེལ་པར་བཤད། རྒྱུན་མཁན་པོ་ནི། ལུང་སྔ་མས་སྒྲ་བྱུང་
གྲགས་པ་ལ་གནོད་པ་གཙོ་བོ་དང་། ཕྱི་མས་འགལ་བ་ལ་མི་འཁྲུལ་བའི་གཏན་ཚིགས་མེད་
པ་གཙོ་བོར་སྟོན་པར་བཤད། ཅེས་རྣམ་བཤད་ལས་བྱུང་སྟེ། སོ་སོའི་འགྲེལ་པ་ལས་ཀྱང་་
གསལ་ཏོ། །གང་ལ་ཐུན་མོང་མ་ཡིན་པའི་ཕྱིར། ཞེས་སོགས་ལུང་དང་པོའི་དོན་བཤད་ན་
དགོས་པ་གཞན་ཡང་ཡོད་དེ། ཡང་ན་འཇིག་རྟེན་བརྗོད་པ་ལ། །རྗེས་དཔག་མེད་པར་་་་་
བརྗོད་པ་ཡིན། །ཞེས་འབྱུང་བ་ལས། རི་བོང་ཅན་དངོས་དབང་གི་ཟླ་སྒྲས་བརྗོད་རུང་དུ་
རྟོགས་པའི་རྗེས་དཔག་མེད་པ་བསྟན་པའི་ཆེད་ཡིན་པའི་ཕྱིར། རི་བོང་ཅན་དངོས་དབང་་
གི་ཟླ་སྒྲས་བརྗོད་རུང་དུ་འདོད་པ་འགོག་ཚུལ་ཡང་ཡོད་དེ། གཞན་དུ་འདིར་ནི་གནོད་པ་ཡི། །
གཏན་ཚིགས་ཐུན་མོང་ཉིད་མི་འགྱུར། །དེ་དག་རྗེས་སུ་དཔག་ལས་འགྱུར་ཏེ། ཞེས་འདོན་
པར་འགྱུར་ནས་འགོག་པའི་ཕྱིར་དང་། དེས་ན་རྗེས་སུ་དཔག་པ་ལས། །གྲགས་པ་ཐ་དད་
ཡུལ་ཅན་ཉིད། །ཅེས་འབྱུང་བ་ལས། རི་བོང་ཅན་དངོས་དབང་གི་ཟླ་སྒྲས་བརྗོད་རུང་དུ་
རྟོགས་པའི་རྗེས་དཔག་མེད་པར་བསྟན་པ་ཡང་། དངོས་སྟོབས་རྗེས་དཔག་དང་གྲོགས་པའི་
རྗེས་དཔག་གཉིས་ཡུལ་རིགས་ཐ་དད་དུ་བསྟན་པའི་ཆེད་ཡིན་པའི་ཕྱིར་རོ། །དེ་གཉིས་ཡུལ་
རིགས་ཐ་དད་དུ་བསྟན་པ་ལ་ཡང་དགོས་པ་ཡོད་དེ། དེས་ན་དངོས་རྣམས་ཡོད་མེད་པའི། །
རྗེས་སུ་འཇུག་ཅན་རྗེས་དཔག་ལས། །ཐ་དད་དེ་དབང་མི་འཇུག་པ། །དེ་འདོད་ལས་སྐྱེས་
ཡིན་ཞེས་བསྟན། །ཞེས་འབྱུང་བ་ལས། གྲགས་པའི་རྗེས་དཔག་ཚད་མར་སོང་བའི་གཞལ་
བྱ་ཡིན་ན། བརྡ་འམ་འདོད་པ་ཙམ་གྱིས་བཞག་དགོས་པར་ཤེས་པའི་ཆེད་ཡིན་པའི་ཕྱིར།
མདོ་རང་འགྲེལ་དུ། རི་བོང་ཅན་ནི་ཟླ་བ་མ་ཡིན་ཏེ། ཡོད་པའི་ཕྱིར། ཞེས་པའི་ཤུགས་་་་
བསྟན་ལ། རི་བོང་ཅན་ནི་ཟླ་བ་ཡིན་ཏེ། ཡོད་པའི་ ཕྱིར། ཞེས་སྦྱར་བ་ལ ཁོ་ན་རེ།
• 472 •



རྟོག་ཡུལ་ན་ཡོད་པ་དེ། རི་བོང་ཅན་གྲགས་པའི་དབང་གིས་ཟླ་སྒྲས་བརྗོད་མི་རུང་དུ་སྒྲུབ་་
པའི་ཐུན་མོང་མ་ཡིན་པར་བཤད་པ་མི་འཐད་པར་ཐལ། དེ་དེ་སྒྲུབ་ཀྱི་འགལ་རྟགས་ཡིན་་་་
པའི་ཕྱིར། དེ་བཞིན་དུ་རྟོག་ཡུལ་ན་ཡོད་པ་དེ་དང་རི་བོང་ཅན་དངོས་དབང་གི་ཟླ་སྒྲས་་་་
བརྗོད་རུང་དུ་སྒྲུབ་པའི་མཐུན་མོང་མ་ཡིན་པར་བཤད་པ་མི་འཐད་པར་ཐལ། དེ་དེ་སྒྲུབ་ཀྱི་
འགལ་རྟགས་ཡིན་པའི་ཕྱིར་ཞེ་ན། སྐྱོན་མེད་དེ། རི་བོང་ཅན་ཟླར་མི་འདོད་པ། །དེ་་་་
གྲགས་གང་ཞིག་འདོད་པར་འགྱུར། །དེ་ཕྱིར་དེ་ལ་དཔེ་མེད་ཅན། དེ་ནི་ཐུན་མོང་མ་ཡིན་
འདོད། །ཅེས་གསུངས་ཤིང༌། དོན་ནི། རྟོག་ཡུལ་ན་ཡོད་པ་དེ་རི་བོང་ཅན་གྲགས་དབང་
གི་ཟླ་སྒྲས་བརྗོད་མི་རུང་དུ་སྒྲུབ་པ་འི་འགལ་རྟགས་ཡིན་ཀྱང་། དེ་དེ་སྒྲུབ་ཀྱི་ཐུན་མོང་མ་་་་
ཡིན་པའི་རྟགས་སུ་བསྟན་པའི་རྒྱུ་མཚན་ཡོད་དེ། དེའི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་་་་
གྲུབ། དེའི་རྟགས་ཀྱི་དེ་སྒྲུབ་ཀྱི་མཐུན་དཔེ་ཡང་དག་མ་གྲུབ། བརྡ་སྤྲོད་པའི་ངོར། དེའི་
རྟོགས་ཀྱིས་དེ་སྒྲུབ་ཀྱི་མི་མཐུན་དཔེ་ཡང་དག་མ་གྲུབ་པའི་རྒྱུ་མཚན་གྱིས་དེ་ལྟར་བཤད་པའི་
ཕྱིར། ཕྱི་མ་གྲུབ་སྟེ། དེའི་ངོར། གྲགས་དབང་གི་ཟླ་བ་ཞེས་པའི་སྒྲས་བརྗོད་རུང་མ་གྲུབ་
པའི་ཕྱིར། དེར་ཐལ། དེ་གྲུབ་ན། རི་བོང་ཅན་དེའི་ངོར་གྲགས་དབང་གིས་ཟླ་བ་ཞེས་་་
པའི་སྒྲས་བརྗོད་རུང་ཡིན་དགོས་པ་ལ། དེ་མ་ཡིན་པའི་ཕྱིར། དེ་བཞིན་དུ་རྟོག་ཡུལ་ན་་་་
ཡོད་པ་དེ་རི་བོང་ཅན་དངོས་དབང་གི་ཟླ་སྒྲས་བརྗོད་རུང་དུ་སྒྲུབ་པའི་འགལ་རྟགས་ཡིན་་་་་
ཀྱང་། དེ་དེ་སྒྲུབ་ཀྱི་ཐུན་མོང་མ་ཡིན་པའི་རྟགས་སུ་བསྟན་པའི་རྒྱུ་མཚན་ཡོད་དེ། དེའི་་་
རྟགས་ཀྱི་དེ་སྒྲུབ་ཀྱི་ཕྱོགས་ཆོས་གྲུབ། དེའི་རྟགས་ཀྱི་མཐུན་དཔེ་ཡང་དག་མ་གྲུབ། བརྡ་
སྤྲོད་པའི་ངོར་དེའི་རྟགས་ཀྱི་དེ་སྒྲུབ་ཀྱི་མི་མཐུན་དཔེ་ཡང་དག་མ་གྲུབ་པའི་རྒྱུ་མཚན་གྱིས་དེ་
ལྟར་བཤད་པའི་ཕྱིར། ཕྱི་མ་གྲུབ་སྟེ། དེའི་ངོར་དངོས་དབང་གིས་ཟླ་སྒྲས་བརྗོད་རུང་མེད་
པའི་ཕྱིར། དེར་ཐལ། དེ་ཡོད་ན། རི་བོང་ཅན་དེ་དེའི་ངོར་དེ་ལྟར་ཡིན་དགོས་པ་གང་་་
ཞིག དེ་དེ་མ་ཡིན་པའི་ཕྱིར། གཞུང་དོན་འདི་ལྟར་བཤད་དགོས་པ་ལས་ན། རྟོག་ཡུལ་
ན་ཡོད་པ་རི་བོང་ཅན་གྲགས་དབང་གི་ཟླ་བ་ཞེས་པའི་སྒྲས་བརྗོད་མི་རུང་དུ་སྒྲུབ་པའི་ཐུན་་་་
མོང་མ་ཡིན་པའི་གཏན་ཚིགས་ཡིན་ཀྱང་། དེ་སྒྲུབ་ཀྱི་ཐུན་མོང་མ་ཡིན་པའི་མ་ངེས་པའི་་་་
གཏན་ཚིགས་མ་ཡིན་པའི་གནད་ངེས་པར་བྱའོ།།
སྐབས་འདིར་མཐའ་ཅུང་ཟད་དཔྱད་ན། གསུམ་ཡོད་དེ། གྲོགས་པའི་རྟགས་ཀྱི་ཚུལ་
• 473 •



ཇི་ལྟར་སྒྲུབ་པ་དང་། གྲགས་པའི་རྗེས་དཔག་གི་གཞལ་བྱའི་ཁྱད་པར་དང་། གྲགས་པའི་
དབྱེ་བ་བཤད་པ་རྣམས་སུ་ཡོད་པའི་ཕྱིར། དང་པོ་ཡོད་དེ། རྟགས་འགོད་པ་དང༌། ཚུལ་
སྒྲུབ་པ་གཉིས་སུ་ཡོད་པའི་ཕྱིར། དང་པོ་ཡོད་དེ། གང་རྟོག་ཡུལ་ན་ཡོད་ན་ཟླ་བ་ཞེས་པའི་
སྒྲས་བརྗོད་རུང་ཡིན་པས་ཁྱབ། དཔེར་ན། བུམ་པ་བཞིན། རི་བོང་ཅན་ཡང་རྟོག་ཡུལ་་
ན་ཡོད་པ་ཡིན། །ཞེས་པའི་རྟགས་སྦྱོར་འགོད་པ་ཡིན་པའི་ཕྱིར། གཉིས་པ་ཡོད་དེ། །
ཕྱོགས་ཆོས་སྒྲུབ་པ་དང་། ཁྱབ་པ་སྒྲུབ་པ་གཉིས་སུ་ཡོད་པའི་ཕྱིར། དང་པོ་གྲུབ་སྟེ། རི་་
བོང་ཅན་རྟོག་ཡུལ་ན་ཡོད་པར་མངོན་སུམ་གྱིས་གྲུབ་པའི་ཕྱིར་ཏེ། རི་བོང་ཅན་འཛིན་པའི་
རྟོག་པ་ཉམས་སུ་མྱོང་བའི་རང་རིག་མངོན་སུམ་གྱིས་གྲུབ་པའི་ཕྱིར། གཉིས་པ་ཡོད་དེ།
རྟགས་འགོད་པ་དང་། ཚུལ་སྒྲུབ་པ་གཉིས་སུ་ཡོད་པའི་ཕྱིར། དང་པོ་ཡོད་དེ། གང་་་་་
འདོད་པ་ཙམ་གྱིས་རྗེས་སུ་བྱེད་པ་ཡིན་ན། དོན་ཐམས་ཅད་ལ་འཇུག་རུང་ཡིན་པས་ཁྱབ།
དཔེར་ན། རྣམ་རྟོག་རང་ག་བ་བཞིན། ཟླ་བ་ཞེས་པའི་སྒྲ་འདི་ཡང་འདོད་པ་ཙམ་གྱིས་་་
རྗེས་སུ་བྱེད་པ་ཡིན་ནོ། །ཞེས་པའི་རྟགས་སྦྱོར་འགོད་པའི་ཕྱིར། གཉིས་པ་གྲུབ་སྟེ། སྦྱོར་
བ་སྐོར་གཅིག་པོ་དེའི་ཕྱོགས་ཁྱབ་གཉིས་ཀ་མངོན་སུམ་གྱིས་གྲུབ་པའི་ཕྱིར།།
གཉིས་པ་གྲགས་པའི་རྗེས་དཔག་གི་གཞལ་བྱའི་ཁྱད་པར་ཡོད་དེ། གྲགས་པའི་རྗེས་
དཔག་ཚད་མར་སོང་བའི་གཞལ་བྱ་ཡིན་ན། སྒྲ་བྱུང་གྲགས་པ་ཡིན་པས་ཁྱབ་པའི་ཕྱིར།།
གསུམ་པ་གྲགས་པའི་དབྱེ་བ་ཡོད་དེ། གྲགས་པ་དངོས་ཡིན་ན། ཡུལ་ཅན་ཡིན་པས་
ཁྱབ་ཅིང་། དབྱེ་ན་རྣམ་རྟོག་དང་། རྗོད་བྱེད་ཀྱི་སྒྲ་གཉིས་སུ་ཡོད་པའི་ཕྱིར། དེ་གཉིས་་
རིམ་པ་བཞིན། རི་བོང་ཅན་ལ་ཟླ་བ་ཞེས་པའི་བརྡ་སྦྱོར་འདོད་ཀྱི་འཇིག་རྟེན་པའི་རྟོག་པ་
དང༌། དེས་ཀུན་ནས་བསླངས་པའི་ཟླ་སྒྲ་ལྟ་བུ་ལ་བྱེད་པས། གྲགས་པའི་རྗེས་དཔག་གྲགས་
པ་དངོས་མ་ཡིན་པར་སེམས་ཏེ། དཔྱད་པར་བྱའོ། །རང་སྡེ་ཁ་ཅིག འཇིག་རྟེན་ན་རི་་་
བོང་ཅན་ཁོ་ན་ལ་ཟླ་བར་གྲགས་པས་ཟླ་སྒྲས་གྲགས་དབང་གིས་བརྗོད་རུང་དུ་གསུངས་ཏེ། །
རི་བོང་ཅན་ཁོ་ན་ལ་གོ་དགོས་ཤིང༌། དེ་ཟླ་སྒྲས་གྲོགས་དབང་གི་བརྗོད་མི་རུང་དུ་སྒྲུབ་པའི་
རྗེས་དཔག་མེད་པ་ལ་དགོངས་ནས། གང་ལ་ཐུན་མོང་མ་ཡིན་པའི་ཕྱིར། རྗེས་སུ་དཔག་པ་
ནི་མེད་ལ། ཞེས་གསུངས། ཟེར་བ་མི་འཐད་དེ། དཔེ་འདི་ཉིད་དབང་བྱས་ནས་ནི།
དེ་སྐད་བཤད་མིན་མཚན་ཉིད་ཕྱིར། །དེ་བཞིན་ད་ཏྲིག་ཤིང་མིན་ཞེས། །བརྗོད་པ་ལ་ཡང་
• 474 •



གནོད་ཕྱིར་རོ། །འདིར་ཡང་ག་བུར་དངུལ་སོགས་ལ། །འཇིག་རྟེན་ན་ནི་མཐོང་བའི་ཕྱིར། །
ཞེས་འབྱུང་བ་ལས། དེ་ལྟར་ན་རི་བོང་ཅན་གཅིག་པོ་ལ་ཟླ་བར་གྲགས་པའི་རྒྱུ་མཚན་གྱིས།
རྟོག་ཡུལ་ན་ཡོད་པ་རི་བོང་ཅན་ཟླ་སྒྲས་བརྗོད་མི་རུང་དུ་སྒྲུབ་པའི་རྟགས་ཐུན་མོང་མ་ཡིན་་་
པར་བསྟན་པའི་ཆེད་དུ། གང་ལ་ཐུན་མོང་མ་ཡིན་པར་རྗེས་སུ་དཔག་པ་ནི་མེད་ལ། ཞེས་
པས་ལུང་དང་པོ་སྨོས་པར་འགྱུར་ལ། དེ་འདོད་ན། རི་བོང་ཅན་ཟླ་སྒྲས་བརྗོད་མི་རུང་ཁོ་
ན་ལ་གྲགས་པས་གནོད་པར་བསྟན་པའི་ཆེད་དུ། སྒྲ་ལས་གྱུར་པའི་གྲགས་པ་དང༌། འགལ་
བའི་དོན་གྱི་བསལ་བ་དེ་ཡང་ཕྱོགས་མ་ཡིན་ཞེས་པའི་ལུང་གཉིས་སྨོས་པར་ཐལ་ཞིང་། །
འདོད་མི་ནུས་པ་ནི་ད་ཏྲིག་ཤིང་སྒྲས་བརྗོད་མི་རུང་ལ་གྲགས་པས་གནོད་པར་གསུངས་པ་ལྟ་
བུ། གྲགས་པས་གནོད་པ་སྤྱིའི་དབང་དུ་བྱས་ནས་ལུང་གཉིས་པ་སྨོས་པས་གྲུབ་པའི་ཕྱིར་་་
དང་། ཟླ་བ་མ་ཡིན་པའི་ག་བུར་སོགས་ལའང་ཟླ་བའི་སྒྲ་འཇུག་པར་འཇིག་རྟེན་ན་མཐོང་་
བའི་ཕྱིར། དེ་ལྟ་མ་ཡིན་ན། བརྡ་ལས་འཇུག་པར་འགྱུར་བ་ལ །ཐུན་མོང་མིན་པ་ཉིད་་
ཀྱང་ཅི། གལ་ཏེ་ལ་ལར་དེ་གྲུབ་ན། །དེ་ནི་དངོས་སྟོབས་ལས་གྲུབ་ཡིན། གྲོགས་གྲུབ་་་་
ཁས་ལེན་རི་བོང་ཅན། །མ་ཡིན་པ་ལའང་བཟློག་མེད་ཕྱིར། །ཞེས་འབྱུང་བ་ལས་ཟླ་བ་ཞེས་
པའི་སྒྲ་རི་བོང་ཅན་ཁོ་ན་ལ་འཇུག་ན དེ་རི་བོང་ཅན་ལ་བརྡའི་དབང་གི་མི་འཇུག་པར་་་
དངོས་དབང་གི་འཇུག་པར་ཐལ་ཞིང་། སྒྲ་དེ་གྲགས་དབང་གིས་འཇུག་འདོད་ན། ག་བུར་
སོགས་ལའང་ཟླ་སྒྲས་བརྡ་འམ་གྲགས་པའི་དབང་གིས་འཇུག་དགོས་པ་མཚུངས་པའི་ཕྱིར་ཏེ།
དེ་ལྟར་ཇི་སྐད་བཤད་པ་རྣམས་ཀྱི་གྲུབ་དོན་ཡོད་དེ། དེའི་ཕྱིར་དངོས་ངེས་མེད་བརྡ་ཅན། །
སྒྲ་ལས་བྱུང་བའི་ཆོས་རྣམས་ཀྱི། །རུང་བ་དོན་རྣམས་ཉིད་ཡིན་ཏེ། །འདོད་ལ་གེགས་བྱེད་
མེད་ཕྱིར་རོ། །ཞེས་སོགས་ཀྱིས་རྒྱས་བཤད་དང་། དེས་ནི་རྒྱུ་མཚན་ཅན་སྒྲ་ཡི། །དོན་་་་་
ནམ་སྒྲ་རྣམས་ཀྱི་ནི་དོན། །དོན་དམ་པ་ཉིད་འགོག་པ་ལ། །གནོད་པ་མེད་པར་བསྟན་པ་་་
ཡིན། །ཞེས་པས་དོན་བསྡུ་འཆད་པའི་ཕྱིར། ཁོ་ན་རེ། རྗེས་དཔག་དང་གྲགས་པ་ཞེས་པ་
སེལ་བྱེད་ཐ་དད་དུ་བསྟན་པ་མི་འཐད་པར་ཐལ། གྲགས་པའི་རྗེས་དཔག་རྗེས་དཔག་ཡིན་
པའི་ཕྱིར་ཞེ་ན། མ་ཁྱབ་སྟེ། ངེས་ན་ཡུལ་གྱིས་ཁྱད་པར་ནི། བསྟན་ཕྱིར་གྲགས་པ་རྗེས་་
དང་གུ་ལས། །ཕྱི་རོལ་གྱུར་པ་མ་ཡིན་ཡང་། །ཐ་དད་བྱས་ཡིན་སྔ་མ་བཞིན། །ཞེས་འབྱུང་
བ་ལས། དངོས་སྟོབས་རྗེས་དཔག་དང་གྲགས་པའི་རྗེས་དཔག་གཉིས་ཚད་མར་སོང་བའི་་་
• 475 •



ཡུལ་གྱི་ཁྱད་པར་ཤེས་པའི་ཆེད་དུ་དེ་ལྟར་བསྟན་པ་ནི། དཔེར་ན། དངོས་སྟོབས་རྗེས་་་་
དཔག་དང་ཡིད་ཆེས་རྗེས་དཔག་ཐ་དད་དུ་བྱས་པ་བཞིན་ཡིན་པའི་ཕྱིར། དེ་བཞིན་དུ།
གྲུབ་པ་ཐ་དད་བཤད་པ་ལ། །དགོས་པ་བསྟན་ཕྱིར་འདི་གཉིས་ནི། །རྒྱུ་དང་བཅས་པར་་་་
རབ་བརྗོད་དེ། །མངོན་སུམ་རྗེས་དཔག་གནོད་ལ་མིན། །ཞེས་འབྱུང་བ་ལས། ཡིད་ཆེས་
རྗེས་དཔག་དང་གྲགས་པའི་རྗེས་དཔག་གཉིས་རྗེས་དཔག་ཏུ་གྲུབ་ཟིན་ཀྱང་། མདོར་རྩར་་
རྗེས་དཔག་གསུམ་ཐ་དད་དུ་བཤད་པ་དེ། རྗེས་དཔག་གསུམ་གྱི་ཡུལ་གྱི་ཁྱད་པར་ཤེས་པའི་
ཆེད་དུ་ཡིན་པའི་ཕྱིར། རྟོགས་སླ་བ་ལ་དགོངས་ནས། འགྲེལ་པར་མངོན་རྗེས་ཀྱི་གནོད་་་་
པའི་དམ་བཅའ་ལྟར་སྣང་གི་དཔེ་རྒྱས་པར་མ་བསྟན་པའི་ཕྱིར།།
གསུམ་པ་མངོན་སུམ་གྱིས་མ་བསལ་བའི་ཚུལ་ཡོད་དེ། མངོན་སུམ་གྱིས་གནོད་པའི་་
ཚུལ་དང༌། རྩ་བར་དོན་སྨོས་པའི་དགོས་པ་དང་། འགྲེལ་པར་མཉན་བྱ་སྨོས་པའི་དགོས་
པ་གསུམ་ཡོད་པའི་ཕྱིར། དང་པོ་ཡོད་དེ། མངོན་སུམ་གྱིས་གནོད་འདི་ལ་ཡང་། སྒྲ་ནི་དུ་
མའི་དངོས་ཉིད་དུ། །ཞེས་སོགས་ཀྱིས་འཆད་པའི་ཕྱིར། གཉིས་པ་ཡོད་དེ། ཉན་ལ་་་་་
གཉིས་མེད་སྣང་གྱུར་པ། །དེ་དོན་དོན་བཤད་འདི་ཉིད་ནི། །ཞེས་སོགས་ཀྱིས་འཆད་པའི་
ཕྱིར། གསུམ་པ་ཡོད་དེ། དེས་ནི་སྤྱི་ཡི་ཆོས་རྣམས་ནི། །མངོན་སུམ་མིན་པར་གྲུབ་པའི་་་
ཕྱིར། །ཞེས་སོགས་ཀྱིས་འཆད་པའི་ཕྱིར། །
གཉིས་པ་གཞི་གང་ལ་མ་བསལ་བ་ཡོད་དེ། རང་རྟེན་ལའོ། །ཞེས་སྨོས་པའི་དགོས་
པ་བཤད་པ་དང་། ཁྱད་གཞི་མ་གྲུབ་པ་སོགས་ཕྱོགས་སྐྱོན་ཅན་དུ་མི་སྟོན་པའི་རྒྱུ་མཚན་་་་་
དང་གཉིས་ཡོད་པའི་ཕྱིར། དང་པོ་ཡོད་དེ། ཡོངས་གཅོད་ཀྱི་དགོས་པ་དང་། རྣམ་་་་
བཅད་ཀྱི་དགོས་པ་དང་། དོན་བསྡུ་བ་དང་གསུམ་ཡོད་པའི་ཕྱིར། དང་པོ་ཡོད་དེ། ཀུན་
ཏུ་རྒོལ་བ་བདག་ཉིད་ཀྱི །བསྒྲུབ་བྱར་འདོད་པའི་ཆོས་གང་ཡིན། །ཆོས་དེ་ལྡན་ལ་གནོད་
འགྱུར་གྱི། །ཆོས་གཞན་གྱི་ནི་ཆོས་ཅན་མིན། །ཞེས་འབྱུང་བ་ལས། ཤེས་འདོད་ཆོས་ཅན་
ཚད་མས་བཀག་ན་སྐབས་ཀྱི་བསྒྲུབ་བྱ་ཚད་མས་བཀག་པར་འགྱུར་གྱི། འབྲེལ་མེད་ཀྱི་ཆོས་
གཞན་གྱི་ཆོས་ཅན་ལ་གནོད་པས་སྐབས་ཀྱི་བསྒྲུབ་བྱ་ལ་གནོད་པར་མི་འགྱུར་རོ། །ཞེས་ཤེས་
པའི་ཆེད་དུ་ཡིན་པའི་ཕྱིར། སྐྱོན་འཕེན་པ་ཁ་ཅིག དེ་སྒྲུབ་ཀྱི་རྟེན་ཤེས་འདོད་ཆོས་ཅན་ལ་
ཚད་མས་གནོད་ན། དེ་སྒྲུབ་ཀྱི་བསྒྲུབ་བྱ་ལ་ཚད་མས་གནོད་དགོས་པར་ཐལ། ཁྱོད་ཀྱི་་་་
• 47 6 •



ཡོངས་གཅོད་དགོས་པ་དེ་འཐད་པའི་ཕྱིར། འདོད་ན། གང་ཟག་གི་བདག་འཛིན་མི་རྟག་
པར་སྒྲུབ་པའི་བསྒྲུབ་བྱ་ལ་ཚད་མས་གནོད་པ་ཐལ། གང་ཟག་གི་བདག་འཛིན་ལ་ཚད་མས་
གནོད་པའི་ཕྱིར། ཁྱབ་པ་ཁས། རྟགས་དེར་ཐལ། དེ་ལ་གང་ཟག་གི་བདག་མེད་མངོན་་་
སུམ་དུ་རྟོགས་པའི་ཤེས་རབ་ཀྱིས་གནོད་པའི་ཕྱིར་ཞེ་ན། ཐལ་འགྱུར་ཕྱི་མ་ལ་མ་ཁྱབ་བམ་་
སྙམ་སྟེ་དཔྱོད།།
གཉིས་པ་ཡོད་དེ། རྣམ་བཅད་ཀྱི་དགོས་པ་དངོས་དང༌། རྩོད་སྤོང་དང་། གཞན་
ལའང་མཚུངས་པར་བསྟན་པ་དང་གསུམ་ཡོད་པའི་ཕྱིར། དང་པོ་ཡོད་དེ། གཞན་དུ་དེ་་་
ལྟའི་རྣམ་ཅན་ཆོས། །ཞེས་སོགས་ཀྱིས་འཆད་པའི་ཕྱིར། གཉིས་པ་ཡོད་དེ། ལོག་རྟོག་་་་
བཟློག་པའི་ཆེད་དུ་རང་རྟེན་ལའོ། །ཞེས་སྨོས་པ་དང༌། ལོག་རྟོག་གི་སྦྱོར་བ་དཔེར་བརྗོད་
ནས། དེ་བཀག་ཀྱང་སྐྱོན་དུ་མི་འགྱུར་བའི་ཚུལ་གཉིས་ཡོད་པའི་ཕྱིར། དང་པོ་ཡོད་དེ།
འདི་ཡང་དོན་གྱི་གྲུབ་མིན་ནམ། །ཞེས་སོགས་ཀྱིས་འཆད་པའི་ཕྱིར། གཉིས་པ་ཡོད་དེ།
དཔེར་ན་མཁའ་སོགས་གཞན་དག་གི། །ཞེས་སོགས་ཀྱིས་འཆད་པའི་ཕྱིར། གསུམ་པ་་་་
གཞན་ལའང་མཚུངས་པར་བསྟན་པ་ཡོད་དེ། གལ་ཏེ་དེ་ལྟར་ན་འདིར་གནོད། །ཞེས་་་་་་
སོགས་ཀྱིས་འཆད་པའི་ཕྱིར།། །
གསུམ་པ་དོན་བསྡུ་ཡོད་དེ། རང་ཉིད་སྒྲ་ཡིས་ཆོས་གཞན་ལ། །ཞེས་སོགས་ཀྱིས་་་་
འཆད་པའི་ཕྱིར། །
གཉིས་པ་ཁྱད་གཞི་མ་གྲུབ་པ་སོགས་ཕྱོགས་སྐྱོན་ཅན་དུ་མི་སྟོན་པའི་རྒྱུ་མཚན་ཡོད་དེ།
རྩོད་པ་དང༌། ལན་གཉིས་སུ་ཡོད་པའི་ཕྱིར། དང་པོ་ནི། ཁོ་ན་རེ། ཁྱད་པར་དང་ཁྱད་
པར་ཅན་མ་གྲུབ་པ་དང༌། གཉིས་ཀ་མ་གྲུབ་པ་སོགས་ཀྱིས། དམ་བཅའ་ལྟར་སྣང་གི་དཔེ་
བརྗོད་དང༌། དེའི་ཞེན་དོན་ལ་གནོད་ཚུལ་ཀྱང་མདོ་རང་འགྲེལ་ལས་སྟོན་རིགས་པར་ཐལ།
དེ་རྣམས་ཀྱང་དམ་བཅའ་ལྟར་སྣང་ཡིན་པའི་ཕྱིར་ཞེ་ན། འོ་ན་ཁྱོད་པར་མ་གྲུབ་པ་སོགས་་
གང་། དེ་རྣམས་དམ་བཅའ་ལྟར་སྣང་ཡིན་པའི་རྒྱུ་མཚན་ཅི་ཡིན་དྲིས་པས། ཁོ་ན་རེ། །
ཁྱད་པར་མ་གྲུབ་པ་ནི། གྲངས་ཅན་གྱི་ངོར། སྒྲ་འཇིག་པར་དམ་བཅས་པ་ལྟ་བུ། ཁྱད་་་
པར་ཅན་མ་གྲུབ་པ་ནི་གང་ཟག་གི་བདག་ཐམས་ཅད་ལ་ཁྱབ་པར་དམ་བཅས་པ་ལྟ་བུ།
གཉིས་ཀ་མ་གྲུབ་པ་ནི། གང་ཟག་གི་བདག་འཕྲོད་པ་འདུ་བའི་རྒྱུར་དམ་བཅས་པ་ལྟ་བུ།
• གཌ •



དམ་བཅའ་ལྟར་སྣང་ཡིན་ཚུལ་ནི། གང་ཟག་གི་བདག་ཐམས་ཅད་ལ་ཁྱབ་པ་དེ། ཕྱོགས་་་
ལྟར་སྣང་ཡིན་ཏེ། བདེ་སྡུག་ཀུན་ལ་དམིགས་པ་དེ། གང་ཟག་གི་བདག་གི་སྟེང་དུ་འགོད་
ཚུལ་མཐུན་པར་མ་གྲུབ་པའི་ཕྱིར། ཁྱབ་སྟེ། བདེ་སྡུག་ཀུན་ལ་དམིགས་པ་གང་ཟག་གི་་་་
བདག་གི་སྟེང་དུ་མ་གྲུབ་པ་དེ། གང་ཟག་གི་བདག་ཐམས་ཅད་ལ་ཁྱབ་པར་སྒྲུབ་པའི་ཕྱོགས་
སྐྱོན་ཅན་ཡིན་པའི་ཕྱིར། དེའི་སྒྲུབ་བྱེད་ནི། གང་ཟག་གི་བདག་ཆོས་ཅན། ཐམས་ཅད་་
ལ་ཁྱབ་སྟེ། བདེ་སྡུག་ཀུན་ལ་དམིགས་པའི་ཕྱིར། ཞེས་བཀོད་པའི་ཚེ་ན། བདེ་སྡུག་ཀུན་
ལ་དམིགས་པ། གང་ཟག་གི་བདག་གི་སྟེང་དུ་མ་གྲུབ་པ་དེ་ཆོས་ཅན། ཁྱོད་གང་ཟག་གི་་་
བདག་ཐམས་ཅད་ལ་ཁྱབ་པར་སྒྲུབ་པའི་ཕྱོགས་སྐྱོན་ཅན་ཡིན་ཏེ། ཁྱོད་ཁྱད་ཆོས་སུ་ལྡན་་་་་
པའི་སྒོ་ནས་གང་ཟག་གི་བདག་ཐམས་ཅད་ལ་ཁྱབ་པར་སྒྲུབ་པ་ལ་གནོད་པའི་ཕྱིར་ཞེ་ན།
གཉིས་པ་དེའི་ལན་ཡོད་དེ། སྒྲུབ་བྱེད་སྐྱོན་ནི་ཐམས་ཅད་ཀྱིས། །ཕྱོགས་ཉིད་ལ་ནི་གནོད་
འགྱུར་པ། །དེ་ལྟ་ན་ཡང་དམ་བཅའ་བ། །ཙམ་དང་འབྲེལ་པ་ཕྱོགས་སྐྱོན་ཡིན། །ཡན་་་་
ལག་ཕྱི་མ་ལ་ལྟོས་སྐྱོན། །གང་ཡིན་དེ་ན་དེ་ཉིད་དང་། །རྗེས་འབྲེལ་ཞེས་བཤད་དེ་ཡི་ཕྱིར། །
རྟེན་སོགས་མ་གྲུབ་ཕྱོགས་སྐྱོན་མིན། །ཞེས་འབྱུང་བ་ལས། བྱས་པ་བྱས་རྟགས་ཀྱི་སྒྲ་རྟག་
པར་སྒྲུབ་པའི་ཕྱོགས་སྐྱོན་ཅན་དུ་འགྱུར་ཞིང༌། འདོད་མ་ནུས་པ་ནི། སྒྲ་རྟག་པར་སྒྲུབ་
པའི་ཕྱོགས་སྐྱོན་ཡིན་ན། སྒྲ་རྟག་པར་དམ་བཅས་ཙམ་ནས་སྐྱོན་དུ་འབྲེལ་དགོས། བྱས་་་
རྟགས་ཀྱི་སྒྲ་རྟག་པར་སྒྲུབ་པའི་རྟགས་སྐྱོན་ཅན་དུ་གྱུར་པ་བྱས་པ་སྒྲ་རྟག་པར་སྒྲུབ་པའི་་་་་
རྟགས་སུ་བཀོད་པ་ལ་ལྟོས་པས་གྲུབ་པའི་ཕྱིར་དང་། མིག་ཤེས་ཀྱི་གཟུང་བྱ་སྒྲའི་སྟེང་དུ་་་་
འགོད་ཚུལ་དང་མཐུན་པར་མ་གྲུབ་པ་དེ མིག་ཤེས་ཀྱི་གཟུང་བྱའི་རྟགས་ཀྱིས་སྒྲ་རྟག་པར་
སྒྲུབ་པའི་ཕྱོགས་སྐྱོན་མ་ཡིན་པའི་ཕྱིར། འོ་ན། མདོ་རང་འགྲེལ་ལས། གཞན་དུ་ནི་་་་་
དཔེར་ན་སྒྲ་མཉན་པར་བྱ་བ་མ་ཡིན་པ་དང་། བུམ་པ་རྟག་པ་དང་། གཞལ་བྱའི་དོན་གྲུབ་
པར་བྱེད་པའི་ཚད་མ་མེད། ཞེས་བྱ་བ་དམ་བཅའ་བ་ཙམ་གྱིས་དེར་སྣང་བ་ཡིན་ནོ། །གང་
ལ་ཐུན་མོང་མ་ཡིན་པར་རྗེས་སུ་དཔག་པ་ནི་མེད་ལ། སྒྲ་ལས་བྱུང་བའི་གྲགས་པ་དང་་་་
འགལ་བའི་དོན་གྱིས་བསལ་བ་དེ་ཡང་ཕྱོགས་ཡིན་ནོ། །དཔེར་ན། རི་བོང་ཅན་ནི་ཟླ་བ་མ་
ཡིན་ཏེ། ཡོད་པའི་ཕྱིར། ཞེས་བྱ་བ་ལྟ་བུའོ། །ཞེས་སྒྲ་མཉན་བྱ་མ་ཡིན་པར་དམ་བཅས་་
པའི་དམ་བཅའ་དང་བུམ་པ་རྟག་པར་དམ་བཅས་པའི་དམ་བཅའ་དང༌། གཞལ་བྱ་འཇལ་
• 478 •



་ཚད་མ་མེད་པར་དམ་བཅས་པའི་དམ་བཅའ་དང༌། སྦྱིན་པ་གཏོང་བ་ལས་ལོངས་་་
སྤྱོད་མི་འབྱུང་བར་དམ་བཅས་པའི་དམ་བཅའ་དང༌། རི་བོང་ཅན་གྲགས་དབང་གི་ཟླ་བ་་་
ཞེས་པའི་སྒྲས་བརྗོད་མི་རུང་དུ་དམ་བཅས་པའི་དམ་བཅའ་དང་ལྔ་རིམ་པ་བཞིན་དུ། ཆོས་
ཀྱི་ངོ་བོ་ལ་མངོན་སུམ་དང་། དངོས་སྟོབས་དང་། ཡིད་ཆེས་དང༌། ཡིད་ཆེས་རྗེས་དཔག་
དང་། གྲགས་པའི་རྗེས་དཔག་གིས་གནོད་པའི་དམ་བཅའ་ལྟར་སྣང་གི་དཔེར་བཤད་ནས།
དམ་བཅའ་ལྟར་སྣང་གཞན་གྱི་དཔེ་དང་། དེ་ལ་གནོད་ཚུལ་རྒྱས་པར་མི་སྟོན་པའི་རྒྱུ་མཚན་
ཅི་ཡིན་ཞེ་ན། དེའི་རྒྱུ་མཚན་ཡོད་དེ། རང་འགྲེལ་ལས། འདི་ཡང་ཆོས་ཀྱི་རང་གི་ངོ་བོ་
དང་འགལ་བ་སེལ་བའི་སྒོ་ཙམ་ཞིག་བསྟན་པ་ཡིན་ལ། ཕྱོགས་འདིས་ནི། ཆོས་དང་ཆོས་་
ཅན་གྱི་ཁྱད་པར་དང༌། ཆོས་ཅན་རང་གི་ངོ་བོ་བསལ་བ་རིག་པར་བྱ་སྟེ། ཞེས་གསུངས་་་
པའི་དོན་འཆད་པ་ལ། རྣམ་འགྲེལ་འདིར། འདིས་གྲུབ་ཡན་ལག་གྱུར་པ་ཡི། །ཆོས་ཅན་
ཆོས་ཀྱི་ཁྱད་པར་དང་། ཆོས་ཅན་རང་གི་ངོ་བོ་ལ། གནོད་པ་དག་ནི་བསྟན་པ་ཡིན། །
ཞེས་འབྱུང་བ་ལས། རྒོལ་བ་དབང་རྣོན་གྱིས་དེར་ཆོས་ཀྱི་ངོ་བོ་ལ་གནོད་པས་དམ་བཅའ་་་
ལྟར་སྣང་གྱི་དཔེ་དང་། དེའི་ཞེན་དོན་ལ་གནོད་ཚུལ་རྒྱས་པར་བསྟན་པ་ལ་བརྟེན་ནས།
ཆོས་ཅན་གྱི་ཁྱད་པར་དང༌། །ཆོས་ཅན་གྱི་ངོ་བོ་ལ་གནོད་པས་དམ་བཅའ་ལྟར་སྣང་གི་དཔེ་
དང༌། དེའི་ཞེན་དོན་ལ་ཚད་མས་གནོད་ཚུལ་རྟོགས་སླ་བ་ལ་དགོངས་ནས་དེ་ལྟར་མ་བསྟན་
པའི་ཕྱིར། འོ་ན། དམ་བཅའ་ལྷག་མ་རྣམས་ཀྱི་དཔེ་དང་དེའི་ཞེན་དོན་ལ་གནོད་ཚུལ་ཇི་
ལྟར་ཡིན་ཞེ་ན། རང་འགྲེལ་ལས། ཡན་ལག་རྣམས་ནི་ཡན་ལག་ཅན་ལས་གཞན་མ་ཡིན་ཏེ།
སྲང་ལྕིའི་དམའ་བའི་ཁྱད་པར་མི་འཛིན་པའི་ཕྱིར། ཡན་ལག་ཅན་ནི་ཡན་ལག་ལས་གཞན་
མ་ཡིན་ཏེ། མངོན་སུམ་མ་ཡིན་པ་ཉིད་དུ་ཐལ་བའི་ཕྱིར། རྫས་ནི་ཡོད་པ་མ་ཡིན་ཏེ།
ཡོན་ཏན་དང་རྫས་དག རྫས་དང་རྫས་མ་ཡིན་པ་ཉིད་དུ་ཐལ་བའི་ཕྱིར་རོ། དེ་བཞིན་དུ་
ངག་ཐམས་ཅད་བརྫུན་པའི་དོན་ཅན་ཡིན་ནོ། །ཞེས་བྱ་བ་ནི་ངག་དང་ངག་གི་བདག་ཉིད་
དུ་བརྫུན་པའི་དོན་ཅན་ཉིད་དུ་ངག་ཡོད་པ་གང་ཡིན་པ་དེ་ནི། གལ་ཏེ་ངག་དང་བརྫུན་པ་
ཐམས་ཅད་དུ་སེལ་བ་དེ་ལྟར་ན། གཉིས་ཀའི་རང་གི་ངོ་བོ་སེལ་བ་ཡིན་ནོ། །ཅི་སྟེ་ངག་གི་
བདག་ཉིད་ཀྱིའང༌། བརྫུན་པ་ཉིད་ཀྱི་སེལ་བར་ལྟར་ན གཉིས་ཀའི་རང་གི་ཁྱད་པར་སེལ་
བ་ཡིན། །ཞེས་གསུངས་པས་ཤེས་ཏེ། ཆོས་ཀྱི་ཁྱད་པར་དང༌། ཆོས་ཅན་གྱི་ཁྱད་པར་དང་།
• 479 •



ཆོས་ཀྱི་ངོ་བོ་དང་། ཆོས་ཅན་གྱི་ངོ་བོ་དང་ཁྱད་པར་གཞི་ཀ་ལ་གནོད་པའི་དམ་བཅའ་ལྟར་
སྣང་བཞི་ཡོད་པ་ལས། དང་པོ་ནི། བྱེ་བྲག་པས་བུམ་པའི་ཡན་ལག་རྣམས་ལྕིད་ཀྱི་ཡོན་་་་
ཏན་དོན་གཞན་སོགས་ཆོས་ལྔས་ཁྱད་པར་དུ་བྱས་པའི་ཡན་ལག་ཅན་གྱི་བུམ་པ་ལས་རྫས་་་་
གཞན་དུ་དམ་བཅས་པའི་དམ་བཅའ་ལྟ་བུ་ཡིན་ནོ། །དེ་ལྟར་དམ་བཅས་པའི་ཚེ། བུམ་་་
པའི་ཡན་ལག་ཆོས་ཅན་གྱི་ངོ་བོ་དང༌། ཡན་ལག་ཅན་གྱི་བུམ་པ་ལས་རྫས་གཞན་ཆོས་ཀྱི་ངོ་
བོ་དང་ལྕིད་ཀྱི་ཡོན་ཏན་དོན་གཞན་སོགས་ཆོས་ལྔ་པོ་ཆོས་ཀྱི་ཁྱད་པར་དུ་དམ་བཅས་པ་གང་
ཞིག་ཡན་ལག་ཅན་ལ་རང་གི་ཡན་ལག་ལ་མེད་པའི་ལྕིད་ཀྱི་ཡོན་ཏན་དོན་གཞན་སོགས་ཆོས་
ཡོད་པ་ལ། ཁས་བླངས། རང་ཚིག མངོན་སུམ། རྗེས་དཔག གྲགས་པས་གནོད་པའི་
ཕྱིར། དང་པོ་གྲུབ་སྟེ། ཡན་ལག་ཅན་གྱི་བུམ་པ་ཆ་མེད་དུ་ཁས་བླངས་པ་དང་། དེ་རང་
གི་ཡན་ལག་ལ་མེད་པའི་ལྗིད་ཀྱི་ཡོན་ཏན་དོན་གཞན་སོགས་ཆོས་ལྔས་ཁྱད་པར་དུ་བྱས་པར་
འདོད་པ་ཁས་བླངས་འགལ་བའི་ཕྱིར། གཉིས་པ་གྲུབ་སྟེ། བྱེ་བྲག་པས་དངོས་སུ་ནི། །
བུམ་པའི་ཡན་ལག་དང་། ཡན་ལག་ཅན་གྱི་བུམ་པ་རྫས་གཞན་དུ་དམ་བཅས་པས། ཡན་
ལག་དང་། ཡན་ལག་ཅན་ཞེས་སྨོས་པའི་ཤུགས་ལ་དེ་གཉིས་རྫས་གཞན་མ་ཡིན་པར་ཡང་་་་
དམ་བཅས་པའི་ཕྱིར། གསུམ་པ་གྲུབ་སྟེ། ཡན་ལག་ཅན་ལ་རང་གི་ཡན་ལག་ལ་མེད་པའི་
ལྕིད་ཀྱི་ཡོན་ཏན་དོན་གཞན་སོགས་ཆོས་ལྔ་མེད་པར་མངོན་སུམ་གྱིས་གྲུབ་པའི་ཕྱིར། བཞི་
པ་གྲུབ་སྟེ། ཡན་ལག་ཅན་གྱི་བུམ་པ་ལ་རང་གི་ཡན་ལག་ལ་མེད་པའི་ལྕིད་ཀྱི་ཡོན་ཏན་དོན་
གཞན་སོགས་ཆོས་ལྔ་མེད་པར་རྗེས་སུ་དཔག་པས་གྲུབ་པའི་ཕྱིར། ལྔ་པ་གྲུབ་སྟེ། ཡན་ལག་
ཅན་གྱི་བུམ་པ་ལ་རང་གི་ཡན་ལག་ལ་མེད་པའི་ལྕིད་ཀྱི་ཡོན་ཏན་དོན་གཞན་སོགས་ཆོས་ལྔ་་་
མེད་པར་རྗོད་བྱེད་ཀྱི་སྒྲ་དང་། རྟོག་པ་དོན་མཐུན་གྱི་གྲུབ་པའི་ཕྱིར: གཉིས་པ་ཆོས་ཅན་
གྱི་ཁྱད་པར་ལ་གནོད་པའི་དམ་བཅའ་ལྟར་སྣང་ནི། བྱེ་བྲག་པས་རང་གི་ཡན་ལག་ལ་མེད་་
པའི་ལྕིད་ཀྱི་ཡོན་ཏན་དོན་གཞན་སོགས་ཆོས་ལྔས་ཁྱད་པར་དུ་བྱས་པའི་ཡན་ལག་ཅན་གྱི་་་་་
བུམ་པ་རང་གི་ཡན་ལག་ལས་རྫས་གཞན་དུ་དམ་བཅས་པའི་དམ་བཅའ་ལྟ་བུ་ཡིན་ནོ། དེ་
ལྟར་དམ་བཅས་པའི་ཚེ་ཡན་ལག་ལས་རྫས་གཞན་སོགས་ཆོས་ཀྱི་ངོ་བོ་དང་། ཡན་ལག་ཅན་
གྱི་བུམ་པ་ཆོས་ཅན་གྱི་ངོ་བོ་དང་། རང་གི་ཡན་ལག་ལ་མེད་པའི་ལྕིད་ཀྱི་ཡོན་ཏན་དོན་་་་་
གཞན་སོགས་ཆོས་ལྔ་ཆོས་ཀྱི་ཁྱད་པར་དུ་བྱས་པ་གང་ཞིག ཡན་ལག་ཅན་ལ་རང་གི་ཡན་་་
• 480 •



“ལག་ལ་མེད་པའི་སྦྱིད་ཀྱི་ཡོན་ཏན་དོན་གཞན་སོགས་ཆོས་ལྔ་ཡོད་པ་ལ་ཁས་བླངས་རང་ཚིག་
མངོན་རྗེས་གྲགས་པ་ལྔས་གནོད་པའི་ཕྱིར་དང་། གནོད་ཚུལ་དང་པོ་ནི། ཡན་ལན་ཅན་གྱི་
བུམ་པ་ཆ་མེད་དུ་ཁས་བླངས་པས། དེ་མཆུ་ཞབས་དང་བཅས་པར་མངོན་སུམ་ལ་སྣང་བར་
འདོད་པ་ཁས་བླངས་འགལ་བའི་ཕྱིར། རང་ཚིག་སོགས་ཀྱིས་གནོད་ཚུལ་ཡང་སྔ་མ་ལ་་་་་་
དཔག་ནས་ཤེས་པར་བྱ་བ་ཡིན་པའི་ཕྱིར། གསུམ་པ་ཆོས་ཀྱི་ངོ་བོ་ལ་གནོད་པའི་དམ་བཅའ་
ལྟར་སྣང་ནི། ཡོན་ཏན་དོན་གཞན་གྱི་རྟེན་བྱེད་པ་མཚན་ཉིད་དུ་ལྡན་པའི་རྫས་ཡོད་པར་་་་
དམ་བཅས་པའི་དམ་བཅའ་ལྟ་བུ་ཡིན་ཏེ། དེ་ལྟར་དམ་བཅས་པའི་ཚེ། ཡོན་ཏན་དོན་་་་་
གཞན་གྱི་རྟེན་བྱེད་པའི་མཚན་ཉིད་དུ་ལྡན་པའི་རྫས་ཆོས་ཅན་གྱི་ངོ་བོར་ཁས་བླངས་པ་གང་
ཞིག དེ་ལ་ཚད་མས་གནོད་པའི་ཕྱིར། གནོད་པའི་ཚུལ་ནི། སྔོན་པོ་དེས་མཛེས་པའི་ཡོན་
ཏན་དོན་གཞན་གྱི་རྟེན་བྱེད་པར་ཐལ། སྔོན་པོ་མཛེས་སོ་སྙམ་པའི་བློ་སྐྱེ་བའི་ཕྱིར། མ་་་་
ཁྱབ་ན། བུམ་པ་མཛེས་སོ་སྙམ་པའི་བློ་སྐྱེ་ན། བུམ་པ་དེས་མཛེས་པའི་ཡོན་ཏན་དོན་་་་་་
གཞན་གྱི་རྟེན་བྱེད་པས་ཁྱབ་པ་འགལ། འདོད་ན། སྔོན་པོ་ཆོས་ཅན། རྫས་སུ་ཐལ།
ཡོན་ཏན་དོན་གཞན་གྱི་རྟེན་བྱེད་པའི་ཕྱིར། ཁྱབ་པ་ཁས། འདོད་ན། ཡོན་ཏན་རྫས་སུ་
ཐལ། སྔོན་པོ་ཡོན་ཏན་ཀྱང་ཡིན། རྫས་ཀྱང་ཡིན་པའི་ཕྱིར། བུམ་པ་ཆོས་ཅན། ཁྱོད་་་་
རང་གི་ཡོན་ཏ་དང་འབྲེལ་མེད་ཡིན་པར་ཐལ། རང་གི་ཡོན་ཏན་དང་དུས་མཉམ་པའི་རྫས་
གཞན་ཡིན་པའི་ཕྱིར། རྟགས་ཁས། འདོད་ན། དེ་ཆོས་ཅན། རང་གི་ཡོན་ཏན་གྱི་རྟེན་
མི་བྱེད་པར་ཐལ། འདོད་པ་དེའི་ཕྱིར། འདོད་ན་དེ་ཆོས་ཅན། རྫས་མ་ཡིན་པར་ཐལ།
ཡོན་ཏན་དོན་གཞན་གྱི་རྟེན་མི་བྱེད་པའི་ཕྱིར། འདོད་ན། རྫས་རྫས་མ་ཡིན་པར་ཐལ། །
བུམ་པ་ཡོད། བུམ་པ་རྫས་མ་ཡིན་པའི་ཕྱིར། ཞེས་པའོ། །བཞི་པ་ཆོས་ཅན་གྱི་ངོ་བོ་དང་
ཁྱད་པར་བཞི་ཀ་ལ་གནོད་པའི་དམ་བཅའ་ལྟར་སྣང་ནི། རིག་བྱེད་པས་མི་རྟག་པའི་ངག་་་
ཐམས་ཅད་བརྫུན་ཚིག་གི་བརྗོད་བྱ་ཅན་གྱི་བརྫུན་པའི་དོན་ཅན་དུ་དམ་བཅས་པ་ལྟ་བུ་ཡིན་
ཏེ། དེ་ལྟར་དམ་བཅས་པའི་ཚེ། ངག་ཆོས་ཅན་གྱི་ངོ་བོ། མི་རྟག་པ་ཆོས་ཅན་གྱི་ཁྱད་་་་
པར་དང༌། བརྫུན་པའི་དོན་ཅན་ཆོས་ཀྱི་ངོ་བོ་དང་། བརྫུན་ཚིག་བརྗོད་བྱ་ཅན་ཆོས་ཀྱི་་་
ཁྱད་པར་དུ་དམ་བཅས་པ་གང་ཞིག དེའི་ཞེན་དོན་ལ་ཁས་བླངས་རང་ཚིག་སོགས་ཀྱིས་་་་་
གནོད་པའི་ཕྱིར། གནོད་པའི་ཚུལ་ནི། མི་རྟག་པའི་ངག་ཐམས་ཅད་བརྫུན་པའི་དོན་ཅན་
• 481 •



ཡིན་ཞེས་པའི་ངག་ཆོས་ཅན། བརྫུན་པའི་དོན་ཅན་ཡིན་པར་ཐལ། མི་རྟག་པའི་ངག་ཡིན་
པའི་ཕྱིར། ཁྱབ་པ་ཁས། མ་གྲུབ་ན། ཤེས་བྱ་ཆོས་ཅན། མི་རྟག་པའི་ངག་མེད་པར་ཐལ།
མ་གྲུབ་པ་དེའི་ཕྱིར། འདོད་ན། ངག་མེད་པར་ཐལ། འདོད་པ་དེའི་ཕྱིར། དེས་ཆོས་་་
ཅན་གྱི་ངོ་བོ་སེལ། མི་རྟག་པ་དེ་ངག་གི་ཁྱད་པར་མ་ཡིན་པར་ཐལ། མི་རྟག་པའི་ངག་མེད་
པའི་ཕྱིར། དེས་ཆོས་ཅན་གྱི་ཁྱད་པར་སེལ། རྩ་བར་འདོད་ན། མི་རྟག་པའི་ངག་ཐམས་
ཅད་ཆོས་ཅན། ཁྱོད་བརྫུན་པའི་དོན་ཅན་མ་ཡིན་པར་ཐལ། ཁྱོད་བརྫུན་པའི་དོན་ཅན་་་་
ཡིན་ཞེས་པའི་ངག་དེ་བརྫུན་པའི་དོན་ཅན་ཡིན་པའི་ཕྱིར། འདོད་ན། ཆོས་ཀྱི་ངོ་བོ་སེལ།
དེ་ཆོས་ཅན། ཁྱོད་བརྫུན་ཚིག་གི་བརྗོད་བྱ་ཅན་མ་ཡིན་པར་ཐལ། ཁྱོད་བརྫུན་པའི་དོན་
ཅན་མ་ཡིན་པའི་ཕྱིར། འདོད་ན། ཆོས་ཀྱི་ཁྱད་པར་སེལ། རྣམ་བཤད་ལས། རིགས་་་
མདོར་བསྡུས་ཀྱི་དབང་དུ་མཛད་ནས་གསུངས་པ་ནི། ངག་ཐམས་ཅད་བརྫུན་པའི་དོན་ཅན་
དུ་དམ་བཅས་པའི་དམ་བཅའ་དེ་རང་ཚིག་དངོས་ཤུགས་འགལ་བ་ཡིན་ཏེ། དེ་ལྟར་དམ་་་
བཅས་པའི་ཚེ། ངག་ཐམས་ཅད་བརྫུན་པའི་དོན་ཅན་དུ་དམ་བཅས། བདེན་ཞེན་གྱི་དམ་
བཅས་པའི་ཤུགས་ལ། ངག་དེ་ཉིད་ཀྱིས་དོན་བདེན་པ་སྟོན་པར་ཡང་ཁས་བླངས་པའི་ཕྱིར།
ཞེས་པའོ། །འོ་ན། གོང་དུ་ཇི་སྐད་བཤད་པའི་དམ་བཅའ་དེ་རྣམས་དམ་བཅའ་ལྟར་སྣང་
ཡིན་པའི་རྒྱུ་མཚན་ཅི་ཡིན་ཞེ་ན། དེ་རྣམས་རང་གི་ཞེན་དོན་རང་དམ་བཅའ་བ་པོའི་གང་
ཟག་གི་ཚད་མས་མ་གྲུབ་པའི་དམ་བཅའ་གང་ཞིག དེ་འདྲའི་དམ་བཅའ་དེ། དམ་བཅའ་
ལྟར་སྣང་གི་མཚན་ཉིད་ཡིན་པའི་ཕྱིར་ཏེ། རང་གི་ཞེན་དོན་རང་དམ་བཅའ་བ་པོའི་གང་་་་
ཟག་གི་ཚད་མས་གྲུབ་པའི་དམ་བཅའ་དེ། དམ་བཅའ་ཡང་དག་གི་མཚན་ཉིད་ཡིན་པའི་་་་
ཕྱིར། དམ་བཅའ་ལྟར་སྣང་ཡིན་ན། རང་གི་ཞེན་དོན་ཚད་མས་མ་གྲུབ་པས་ནི་མ་ཁྱབ་སྟེ།
སྒྲ་མི་རྟག་པར་ཚད་མས་མ་གྲུབ་པའི་གང་ཟག་གི་སྒྲ་མི་རྟག་པར་དམ་བཅས་པའི་དམ་བཅའ་
ལྟར་སྣང་ཡིན་ཀྱང༌། དེའི་ཞེན་དོན་ཚད་མས་གྲུབ་པའི་ཕྱིར། དེ་ལ་ཁ་ཅིག སྒྲ་མི་རྟག་་་
པར་རྟོགས་པའི་ཚད་མ་འགགས་ནས་དེས་དྲངས་པའི་སྒྲ་མི་རྟག་པར་རྟོགས་པའི་དཔྱད་ཤེས་
རྒྱུད་ལྡན་གྱི་གང་ཟག་གི་སྒྲ་མི་རྟག་པར་དམ་བཅས་པའི་དམ་བཅའ་ཆོས་ཅན། རང་གི་ཞེན་
དོན་རང་དམ་བཅའ་བ་པོའི་གང་ཟག་གི་ཚད་མས་གྲུབ་པར་ཐལ། དམ་བཅའ་ཡང་དག་་་
ཡིན་པའི་ཕྱིར། ཁྱབ་པ་ཁས། མ་གྲུབ་ན། དེར་ཐལ། དེ་འདྲ་བའི་དམ་བཅའ་ཡོད་པའི་
• 482 ，



ཕྱིར། དེར་ཐལ། དེ་འདྲའི་གང་ཟག་ཡོད་པའི་ཕྱིར་ཏེ། སྒྲ་མི་རྟག་པར་རྟོགས་པའི་ཚད་
མ་འགགས་ནས་དེས་དྲངས་པའི་སྒྲ་མི་རྟག་པར་རྟོགས་པའི་དཔྱད་ཤེས་སྐྱེས་པའི་དུས་ཡོད་་་་
པའི་ཕྱིར། དེར་ཐལ། སྒྲ་མི་རྟག་པར་རྟོགས་པའི་ཚད་མ་དེ། དེས་དྲངས་པའི་སྒྲ་མི་རྟག་
པར་རྟོགས་པའི་དཔྱད་ཤེས་ཀྱི་དངོས་རྒྱུ་ཡིན་པའི་ཕྱིར། རྩ་བར་འདོད་ན། དེ་འདྲའི་གང་
ཟག་གི་རྒྱུད་ལ་སྒྲ་མི་རྟག་པར་རྟོགས་པའི་ཚད་མ་མ་འགགས་པར་ཡོད་པར་ཐལ་ལོ། །ཞེ་ན།
མ་ཁྱབ་བམ་བསམ་པར་བྱ་ཞིང༌། ཚིག་མཚུངས་སྦྲེལ་ན། སྒྲ་མི་རྟག་པར་རྟོགས་པའི་ཚད་
མ་འགགས་ནས་དེས་དྲངས་པའི་སྒྲ་མི་རྟག་པར་རྟོགས་པའི་དཔྱད་ཤེས་སྐྱེས་པའི་དུས་ཡོད་ན།
སྒྲ་མི་རྟག་པར་རྟོགས་པའི་ཚད་མ་འགགས། དེས་དྲངས་པའི་སྒྲ་མི་རྟག་པར་རྟོགས་པའི་་་་
དཔྱད་ཤེས་རྒྱུད་ལྡན་གྱི་གང་ཟག་ཡོད་པས་མ་ཁྱབ་པར་ཐལ། སྤྱིར་ཚད་མ་འགགས། དེས་
དྲངས་པའི་དཔྱད་ཤེས་སྐྱེས་པའི་དུས་ཡོད་ན། ཚད་མ་འགགས་དེས་དྲངས་པའི་དཔྱད་ཤེས་
རྒྱུད་ལྡན་གྱི་གང་ཟག་ཡོད་པས་མ་ཁྱབ་པའི་ཕྱིར། མ་གྲུབ་ན། དེར་ཐལ། དེའི་ཕྱིར།
འདོད་ན། དེ་འདྲའི་གང་ཟག་གི་རྒྱུད་ལ་ཚད་མ་མེད་པར་ཐལ། འདོད་པ་དེའི་ཕྱིར། །
འདོད་ན། དེ་འདྲའི་གང་ཟག་གི་རྒྱུད་ལ་ཚད་མས་དྲངས་པའི་དཔྱད་ཤེས་ཉམས་སུ་མྱོང་་་་
བའི་རང་རིག་མངོན་སུམ་མེད་པར་ཐལ་ལོ། །ཞེས་འཕེན་ནོ། །
རྣམ་འགྲེལ་འདིར་གོང་དུ་དྲངས་པའི་མདོ་རང་འགྲེལ་གྱི་དོན་འཆད་ཚུལ་ཡོད་དེ།
མདོར་བསྟན་རྒྱས་བཤད་གཉིས་ཀྱི་སྒོ་ནས་བཤད་པར་བྱ་བ་ཡིན་པའི་ཕྱིར། དང་པོ་ཡོད་དེ།
དེ་ལ་དོན་ནི་བསྟན་པ་ཡི། །དོན་དུ་དཔེ་ནི་ཕྱོགས་ཙམ་བརྗོད། །ཅེས་འབྱུང་བ་ལས།
ཆོས་ཀྱི་ཁྱད་པར་ལ་གནོད་པའི་དམ་བཅའ་ལྟར་སྣང་དང་། དེའི་ཞེན་དོན་ལ་གནོད་ཚུལ་་་
རྒྱས་པར་བསྟན་པའི་ཆེད་དུ་མདོ་རང་འགྲེལ་ལས། ཆོས་ཀྱི་ཁྱད་པར་ལ་རྗེས་དཔག་གིས་་་
གནོད་ཚུལ་གྱི་དཔེ་ཙམ་བསྟན་པའི་ཕྱིར། གཉིས་པ་རྒྱས་བཤད་ཡོད་དེ། དམ་བཅའ་ངོས་
བཟུང་བ་དང་། དེ་དགག་པ་དང་། དེས་གཞན་ཡང་མཚོན་ཚུལ་དང་གསུམ་ཡོད་པའི་ཕྱིར།
དང་པོ་ཡོད་དེ། ལྡན་དོན་རྫས་ཀྱི་མཚན་ཉིད་ཅན། །མཐོང་བ་ལ་རྟེན་གཞན་ཡོད་ཡིན། །
མ་མ ཐོང་ཁྱད་པར་ཅན་མིན་པ། །དམ་བཅའ་བ་ལ་དགོས་པ་མེད། །མ་མཐོང་བ་ལ་འབྲས་
མེད་པ། །མཐོང་ནས་ཡན་ལག་ཅན་སྒྲུབ་འདོད། ཁྱད་པར་ཅན་མིན་གཞན་ཡོད་ནི། །
སྒྲུབ་ན་གྲུབ་པ་སྒྲུབ་པ་ཉིད། །ཅེས་གསུངས་པས། དོན་ནི། བྱེ་བྲག་པས་སངས་རྒྱས་པའི་
• 483 •



ངོར། །བུམ་པའི་ཡན་ལག་རྣམས་ལྕིད་ཀྱི་ཡོན་ཏན་དོན་གཞན་སོགས་ཆོས་གསུམ་དང་་་་
མངོན་སུམ་གྱིས་མཐོང་རུང་གི་ཁྱད་པར་དུ་བྱས་པའི་ཡན་ལག་ཅན་གྱི་བུམ་པ་ལས། རྫས་་་
གཞན་དུ་དམ་བཅས་པ་ཡིན་ཏེ། དེ་ཡིན་པའམ་དེའི་ངོར་བུམ་པའི་ཡན་ལག་རྣམས་མངོན་
སུམ་གྱིས་མཐོང་རུང་གི་ཁྱད་པར་དུ་བྱས་པ་ཅན་མ་ཡིན་པའི་ཡན་ལག་ཅན་གྱི་བུམ་པ་ལས་་་
གཞན་ཙམ་དུ་དམ་བཅས་པའམ། དེས་དེའི་ངོར་བུམ་པའི་ཡན་ལག་རྣམས་ལྕིད་ཀྱི་ཡོན་་་་
ཏན་དོན་གཞན་སོགས་ཆོས་གསུམ་གྱིས་ཁྱད་པར་དུ་བྱས་པ་ཅན་མ་ཡིན་པའི་ཡན་ལག་ཅན་་
གྱི་བུམ་པ་ལས་གཞན་ཙམ་དུ་དམ་བཅས་པ་གང་རུང་གང་ཞིག དེས་དེའི་ངོར་གཉིས་པ་་་་
ལྟར་དམ་བཅས་པ་ལ་དགོས་པ་མེད། གསུམ་པ་ལྟར་དམ་བཅས་པ་ལའང་དགོས་པ་མེད་་་་
པའི་ཕྱིར། རྟགས་གཉིས་པ་དེར་ཐལ། བྱེ་བྲག་པས་རྡུལ་ཕྲན་ལ། སྒྲིབ་ཐོག་སོགས་བྱེད་་
པའི་ནུས་པ་མེད་པར་མཐོང་ནས་སངས་རྒྱས་པའི་ངོར་ཡན་ལག་ཅན་རྫས་གཞན་སྒྲུབ་པར་་་་
འདོད་པའི་ཕྱིར། རྟགས་གསུམ་པ་དེར་ཐལ། སངས་རྒྱས་པས་བུམ་པའི་ཡན་ལག་རྣམས་་
ལྕིད་ཀྱི་ཡོན་ཏན་དོན་གཞན་སོགས་ཆོས་གསུམ་གྱི་ཁྱད་པར་དུ་བྱས་པ་ཅན་མ་ཡིན་པའི་ཡན་
ལག་ཅན་གྱི་བུམ་པ་ལས་གཞན་ཙམ་དུ་གྲུབ་ཟིན་མ་བརྗེད་པའི་ཕྱིར།།
གཉིས་པ་དེ་དགག་པ་ཡོད་དེ། ལྕིད་ཀྱི་ཡོན་ཏན་དོན་གཞན་དགག་པ་དང་།
གཟུགས་དྲི་སོགས་ཀྱི་ཡོན་ཏན་དོན་གཞན་དགག་པ་གཉིས་སུ་ཡོད་པའི་ཕྱིར། དང་པོ་ཡོད་
དེ། གལ་ཏེ་འདི་ལྕི་ལོག་འགྲོར་འགྱུར། །སྲང་ནི་དམའ་བ་དག་ཏུ་འགྱུར། །དེས་ན་ཡོན་
ཏན་བྱ་མེད་པ། །ཞེས་གསུངས། དོན་ནི། ཡན་ལག་ལས་རྫས་གཞན་པའི་ཡན་ལག་ཅན་
གྱི་ལྕིད་ཀྱི་ཡོན་ཏན་དོན་གཞན་མེད་པར་ཐལ། ལྕིད་དེས་དྲངས་པའི་འོག་ཏུ་འགྲོ་བའི་བྱ་བ་
དོན་གཞན་ཚད་མས་མ་མཐོང་བའི་ཕྱིར། བསལ་བ་དངོས། མ་གྲུབ་ན། འཇིམ་རིལ་ལྕིད་
མཉམ་བཅུ་ཚན་གཉིས་ལས། སྔ་མ་མ་བསྲེས། ཕྱི་མ་རིམ་གྱིས་བསྲེས་ནས་སྲང་གཅིག་གི་
སྲང་གྲངས་ལ་གཅལ་བའི་ཚེ་ན། ཕྱི་མའི་སྲུང་མགོ་ཐུར་དུ་དམའ་བར་ཐལ། བཅུ་ཚན་་་་་
གཉིས་སྔར་ལྗིད་མཉམ་དུ་ཡོད་པ་གང་ཞིག ཕྱིས་ཕྱི་མ་ལ་སྔ་མ་ལ་མེད་པའི་ཡན་ལག་ཅན་་
གྱི་རྫས་དགུའི་ལྕིད་གསར་དུ་བསྣན་ཡོད་པའི་ཕྱིར། ཕྱི་མ་དངོས། འདོད་ན། མངོན་སུམ་
གྱིས་བསལ་ཞེས་པའོ། །ཡན་ལག་ཅན་གྱི་བུམ་པ་ལ་འོག་ཏུ་འགྲོ་བའི་བྱ་བ་དོན་གཞན་མེད་
པ་དང་། འོག་ཏུ་འགྲོ་བའི་བྱ་བ་དོན་གཞན་གྱི་འཕྲོད་འདུའི་རྒྱུ་མ་ཡིན་པ་དང་། མངོན་་་
• 484 •



སུམ་གྱིས་མཐོང་རུང་མ་ཡིན་པ་དང་། ལྕིད་སོགས་ཁྱད་པར་རྫས་གཞན་མེད་པར་གྲུབ་སྟེ།
དེ་ཕྱིར་འདུ་བ་ཅན་རྒྱུ་མིན། །དེ་ཕྱིར་འབྲས་བུ་ངོ་བོ་དག །མཐོང་བ་མེད་ཕྱིར་དེ་མཐོང་་
མིན། །དེས་ན་མེད་ན་མི་འབྱུང་བ། །ཁྱད་པར་གཞན་ལ་གནོད་པ་ཡིན། །ཞེས་འབྱུང་བ་
ལས་གྲུབ་པའི་ཕྱིར། ཁོ་ན་རེ། སྲང་ནི་དམའ་བ་དག་ཏུ་འགྱུར་ཞེས་པའི་སྐྱོན་མེད་དེ། ཕྲ་
མོ་ནས་བརྩམས་རྫས་འཕྲེང་དག །གཅལ་ཉིད་ཕྱིར་ན་རྫས་གཞན་གྱི། །ལྕི་ཉིད་མི་རྟོགས་་
རས་བལ་གྱི། །འདབ་གཞག་བཞིན་ཞེས་གཞན་དག་ཟེར། །ཞེས་འབྱུང་བ་ལས། འཇིམ་་་
རིལ་ལྗིད་མཉམ་བཅུ་ཚན་གཉིས་སྔ་མ་མ་བསྲེས། ཕྱི་མ་རིམ་གྱིས་བསྲེས་ནས་སྲང་གཅིག་གི་
སྲང་གྲངས་ལ་གཅལ་བའི་ཚེ། ཕྱི་མ་ལ་ལྕིད་ལྷག་པོ་གཅིག་གསར་དུ་བསྣན་ཡང་ཆུང་བས་་་
སྲང་ལས་མི་རྟོགས་པའི་ཕྱིར་ཏེ། རྡུལ་ཕྲ་མོ་ནས་བརྩམས་པའི་རྫས་ཀྱི་འཕྲེང་བ་མཐོང་བ་་་
སྲང་ལ་གཅལ་བའི་ཚེ། རྒྱུན་རེ་རེ་བར་ལྕིད་ཡོད་ཀྱང་། ཆུང་བས་སྲང་ལ་མི་རྟོགས་པའི་་་
ཕྱིར། དཔེར་ན་རས་བལ་གྱི་ཁུར་ཆེན་པོ་སྲང་ལ་གཅལ་བའི་ཚེ། རས་བལ་གྱི་འདབ་མ་རེ་
རེ་བ་ལ་ལྕིད་ཡོད་ཀྱང་སྲང་ལས་མི་རྟོགས་པ་བཞིན་ཞེ་ན་མི་འཐད་དེ། དེ་ཡི་ཅིག་ཆར་ལྡན་
པ་དང་། སོ་སོར་ལྡན་པའི་རྡུལ་ཚོགས་དག །སོ་སོར་ལྷན་ཅིག་གཅལ་བ་ན། །དེ་ཕྱིར་་་
ལྕིད་ནི་ཐ་དད་འགྱུར། །མ་ཤ་ལ་སོགས་རིམ་པ་ཡིས། །གྲངས་མཚུངས་པ་ནི་མི་རུང་ངོ་། །
ཞེས་འབྱུང་བ་ལས། དེ་ལྟ་ན་འཇིམ་རིལ་ལྗིད་མཉམ་བཅུ་ཚན་གཉིས་ཅིག་ཆར་བསྲེས།
གཅིག་རིམ་གྱིས་བསྲེས་ནས་སྲང་གྲངས་ལ་གཅལ་བའི་ཚེ། རིམ་གྱིས་བསྲེས་པའི་འཇིམ་རིལ་
དེ་འཇལ་བྱེད་གྱི་སྲང་མགོ་ཐུར་དུ་དམའ་བར་ཐལ་བར་འགྱུར་བའི་ཕྱིར་དང་། གསེར་མ་ཤ་
ཀ་ལྔ་ཆ་གཉིས་ཅིག་ཆར་བསྲེས། གཅིག་རིམ་གྱི་བསྲེས་ནས་སྲང་གྲངས་ལ་གཅལ་བའི་ཚེ།
ལྔ་གྲངས་མཚུངས་པར་མི་རྟོགས་པར་ཐལ་བར་འགྱུར་བའི་ཕྱིར། དང་པོ་གྲུབ་སྟེ། དེའི་ཚེ་
གཅིག་ཆར་བསྲེས་པའི་འཇིམ་རིལ་དེ་ལ་ལྕིད་ལྷག་པོ་གཅིག་གསར་དུ་བསྣན་རིམ་གྱིས་བསྲེས་
པའི་འཇིམ་རིལ་དེ་ལ་ལྕིད་ལྷག་པོ་དགུ་གསར་དུ་བསྣན་པའི་ཕྱིར། གཉིས་པ་གྲུབ་སྟེ། དེའི་
ཚེ་ཅིག་ཆར་བསྲེས་པའི་གསེར་མ་ཤ་ཀུ་དེ་ལ་ལྕིད་ལྷག་པོ་གཅིག་གསར་དུ་བསྣན་རིམ་གྱི་་་་་
བསྲེས་པ་གསེར་མ་ཤ་ཀ་དེ་ལ་ལྕིད་ལྷག་པོ་བཞི་གསར་དུ་བསྣན་པའི་ཕྱིར། སྔ་ཕྱི་གཉིས་་་་
ཀའི་རྟགས་ཁས། ཡང་ཁོ་ན་རེ། དེ་ཕྱིར་ལྕིད་ནི་ཐ་དད་འགྱུར། །ཞེས་པའི་སྐྱོན་མེད་དེ།
ག”་ དེ་ཡུངས་ཀར་ནས་བརྩམས་ཏེ། །ཚོགས་ཆེན་གོང་ནས་གོང་དུ་ནི། །འཕེལ་ལྡན་འབྲས་
• 485 •



བུའི་ཕྲེང་བ་ཡི། །ལྕི་བ་རྟོགས་པ་མ་ཡིན་ན། །ཞེས་འབྱུང་བ་ལས། ཡུངས་ཀར་གྱི་ཚད་དུ་
ལོངས་པ་ཡན་ཆད་ཀྱི་ལྕིད་ཡོད་ཀྱང་། ཆེས་ཆུང་བས་སྲང་ལས་མི་རྟོགས་པའི་ཕྱིར་ཞེ་ན།
མི་འཐད་དེ། ཡུངས་ཀར་བར་གྱི་ལྕིད་དག་ཀྱང་། །ཆུང་ངུ་ཤིན་ཏུ་རྟོགས་དཀའ་བས། །
འབྲས་བུའི་ལྕིད་ནི་མི་རྟོགས་ཕྱིར། །དེ་ཡི་རྒྱུ་ཉིད་གཞལ་བྱར་འགྱུར། །ཞེས་འབྱུང་བ་ལས།
དེ་ལྟ་ན། འབྲས་བུ་ཡན་ལག་ཅན་གྱི་ལྗིད་སྲུང་ལས་གཏན་མི་རྟོགས་པར་ཐལ་བར་འགྱུར་་་་
ཞིང་། འདོད་ན། རྒྱུ་རྡུལ་ཕྲན་གྱི་ལྕི་འབའ་ཞིག་སྲང་ལ་བརྟེན་ནས་གཞུལ་བྱར་ཐལ་བར་
འགྱུར་བའི་ཕྱིར། རས་བལ་གྱི་རྩིད་དང་ཡན་ལག་ཅན་གྱི་ལྕིད་གཉིས་དཔེ་དོན་སྦྱོར་བ་ཡང་
མི་འཐད་དེ། དོན་དེ་མཐོང་མེད་རས་འདབ་བཞིན། །དེ་ཡི་འབྲས་བུའང་རྟོགས་པ་མེད། །
ཅེས་འབྱུང་བ་ལས། །རལ་བལ་གྱི་ངོ་བོ་དང་འབྲས་བུ་གཉིས་ཀ་ཚད་མས་རྟོགས་པ་མེད་་་་་
པའི་ཕྱིར། རྟགས་ཁས། གཉིས་པ་གཟུགས་དྲི་སོགས་ཡོན་ཏན་དོན་གཞན་དགག་པ་ཡོད་དེ།
ལྕི་ཉིད་རྟོགས་མེད་བཞིན་དུ་དེའི། །ཡོན་ཏན་ཐམས་ཅད་རྟོགས་མེད་ཕྱིར། །མ་ཤ་་་་་་་
སོགས་ལྷག་ཡོད་མིན། །དམའ་མེད་དེ་ནི་ཉེར་མཚོན་ཏེ། གཟུགས་སོགས་ལྷག་དང་ལྷག་ཅི་
བཞིན། །རང་གི་དབང་པོས་མཐོང་མེད་ཕྱིར། །ཞེས་འབྱུང་བ་ལས། ཡན་ལག་ལ་རང་གི་
ཡན་ལག་ལ་མེད་པའི་གཟུགས་དྲི་སོགས་ཀྱི་ཡོན་ཏན་དོན་གཞན་ཚད་མས་རྟོགས་པ་མེད་པའི་
ཕྱིར། གསུམ་པ་དེས་གཞན་ཡང་མཚོན་ཚུལ་ཡོད་དེ། ཁས་བླངས་རང་གི་ཚིག་སོགས་ཀྱིས། །
གནོད་པ་དག་ནི་སྲིད་པས་ན། ཇི་སྐད་བཤད་པའི་ཕྱོགས་ཀྱིས་ནི། །དཔེར་བརྗོད་གཞན་
ཡང་རྟོགས་པར་བྱ། །ཞེས་འབྱུང་བ་ལས། རྣམ་འགྲེལ་འདིར་ཆོས་ཀྱི་ཁྱད་པར་ལ་གནོད་
པའི་དམ་བཅའ་ལྟར་སྣང་དང་། དེའི་ཞེན་དོན་ལ་གནོད་ཚུལ་བསྟན་པས། ཆོས་ཅན་གྱི་་
ཁྱད་པར་དང་། ཆོས་ཅན་གི་ངོ་བོ་དང་། ཆོས་ཀྱི་ངོ་བོ་ ཆོས་ཀྱི་ཁྱད་པར་བཞི་ཀ་ལ་་་་
གནོད་པའི་དམ་བཅའ་ལྟར་སྣང་གི་དཔེ་བརྗོད་དང་། དེའི་ཞེན་དོན་ལ་གནོད་ཚུལ་ཡང་་་
རྟོགས་ནུས་པའི་ཕྱིར། ཆོས་ཀྱི་ཁྱད་པར་སོགས་ལ་གནོད་པའི་དམ་བཅའ་ལྟར་སྣང་གི་ཞེན་
དོན་ལ་ཡང་། ཁས་བླངས། རང་ཚིག མངོན་རྗེས། གྲགས་པ་སོགས་ཀྱིས་གནོད་སྲིད་་
པའི་ཕྱིར།།
• 186 •



༢.
གཞན་ལུགས་ཀྱི་བསྒྲུབ་བྱའི་མཚན་ཉིད་དགག་པ།
བཀག་པ།
(༡)
ཕྱོགས་ཀྱི་མཚན་ཉིད་དགག་པ།
གཉིས་པ་གཞན་ལུགས་དགག་པ་ཡོད་དེ། ཕྱོགས་ཀྱི་མཚན་ཉིད་དགག་པ་དང༌། །
དམ་བཅའི་སྐྱོན་དགག་པ་གཉིས་སུ་ཡོད་པའི་ཕྱིར། དང་པོ་ཡོད་དེ། མཚན་ཉིད་ཁྱབ་ཚེས་
པར་བསྟན་པ་དང་། དེའི་ལན་དགག་པ་དང་། བརྟག་ནས་དགག་པ་གསུམ་ཡོད་པའི་ཕྱིར
དང་པོ་ཡོད་དེ། རིག་པ་ཅན་པ། བསྒྲུབ་བྱ་བརྗོད་པ་དམ་བཅའི་མཚན་ཉིད་དང༌། །
བསྒྲུབ་བྱར་བསྟན་བྱ་བ་བསྒྲུབ་བྱ་ཡང་དག་གི་མཚན་ཉིད་དུ་ཁས་བླངས་པ་འགོག་པ་ལ། བྱ་
བ་དུས་གསུམ་ཡུལ་ཅན་ཕྱིར། །དེ་ལྟའི་བདག་མིན་གཞན་དག་ལ། །དེ་ལྟར་བཀོད་དེ་དེ་ཡི་
ཚེ། །མི་འདོད་ནའང་བསྒྲུབ་བྱར་འགྱུར། །ཞེས་འབྱུང་བ་ལས་སྒྲ་ཆོས་ཅན། མི་རྟག་ཏེ།
མིག་ཤེས་ཀྱི་གཟུང་བྱ་ཡིན་པའི་ཕྱིར། དཔེར་ན། བློ་བཞིན་ཞེས་བཀོད་པའི་ཚེ། སྒྲ་བློ་་་
མིག་ཤེས་ཀྱི་གཟུང་བྱ་ཡིན་པ་བསྒྲུབ་བྱ་ཡང་དག་ཏུ་ཐལ་བའི་སྐྱོན་ཡོད་པའི་ཕྱིར། དེ་བསྒྲུབ་
བྱར་བསྟན་བྱ་ཡིན་པའི་ཕྱིར་ཏེ། དེ་ཕྱིས་སྒྲུབ་དགོས་པའི་ཕྱིར། ཁྱབ་སྟེ། བསྟན་པར་བྱ་
བ་ཞེས་པའི་སྒྲ་དེ་དུས་གསུམ་ག་ལ་འཇུག་པའི་ཡུལ་ཅན་ཡིན་པའི་ཕྱིར། འདི་ཡང༌། མདོ་
རང་འགྲེལ་ལས༔ རིག་པ་ཅན་པ་རྣམས་ནི། བསྒྲུབ་བྱ་བསྟན་པ་ཞེས་འདི་ལ། །སྒྲུབ་པ་་་
མེད་ལ་དོན་བྱས་ཉིད། །དེ་ལྟར་ན་ནི་དཔེ་དང་རྟགས་མ་གྲུབ་པ་བརྗོད་པར་དམ་བཅར་་་་་
འགྱུར། ཞེས་གསུངས་པའི་དགོངས་པ་བཀྲལ་བའོ།།
གཉིས་པ་དེའི་ལན་དགག་པ་ནི། ཁོ་ན་རེ། བསྒྲུབ་བྱར་བསྟན་བྱ་བ་ཞེས་པའི་སྒྲས།
དེ་ལྟར་བསྒྲུབ་བྱར་འདོད་པ་ཁོ་ན་བརྗོད་པ་ཡིན་ནོ། །ཞེ་ན། མི་འཐད་དེ། ཤེས་བྱེད་་་་
སྐབས་ཀྱིས་མ་གྲུབ་པ། །ཐམས་ཅད་རྟོགས་པར་བྱེད་པ་ཡིན། །དེ་ཕྱིར་བསྒྲུབ་པར་བྱ་བའི་
སྒྲ། །འདོད་པའི་ཁྱད་པར་ལ་བརྟེན་མིན། །དེས་ན་དཔེ་དང་གཏན་ཚིགས་དག །མ་གྲུབ་
དཔེར་ནི་བྱས་པ་ཡིན། །གཞན་དུ་རི་བོང་རྭ་ལ་སོགས། །མ་གྲུབ་ཀུན་ཀྱང་བསྒྲུབ་བྱ་་་་
• 437



འགྱུར། །ཞེས་འབྱུང་བ་ལས། བསྒྲུབ་བྱར་བསྟན་བྱ་བ་ཞེས་པའི་སྒྲ་དེས། ཤེས་བྱེད་ཀྱི་་་་
ཡན་ལག་ཏུ་གྱུར་པའི་ཕྱི་རྒོལ་གྱིས་མ་གྲུབ་པ་ཙམ་བརྗོད་པའི་ཕྱིར་དང༌། རྒྱུ་མཚན་དེ་ཉིད་
ཀྱིས་ན་བསྒྲུབ་བྱར་བསྟན་བྱ་བ་ཞེས་པའི་སྒྲ་དེས་ཕྱི་རྒོལ་གྱིས་མ་གྲུབ་པ་ཐམས་ཅད་བསྒྲུབ་་་
བྱར་སྟོན་ནོ། །སློབ་དཔོན་ཕྱོགས་གླང་གིས་རིག་པ་ཅན་པ་ལ་རི་བོང་རྭ་ཡང་བསྒྲུབ་བྱར་་་་་
ཐལ་བར་འཕེན་རིགས་པར་འགྱུར་བའི་ཕྱིར་དང༌། ཡང་ཁོ་ན་རེ། བསྒྲུབ་བྱའི་མཚན་ཉིད་
ཁྱབ་ཆེས་པར་མི་འགྱུར་བའི་ཕྱིར་ཏེ། དཔེ་རྟགས་མ་གྲུབ་པ་བསྒྲུབ་བྱ་ཡང་དག་མ་ཡིན་པའི་
ཕྱིར་ཏེ། བྱེད་པ་པོའི་འདོད་ཕུགས་ཀྱི་ལས་མ་ཡིན་པའི་ཕྱིར་དང༌། ཡན་ལག་ལྔའི་ནང་་་
ནས་དམ་བཅའི་ཡན་ལག་མ་ཡིན་པའི་ཕྱིར། གྲུབ་མཐའ་བཞིའི་ནང་ནས་ཁས་བླངས་ཀྱི་་་་་
གྲུབ་མཐའ་མ་ཡིན་པའི་ཕྱིར་ཞེ་ན། མི་འཐད་དེ། ཐམས་ཅད་རྣམས་འགས་མ་གྲུབ་ཕྱིར། །
དེས་ན་ལས་ལ་སོགས་པ་ཡི། ཁྱད་པར་ཉེ་བར་བཀོད་པ་ཡི། །ལན་གྱིས་རྣམ་འབྱེད་ནུས་མ་
ཡིན། སྔར་མ་གྲུབ་པའི་རང་བཞིན་ཕྱིར། བསྒྲུབ་བྱའི་ཡན་ལག་ཅེས་རང་མིན། །གང་་་
གིས་ཁས་བླངས་མཚན་ཉིད་འགྱུར། དེ་ཡང་བསྒྲུབ་བྱ་ཉིད་དུ་མཚུངས། །ཞེས་འབྱུང་བ་་
ལས། ཁྱེད་རང་ལ་ཁས་བླངས་འགལ་བའི་ཕྱིར་ཏེ། ཁྱོད་རང་གི་ཤེས་བྱེད་ཀྱི་ཡན་ལག་ཏུ་
གྱུར་པའི་ཕྱི་རྒོལ་གྱིས་མ་གྲུབ་པ་ཡིན་ན། བྱེད་པ་པོའི་འདོད་ཕུགས་ཀྱི་ལས་དང་། དོམ་་་
བཅའི་ཡན་ལག་ཡིན་པས་ཁྱབ་པར་ཁས་བླངས་པའི་ཕྱིར་དང་། སྒྲ་རྟག་པར་སྒྲུབ་པའི་དཔེ་
རྟགས་མ་གྲུབ་པ་ལྟ་བུ་རྒོལ་བས་ཁས་བླངས་ནས་ཁས་བླངས་ཀྱི་གྲུབ་པར་ཡང་འདོད་དགོས་
པའི་ཕྱིར། །
གསུམ་པ་བརྟག་ནས་དགག་པ་ཡོད་དེ། བསྒྲུབ་བྱའི་མཚན་གཞི་ལ་བརྟག་ནས་དགག་
པ་དང་། ངེས་གཟུང་གི་སྦྱར་ས་ལ་བརྟག་ནས་དགག་པ་གཉིས་སུ་ཡོད་པའི་ཕྱིར། དང་པོ་
ཡོད་དེ། ཆོས་དང་ཆོས་ཅན་རེ་རེ་བ་དང་གཉིས་ཀ་བསྒྲུབ་བྱ་ཡིན་པ་དགག་པ་དང་། །
ཚོགས་དོན་བསྒྲུབ་བྱ་ཡིན་པ་དགག་པ་གཉིས་སུ་ཡོད་པའི་ཕྱིར། དང་པོ་ནི། ཁྱོད་བསྒྲུབ་་
བྱར་བསྟན་བྱ་བ་བསྒྲུབ་བྱ་ཡང་དག་གི་མཚན་ཉིད་དུ་སྨྲ་ན། སྒྲ་སྒྲ་མི་རྟག་པར་སྒྲུབ་པའི་་་་
བསྒྲུབ་བྱ་ཡང་དག་ཡི་ནམ། མི་རྟག་པ་དེ་ཡིན་ནམ། སྒྲ་དང་མི་རྟག་པ་གཉིས་ཀ་དེ་ཡིན།
དང་པོ་ལྟར་ན། སྒྲ་མི་རྟག་པར་སྒྲུབ་པའི་རྟགས་བཀོད་པ་དོན་མེད་པར་ཐལ། དམ་བཅའ་
གང་ཞིག སྒྲ་སྒྲ་མི་རྟག་པར་སྒྲུབ་པའི་ཕྱི་རྒོལ་རྣམ་དག་གིས་གྲུབ་ཟིན་མ་བརྗེད་པའི་ཕྱིར། །
• 488 •



གཉིས་པ་ལྟར་ན། མི་རྟག་པ་སྒྲའི་ཐུན་མོང་མ་ཡིན་པའི་ཆོས་ཡིན་པར་ཐལ། དམ་བཅའ་
དེའི་ཕྱིར། འདོད་ན། མི་རྟག་པ་བུམ་པ་ལ་རྗེས་སུ་མི་འགྲོ་བར་ཐལ། འདོད་པ་དེའི་ཕྱིར།
དེ་ལྟར་ཡང་། མདོ་ལས། ཆོས་བསྒྲུབ་བྱ་ན་ཆོས་མཐུན་མེད། །ཆོས་ཅན་བསྒྲུབ་བྱ་རྟགས་
དོན་མེད། །ཅེས་གསུངས། གསུམ་པ་ལྟར་ན་རེ་རེ་བ་ལ་བརྗོད་པས་སྐྱོན་འཇུག་སྟེ། མདོ་
རང་འགྲེལ་ལས། ཅི་སྟེ་གཉིས་ཀ་ཡིན་ན། གཉིས་ཀའི་སྐྱོན་དུ་འགྱུར་བའོ། །ཞེས་གསུངས།
གཉིས་པ་ཚོགས་དོན་བསྒྲུབ་བྱ་ཡིན་པ་དགག་པ་ཡོད་དེ། ཚོགས་པ་བསྒྲུབ་བྱ་ཉིད་ཡིན་་་་
ནའང་། །གཉིས་པོ་ཕན་ཚུན་ཁྱད་པར་ཅན། །བསྒྲུབ་བྱ། ཞེས་གསུངས་ཤིང་། དོན་ནི། །
སྒྲ་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཡིན་པར་ཐལ། དམ་བཅའ་དང་པོ་གང་ཞིག་
སྒྲ་དང་མི་རྟག་པའི་ཚོགས་དོན་སྒྲ་དང་ཐ་དད་མ་ཡིན་པའི་ཕྱིར། ཕྱི་མ་མ་གྲུབ་ན་སོང་།
དེར་ཐལ། དེ་གཉིས་ངོ་བོ་ཐ་དད་མ་ཡིན་པའི་ཕྱིར། ཁྱབ་པ་ཁས། རྩ་བར་འདོད་ན། །
མི་རྟག་པ་སྒྲའི་བསྒྲུབ་བྱ་ཡང་དག་ཡིན་པར་ཐལ། ཚོགས་དོན་དེ་ཡིན་པ་གང་ཞིག ཚོགས་
དོན་དེ་མི་རྟག་པ་དང་ཐ་དད་མ་ཡིན་པའི་ཕྱིར། ཕྱི་མ་མ་གྲུབ་ན་སོང་། དེར་ཐལ། དེ་་
གཉིས་ངོ་བོ་ཐ་དད་མ་ཡིན་པའི་ཕྱིར། ཁྱབ་པ་ཁས། འདོད་ནི། དེ་ཚེ་གཏན་ཚིགས་དང་།
དཔེ་ཡི་མཚན་ཉིད་མ་གྲུབ་འགྱུར། །ཞེས་འབྱུང་བ་ལས། དཔེ་དང་ཆོས་མཐུན་པས་བསྒྲུབ་
བྱ་སྒྲུབ་པར་བྱེད་པ་རྟགས་ཡང་དག་གི་མཚན་ཉིད་དང་། བསྒྲུབ་པར་བྱ་བ་དང་ཆོས་མཐུན་
པས་བསྒྲུབ་བྱ་དེའི་ཆོས་རྗེས་སུ་འགྲོ་བ་ཅན། དཔེ་ཡང་དག་གི་མཚན་ཉིད་དུ་མི་འཐད་པར་
ཐལ། འདི་དང་སྔ་མར་འདོད་པ་དེའི་ཕྱིར། དེ་ལྟར་ཡང་། ལྟར། ཚོགས་པ་ཅན་དག་་
ལས་ཚོགས་པ་དོན་གཞན་ཉིད་མ་ཡིན་པའི་ཕྱིར་རོ། །ཆོས་དང་ཆོས་ཅན་གཉིས་བསྒྲུབ་པར་
བྱ་བ་ཡིན་པ་དེའི་ཚེ། གཏན་ཚིགས་དང་དཔེའི་མཚན་ཉིད་མ་གྲུབ་པ་ཡིན་ནོ། །ཞེས་་་་
གསུངས། ཁ་ཅིག གཞུང་དེའི་དོན། སྒྲ་མི་རྟག་པ། མི་རྟག་པས་ཁྱད་པར་དུ་བྱས་པའི་
སྒྲ། སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཡིན་པའམ། སྒྲས་ཁྱད་པར་དུ་བྱས་པའི་
མི་རྟག་པ་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཡིན་པ་གང་རུང་དུ་ཐལ། སྒྲ་དང་མི་
རྟག་པའི་ཚོགས་དོན་དེ་ཡིན་པའི་ཕྱིར། ཞེས་འཕངས་ནས་རང་ལུགས་ལ་མི་རྟག་པས་ཁྱད་
པར་དུ་བྱས་པའི་སྒྲ། སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཡིན། སྒྲས་ཁྱད་པར་དུ་
བྱས་པའི་མི་རྟག་པ་ཡང་། སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཡིན་ཞེས་ཟེར་བ་ནི་
• 4g0 •



ལྷའི་འགྲེལ་པ་ཇི་སྐད་དྲངས་པ་དང་འགལ་ཞིང་། རིགས་པས་ཀྱང་མི་འཐད་དེ། འདི་ལྟར་
གང་ཟག་གི་བདག་མེད་ཀྱི་ཁྱད་པར་དུ་བྱས་པའི་ཟླ་བ་ཞེས་པའི་སྒྲས་བརྗོད་རུང་དེ་གང་ཟག་
གི་བདག་མེད་ཟླ་བ་ཞེས་པའི་སྒྲས་བརྗོད་རུང་དུ་སྒྲུབ་པའི་བསྒྲུབ་བྱ་ཡང་དག་ཡིན་པ་དང༌།
ཟླ་བ་ཞེས་པའི་སྒྲས་བརྗོད་རུང་གང་ཟག་གི་བདག་མེད་དུ་སྒྲུབ་པའི་བསྒྲུབ་བྱ་ཡང་དག་ཡིན་
པར་འདོད་རིགས་པར་ཐལ། ཁྱོད་ཀྱི་རྩ་བའི་དམ་བཅའ་གཉིས་པ་དེའི་ཕྱིར། འདོད་ན། །
གྲགས་པའི་རྟགས་ཡང་དག་གི་བསྒྲུབ་བྱ་ཡང་དག་དང་། དངོས་སྟོབས་ཀྱི་རྟགས་ཡང་དག་
གི་བསྒྲུབ་བྱ་ཡང་དག་གཉིས་མི་འགལ་བར་ཐལ། གང་ཟག་གི་བདག་མེད་ཟླ་བ་ཞེས་པའི་་་
སྒྲས་བརྗོད་རུང་དུ་སྒྲུབ་པའི་བསྒྲུབ་བྱ་ཡང་དག་དང༌། ཟླ་བ་ཞེས་པའི་སྒྲས་བརྗོད་རུང་གང་
ཟག་གི་བདག་མེད་དུ་སྒྲུབ་པའི་བསྒྲུབ་བྱ་ཡང་དག་གཉིས་མི་འགལ་བའི་ཕྱིར། མ་གྲུབ་ན་་་
སོང་། དེར་ཐལ། གང་ཟག་གི་བདག་མེད་ཀྱི་ཁྱད་པར་དུ་བྱས་པའི་ཟླ་བ་ཞེས་པའི་སྒྲས་་་
བརྗོད་རུང་དེ་དེ་གཉིས་ཀ་ཡིན་པའི་ཕྱིར། རྟགས་དངོས། རྩ་བར་འདོད་མི་ནུས་ཏེ།
གྲགས་པའི་རྗེས་དཔག་ཚད་མར་སོང་བའི་གཞལ་བྱ་དང་། དངོས་སྟོབས་རྗེས་དཔག་ཚད་་
མར་སོང་བའི་གཞལ་བྱ་གཉིས་འགལ་བའི་ཕྱིར། གཞན་ཡང་། ཁྱེད་ཀྱི་ལུགས་དེ་མི་འཐད་
པར་ཐལ། སྒྲ་ལ་ཚད་མ་ཡིན་ན། མི་རྟག་པས་ཁྱད་པར་དུ་བྱས་པའི་སྒྲ་ལ་ཚད་མ་ཡིན་་་་
དགོས་པའི་ཕྱིར། དེ་ཡིན་ན་མི་རྟག་པར་གྱུར་པའི་སྒྲ་ལ་ཚད་མ་ཡིན་དགོས་པའི་ཕྱིར།
དེར་ཐལ། གཟུགས་ལ་ཚད་མ་ཡིན་ན། ཕྱི་རོལ་དོན་དུ་གྱུར་པའི་གཟུགས་ལ་ཚད་མ་ཡིན་
པས་ཁྱབ་པའི་ཕྱིར། ཁོ་ན་རེ། གཉིས་པོ་ཕན་ཚུན་ཁྱད་པར་ཅན། །ཞེས་པ་མི་འཐད་དེ།
མི་སྲིད་ཕྱིར་ན་བསྒྲུབ་བྱའི་སྒྲ། །གལ་ཏེ་ཆོས་ཅན་ལ་འཇུག་འདོད། །ཅེས་འབྱུང་བ་ལས།
བསྒྲུབ་བྱའི་སྒྲ་དེ་ཚོགས་དོན་ལ་མི་འཇུག་པར་ཤེས་འདོད་ཆོས་ཅན་ལ་བཏགས་ནས་འཇུག་་་
པའི་ཕྱིར་ཞེ་ན། མི་འཐད་དེ། བསྟན་བཅོས་ཅི་བྱ་ཅི་རིགས་པར། །རང་ཉིད་འཇུག་པར་
འགྱུར་བ་ཡིན། །ཞེས་འབྱུང་བ་ལས། དེ་ལྟར་ན། དཔེ་རྟགས་ཀྱི་མཚན་ཉིད་སྟོན་པའི་
བསྟན་བཅོས་བརྩམས་པ་དོན་མེད་དུ་འགྱུར་བའི་ཕྱིར་ཏེ། རྩོད་པའི་ཚེ། དཔེ་རྟགས་ཀྱི་་་
མཚན་ཉིད་ལ་རང་ཉིད་རང་གར་དཔྱད་པས་འཇུག་ལྡོག་བྱས་ཆོག་པའི་ཕྱིར་དང༌། བསྒྲུབ་
བྱའི་སྒྲ་དངོས་དབང་གི་འཇུག་པར་ཁས་བླངས་པ་དང་འགལ་བའི་ཕྱིར། རྟགས་དང་པོ་ཁས།
གཉིས་པ་ངེས་གཟུང་གི་སྦྱར་ས་ལ་བརྟག་ནས་དགག པ་ནི། ཁོ་ན་རེ། ཁོ་བོ་ཅག་བསྒྲུབ་བྱ་
• 49) •



ཡང་དག་གི་མཚན་ཉིད་ཀྱི་ཟུར་དུ་ངེས་གཟུང་སྦྱོར་བས། སྒྲུབ་བྱེད་དུ་བཀོད་བཞིན་པའི་་་
དཔེ་རྟགས་མ་གྲུབ་པ་བསྒྲུབ་བྱ་ཡང་དག་ཏུ་ཐལ་བའི་སྐྱོན་མེད་དོ། །ཞེ་ན། འོ་ན།
བསྟན་བྱའི་སྔར་ངེས་གཟུང་སྦྱོར་རམ། ཕྱིས་སྦྱོར། དང་པོ་ལྟར་ན་བསྒྲུབ་བྱ་ཕྱི་རྒོལ་གྱིས་མ་
གྲུབ་པ་རྟོགས་པའི་ཕྱིར་དུ་སྦྱོར་རམ། སྒྲུབ་བྱེད་བཀོད་བཞིན་པའི་དཔེ་རྟགས་མ་གྲུབ་པ་་་
བསྒྲུབ་བྱ་ཡང་དག་ཡིན་པ་བཅད་པའི་ཕྱིར་དུ་སྦྱོར། དང་པོ་མི་འཐད་དེ། སྒྲུབ་བྱེད་བསྟན་
པའི་ཤུགས་ཉིད་ལས། །དོན་དེ་བསྒྲུབ་བྱ་ཉིད་དུ་རྟོགས། །ཞེས་འབྱུང་བ་ལས། རིག་པ་་་
ཅན་པས་རྟགས་ཡང་དག་གི་མཚན་ཉིད་སྟོན་པའི་ཚིག་ལས། དེ་སྒྲུབ་ཀྱི་བསྒྲུབ་བྱ་ཡང་དག་
ཡིན་ན། དེ་སྒྲུབ་ཀྱི་ཕྱི་རྒོལ་རྣམ་དག་གིས་མ་གྲུབ་པ་དགོས་པར་རྟོགས་ནུས་པའི་ཕྱིར། །
རྟོགས་དངོས། གཉིས་པ་མི་འ ད་མེ། གཏན་ཚིགས་སོགས་མཚན་གྱིས་ཁྱབ་ཕྱིར། །
བསྒྲུབ་པར་བྱེད་ལ་དོགས་པའང་མེད། །སྔར་ངེས་བཟུང་ན་དེ་ཡིས་ནི། །དམ་བཅའི་མཚན་
ཉིད་བརྗོད་དོན་མེད། །ཅེས་འབྱུང་བ་ལས། དཔེ་དང་ཆོས་མཐུན་པས་བསྒྲུབ་བྱ་སྒྲུབ་པར་
བྱེད་པས་གཏན་ཚིགས་ཀྱི་མཚན་ཉིད་དུ་བསྟན་པས་ཀྱང་། སྒྲུབ་བྱེད་བཀོད་བཞིན་པའི་་་་
དཔེ་རྟགས་མ་གྲུབ་པ་བསྒྲུབ་བྱ་ཡང་དག་མ་ཡིན་པར་གོ་ནུས་པའི་ཕྱིར་དང་། བསྒྲུབ་བྱ་ཁོ་
ན་བརྗོད་པ་དམ་བཅའི་མཚན་ཉིད་ཡིན། ཞེས་ངེས་བཟུང་སྔར་སྨོས་པ་དོན་མེད་པའི་ཕྱིར
ཁོ་ན་རེ། བསྟན་བྱའི་ཕྱིས་ངེས་གཟུང་སྦྱོར་བ་ཡིན་ནོ་ཞེ་ན། མི་འཐད་དེ། དེ་ཕྱིར་ཤུགས་
ཀྱིས་དེར་བརྗོད་པས། །ཁྱབ་པའི་འབྲས་ཅན་ཡིན་པར་རྟོགས། ཞེས་འབྱུང་བ་ལས།
སྒྲུབ་བྱེད་དུ་བཀོད་བཞིན་པའི་དཔེ་རྟགས་མ་གྲུབ་པ་བསྒྲུབ་བྱ་ཡང་དག་ཏུ་ཐལ་བ་བཟློག་ཏུ་
མེད་པའི་ཕྱིར་ཏེ། དེ་བསྒྲུབ་བྱར་བསྟན་ང་ ར་བྱ་བ་ཁོ་ན་ཡིན་པའི་ཕྱིར། དེ་ལྟར་ཡང་།
མདོ་ལས། སྔར་ངེས་གཟུང་ན་དོན་མེད་ལ། །གཅིག་པོས་ལྟར་ནི་མི་འདོད་དེ། ཞེས་གསུངས་།
(༢）
གཞན་ལུགས་ཀྱི་དམ་བཅའི་སྐྱོན་དགག་པ།
གཞན་ལུགས་
གཉིས་པ་དམ་བཅའི་སྐྱོན་དགག་པ་ཡོད་དེ། རྟགས་ལ་བསྒྲུབ་བྱ་སྒྲུབ་པའི་ནུས་པ་་་་
མེད་པ་དམ་བཅའ་དང་འགལ་བའི་སྐྱོན་ཡིན་པ་དགག་པ་དང་། རྟགས་ཆོས་རྩོད་གཞི་ལ་་་
ལྷན་ཅིག་མི་གནས་པ་དམ་བཅའ་བ་དང་འགལ་བའི་སྐྱོན་ཡིན་པ་དགག་པ་གཉིས་སུ་ཡོད་་་་



པའི་ཕྱིར། དང་པོ་ཡོད་དེ། འགལ་བ་འདོད་དང་འབྲེལ་མེད་དེ། །ཞེས་སོགས་ཀྱིས་་་་་
འཆད་པའི་ཕྱིར། གཉིས་པ་གྲུབ་སྟེ། རྟགས་སྐྱོན་དུ་བསྟན་པ་དང་དེའི་ཚུལ་རྒྱས་པར་་་་་
བཤད་པ་དང་གཉིས་སུ་ཡོད་པའི་ཕྱིར། དང་པོ་གྲུབ་སྟེ། འདོད་ལ་མེད་ནའང་མ་གྲུབ་ཡིན། །
ཞེས་སོགས་ཀྱིས་འཆད་པའི་ཕྱིར། གཉིས་པ་གྲུབ་སྟེ། ཐམས་ཅད་མ་ཡིན་པས་སྒྲ་རྟག་པར་
སྒྲུབ་པའི་ཆོས་མི་མཐུན་སྦྱོར་གྱི་ཕྱོགས་ཙམ་འཕངས་པ་དང་། དེ་ཡང་རྟགས་སུ་མི་རིགས་པ་
གཉིས་སུ་ཡོད་པའི་ཕྱིར། དང་པོ་ཡོད་དེ། འདི་ལ་དཔེ་བསྟན་པ་ཉིད་ལས། །ཞེས་སོགས་
ཀྱིས་འཆད་པའི་ཕྱིར། གཉིས་པ་ཡོད་དེ། ཐམས་ཅད་མ་ཡིན་པ་ཙམ་སྒྲ་རྟག་པར་སྒྲུབ་པའི་
རྟོགས་སུ་མི་རུང་བ་དང་། སྒྲ་མ་ཡིན་པ་ཐམས་ཅད་མ་ཡིན་པ་རྟགས་སུ་མི་རུང་བ་གཉིས་སུ་
ཡོད་པའི་ཕྱིར། དང་པོ་གྲུབ་སྟེ། ཡུལ་གཞན་ལ་ནི་འགལ་སྨྲ་བས། །ཞེས་སོགས་ཀྱིས་་་་་
འཆད་པའི་ཕྱིར། གཉིས་པ་གྲུབ་སྟེ། ཐལ་བ་འགོད་པ་དང་། རྩོད་པ་གཉིས་སུ་ཡོད་པའི་
ཕྱིར། དང་པོ་ཡོད་དེ། ཤེས་བྱ་ཤེས་བྱེད་ཐ་དད་ཕྱིར། །ཆོས་ཅན་གཏན་ཚིགས་དངོས་་་་
གྱུར་ནི། །ཤེས་བྱེད་ཉིད་ཀྱི་མ་གྲུབ་ཕྱིར། །ཆོས་ཅན་རང་སྒྲུབ་བྱེད་མ་གྲུབ། །ཅེས་འབྱུང་
བ་ལས། སྒྲ་མ་ཡིན་པ་ཐམས་ཅད་མ་ཡིན་པ་སྒྲ་རྟག་པར་སྒྲུབ་པའི་རྟགས་སུ་མི་རུང་སྟེ། སྒྲ་
མ་ཡིན་པ་མ་ཡིན་པ་སྒྲ་རྟག་པར་སྒྲུབ་པའི་རྟགས་མ་ཡིན་པའི་ཕྱིར་ཏེ། སྒྲ་སྒྲ་རྟག་པར་སྒྲུབ་
པའི་རྟགས་ཡང་དག་མ་ཡིན་པའི་ཕྱིར་ཏེ། སྒྲ་སྒྲ་དང་ཐ་དད་མ་ཡིན་པའི་ཕྱིར། ཁྱབ་སྟེ།
སྒྲ་རྟག་པར་སྒྲུབ་པའི་ཕྱོགས་ཆོས་ཡིན་ན། སྒྲ་དང་ཐ་དད་ཡིན་དགོས་པའི་ཕྱིར། ཞེས་པའོ། །
གཉིས་པ་རྩོད་སྤང་ཡོད་དེ། དངོས་པོ་ཀུན་ལ་ཆོས་དང་ནི། །ཞེས་སོགས་ཀྱིས་འཆད་་་་
པའི་ཕྱིར།།
༢
དངོས་བསྟན་གཏན་ཚིགས་ཀྱི་རབ་དབྱེ་བཤད་པ།
༡.
མདོར་བསྟན་པ།
གཉིས་པ་དངོས་བསྟན་གཏན་ཚིགས་ཀྱི་རབ་དབྱེ་བཤད་པ་ཡོད་དེ། མདོར་བསྟན་པ་
དང་། རྒྱས་པར་བཤད་པ་གཉིས་སུ་ཡོད་པའི་ཕྱིར། དང་པོ་ཡོད་དེ། གཏན་ཚིགས་རབ་
• 492 •



ཏུ་དབྱེ་བའི་དོན། །བདེ་བར་གཟུང་བ་གྲུབ་བྱའི་ཕྱིར། །ཕྱོགས་ཆོས་རབ་ཏུ་དབྱེ་བ་ཡིས། །
མདོར་བསྡུས་པ་ནི་གསུངས་པ་ཡིན། །ཞེས་གསུངས་ཤིང་། དོན་ནི། མདོར་ཕྱོགས་ཆོས་་
ཅན་གྱི་གཏན་ཚིགས་རབ་དབྱེ་མདོར་བསྡུས་ཏེ་གསུངས་པ་ཆོས་ཅན། དགོས་པ་ཡོད་དེ།
གཏན་ཚིགས་ཡང་དག་གི་དབྱེ་བ་སྦྱོར་ངག་གིས་བརྗོད་བདེ་བར་གཟུང་བ་གྲུབ་པའི་ཆེད་ཡིན་
པའི་ཕྱིར། དེ་ལ་ཁོ་ན་རེ། འོ་ན། བྱས་པ་སྒྲས་ཁྱད་པར་དུ་བྱས་སམ་མ་བྱས། དང་པོ་་
ལྟར་ན་བྱས་པ་ཆོས་ཅན། བུམ་པ་ལ་རྗེས་སུ་མི་འགྲོ་བར་ཐལ། །སྒྲས་ཁྱད་པར་དུ་བྱས་པའི་
ཕྱིར། གཉིས་པ་ལྟར་ན བྱས་པ་སྒྲ་མི་རྟག་པར་སྒྲུབ་པའི་ཕྱོགས་ཆོས་ཅན་གྱི་གཏན་ཚིགས་
སུ་བཤད་པ་མི་འཐད་པར་ཐལ་ལོ། །ཞེ་ན། སྔ་མ་ལ་མ་ཁྱབ་སྟེ་ཆོས་ཀྱི་ཚིག་ཕྲད་ཐ་དད་་་
པར། །བྱེད་པས་མི་ལྡན་གཞན་ལྡན་དང་། །ཤིན་ཏུ་མི་སྲིད་རྣམ་གཅོད་བྱེད། །ཁྱད་པར་
ཁྱད་པར་ཅན་དག་དང་། བྱ་བ་དག་ནི་ལྷན་ཅིག་བརྗོད། །ཅེས་འབྱུང་བ་ལས། རྣམ་་་་
གཅོད་ལ་གསུམ་ཡོད་པའི་ནང་ནས་བྱས་པ་སྒྲས་མི་ལྡན་རྣམ་གཅོད་ཀྱི་ཁྱད་པར་དུ་བྱས་ཀྱི།
གཞན་ལྡན་རྣམ་གཅོད་ཀྱི་ཁྱད་ང་ར་དུ་མ་བྱས་པའི་ཕྱིར། རྣམ་གཅོད་ལ་གསུམ་ཡོད་དེ། །
ཚིག་ཕྲད་ཀྱིས་སྦྱར་བ་ལ་གསུམ་ཡོད་པའི་ཕྱིར། དཔེར་བརྗོད་ན་སྒྲ་བྱས་པ་ཁོ་ན་ཡིན་ཞེས་་
པའི་ངག་ཆོས་ཅན། མི་ལྡན་རྣམ་གཅོད་ཀྱི་སྒྲ་ཡིན་ཏེ། ཚིག་ཕྲད་ཁྱད་ཆོས་དང་ལྷན་ཅིག་
སྦྱར་བའི་ངག་ཡིན་པའི་ཕྱིར། སྒྲ་ཁོ་ན་བྱས་ཞེས་པའི་ངག་ཆོས་ཅན། གཞན་ལྡན་རྣམ་་་་
གཅོད་ཀྱི་སྒྲ་ཡིན་ཏེ། ཚིག་ཕྲད་ཁྱད་གཞི་དང་ལྷན་ཅིག་སྦྱར་བའི་ངག་ཡིན་པའི་ཕྱིར། བ་
ལས་བེའུ་འབྱུང་སྲིད་པ་ཁོ་ནར་ཞེས་པའི་ངག་ཆོས་ཅན། མི་སྲིད་རྣམ་གཅོད་ཀྱི་སྒྲ་ཡིན་ཏེ།
ཚིག་ཕུད་བྱ་བ་དང་ལྷན་ཅིག་སྦྱར་བའི་ངག་ཡིན་པའི་ཕྱིར། འོ་ན། རྣམ་གཅོད་ཀྱི་སྒྲ་ཡིན་
ན། ངེས་གཟུང་དུ་སྦྱར་བས་ཁྱབ་བམ་ཞེ་ན། མ་ཁྱབ་སྟེ། དེ་སྦྱར་མེད་ཀྱང་བརྗོད་འདོད་
ལས། དེ་དོན་ཉིད་ནི་རྟོགས་པར་འགྱུར། །གང་ཕྱིར་ངག་འབྲས་རྣམ་གཅོད་ཕྱིར། །
དཔེར་ན་ནག་པ་འཕོང་སྐྱེན་པའམ། །སྲིད་སྒྲུབ་འཕོང་སྐྱེན་ཞེས་པའམ། །སྔོན་པོ་མཚོ་སྐྱེས་
འགྱུར་ཞེས་བཞིན། །ཞེས་འབྱུང་བ་ལས། ངེས་གཟུང་དངོས་སུ་མ་སྦྱར་བའི་སྒྲ་ལས་ཀྱང་་
རྣམ་གཅོད་ཀྱི་དོན་རྟོགས་པ་ཡོད་པའི་ཕྱིར། རྗོད་བྱེད་ཀྱི་ངག་རྣམ་གཅོད་ཀྱི་དོན་སྟོན་པའི་
འབྲས་བུ་ཅན་ཡིན་པའི་ཕྱིར། དཔེར་བརྗོད་ན་ནག་པ་འཕོང་སྐྱེན་ཞེས་པའི་ངག་ལས་མི་་་་
ལྡན་རྣམ་གཅོད་ཀྱི་དོན་རྟོགས་པ་དང་། སྲིད་སྒྲུབ་འཕོང་སྐྱེན་ཞེས་པའི་ངག་ལས་གཞན་་་་
• 4:33 •



ལྡན་རྣམ་གཅོད་ཀྱི་དོན་རྟོགས་པ་དང་། སྔོན་པོ་ལ་མཚོ་སྐྱེས་སྲིད་ཅེས་པའི་ངག་ལས་མི་་་་་
སྲིད་རྣམ་གཅོད་ཀྱི་དོན་རྟོགས་པ་ལྟ་བུའོ། །དེས་ན་བྱས་པ་སྒྲས་ཁྱད་པར་དུ་བྱས་ན། སྒྲ་་
ལས་གཞན་པའི་དངོས་པོ་ལ་རྗེས་འགྲོ་མི་བྱེད་པས་མ་ཁྱབ་སྟེ། དེས་ན་མི་ལྡན་རྣམ་གཅོད་་
པས། །ཆོས་ཅན་ཆོས་ཀྱི་ཁྱད་པར་ཡིན། །དེ་ཡི་ཁྱད་པར་ཅན་གྱི་ཆོས། །རྗེས་འགྲོ་མེད་་་་་
པའི་སྐྱོན་རྟེན་མིན། །ཞེས་འབྱུང་བ་ལས། བྱས་པ་སྒྲས་མི་ལྡན་རྣམ་གཅོད་ཀྱིས་ཁྱད་པར་
དུ་བྱ་བའི་ཕྱིར་རོ། །དེ་ལྟར་ན་མི་ལྡན་པ་རྣམ་པར་བཅད་ནས་ལྡན་ངེས་སུ་སྟོན་པའི་མཉན་
བྱ། གཞན་ལ་ལྡན་པ་རྣམ་པར་བཅད་པའི་མཉན་བྱ་དང་། མི་སྲིད་པ་རྣམ་པར་བཅད་་་་
ནས་སྲིད་པར་སྟོན་པའི་མཉན་བྱ་གསུམ། རིམ་པ་བཞིན་མི་ལྡན་རྣམ་གཅོད་ཀྱི་སྒྲ། གཞན་
ལྡན་རྣམ་གཅོད་ཀྱི་སྒྲ། མི་སྲིད་རྣམ་བཅོད་ཀྱི་སྒྲ་གསུམ་གྱི་འཇོག་བྱེད་དུ་བྱ་སྟེ། མཚན་་་་
གཞི་སྔར་བཤད་པ་ལྟར་རོ།།
༢.
གཏན་ཚིགས་ཀྱི་རབ་དབྱེའི་རྒྱུས་བཤད་བསྟན་པ།
（༡）
སྤྱི་དོན་བཤད་པ།
གཉིས་པ་རྒྱས་བཤད་ཡོད་དེ། སྤྱི་དོན་དང༌། གཞུང་དོན་གཉིས་སུ་ཡོད་པའི་ཕྱིར།
དང་པོ་ནི མདོ་ལས། ཕྱོགས་ཆོས་མཐུན་ཕྱོགས་ཡོད་མེད་དང་། །རྣམ་གཉིས་རེ་རེ་དག་
ལ་ཡང༌། །རྣམ་གསུམ་མི་མཐུན་ཕྱོགས་ལ་ཡང་། །ཡོད་མེད་རྣམ་པ་གཉིས་ཕྱིར་རོ། །ཞེས་
འབྱུང་བ་ལས། ཕྱོགས་ཆོས་ཅན་གྱི་གཏན་ཚིགས་དེ་ལ་དགུ་ཡོད་དེ། མཐུན་ཕྱོགགས་མི་་་
མཐུན་ཕྱོགས་གཉིས་ཀ་ཁྱབ་བྱེད་དུ་ཡོད་པ། མཐུན་ཕྱོགས་ལ་ཁྱབ་བྱེད་དུ་འཇུག་ཅིང་མི་
མཇུན་ཕྱོགས་ལ་གཏན་མེད་པ། མཐུན་ཕྱོགས་ལ་ཁྱབ་བྱེད་དུ་འཇུག་ཅིང་མི་མཐུན་ཕྱོགས་
ལ་རྣམ་གཉིས་སུ་འཇུག་པ། མཐུན་ཕྱོགས་ལ་གཏན་མེད་ཅིང་མི་མཐུན་ཕྱོགས་ལ་ཁྱབ་བྱེད་
དུ་ཡོད་པ། མཐུན་ཕྱོགས་མི་མཐུན་ཕྱོགས་གཉིས་ཀ་ལ་གཏན་མེད་པ། མཐུན་ཕྱོགས་ལ་་་
གཏན་མེད་ཅིང་མི་མཐུན་ཕྱོགས་ལ་རྣམ་གཉིས་སུ་འཇུག་པ། མཐུན་ཕྱོགས་ལ་རྣམ་གཉིས་་
སུ་འཇུག་ཅིང་། མི་མཐུན་ཕྱོགས་ལ་ཁྱབ་བྱེད་དུ་ཡོད་པ། མཐུན་ཕྱོགས་ལ་རྣམ་གཉིས་སུ་
• 494 •



འཇུག་ཅིང་མི་མཐུན་ཕྱོགས་ལ་གཏན་མེད་པ། མཐུན་ཕྱོགས་མི་མཐུན་ཕྱོགས་གཉིས་ཀ་ལ་་་
རྣམ་གཉིས་སུ་འཇུག་པའི་ཕྱོགས་ཆོས་ཅན་གྱི་གཏན་ཚིགས རྣམས ་སུ་ཡོད་པའི་ཕྱིར། དེ་་་་
དགུའི་མཚན་གཞི་ཡང་ཡོད་དེ། སྒྲ་ཆོས་ཅན༔ རྟག་སྟེ། གཞལ་བྱ་ཡིན་པའི་ཕྱིར། ནམ་
མཁའ་བུམ་པ་བཞིན། ཞེས་པ་ལྟ་བུ་དང་པོ་དང༌། སྒྲ་ཆོས་ཅན། མི་རྟག་སྟེ། བྱས་པའི་
ཕྱིར། བུམ་པ་ནམ་མཁའ་བཞིན། ཞེས་པ་ལྟ་བུ་གཉིསཱ་པ་ད ་། དུང་སྒྲ་ཆོས་ཅན།
རྩོལ་བ་ལས་བྱུང་སྟེ། མི་རྟག་པའི་ཕྱིར། བུམ་པྲ་ཀློག་ ་མ་མ་༣འ་བཞིན། ཞེས་པ་ལྟ་བུ་་་
གསུམ་པ་དང༌། སྒྲ་ཆོས་ཅན། རྟོག་སྟེ། བྱས་པའི་ཕྱིར། ནམ་མཁའ་བུམ་པ་བཞིན། །
ཞེས་པ་ལྟ་བུ་བཞི་པ་དང་། སྒྲ་ཆོས་ཅན། ལྟོས་སྟེ། ཉན་པ་ཡིན་པའི་ཕྱིར། ནམ་་་་
མཁའ་བུམ་པ་བཞིན། ཞེས་པ་ལྟ་༤ དང་། – ཨ་ཚོས་ཚན། རྟག་སྟེ། རྩོལ་བྱུང་
ཡིན་པའི་ཕྱིར། ནམ་མཁའ་པུམ་པ་གློག་བིན། ཞེས་པ་ ལྟ་བུ་དྲུག་པ་དང་། སྒྲ་ཆོས་ཅན།
རྩོལ་བྱུང་མ་ཡིན་ཏེ། མི་རྟག་པའི་ཕྱིར། གློག་ན་མ༌ལ་བུམ་པ་བཞིན། ཞེས་པ་ལྟ་བུ་་་
བདུན་པ་དང༌། དུང་སྒྲ་ཆོས་ཅན། མི་རྟག་སྟེ། རྩོལ་བྱུ༌ཡིན་པའི་ཕྱིར། བུམ་པ་གློག་
ནམ་མཁའ་བཞིན། ཞེས་པ་ལྟ་བུ་བརྒྱད་པ་དང༌། སྒྲ་ཆོས་ཅན། རྟག་སྟེ། རེག་བྱ་ཅན་
མ་ཡིན་པའི་ཕྱིར། ནམ་མཁའ་ཤུལ་ཕྲན་21:ས་བུས་པ་བཞིན། ཞེས་པ་ལྟ་བུ་དགུ་པ་ཡིན་་་་་
པའི་ཕྱིར། དེ་རྣམས་ཀྱི་གཏན་ཚིགས་དང་ སྒྲུང་་ཆོས་དང་། དཔེ་གསུམ་གཏན་ཚིགས་
འཁོར་ལོ་ལས་གསུངས་ཏེ། བ། ༢ བྱ་པྱང་དང་མི་རྟག་ང་། །བྱས་དང་མཉན་བྱ་རྩོལ་་་
ལས་བྱུང་། །མི་རྟག་རྩོལ་བྱུང ་ཡིག་ཡིན ་ང་ །ཞེས་པ་འི་གཏན་ཚིགས་དང་། རྟག་དང་མི་
རྟོག་རྩོལ་བྱུང་དང༌། །བར་དུ་རྟག་ ་ ༌ ༌༌སུམ་དག་ང་ །རྩོལ་བྱུང་མིན་དང་མི་རྟག་རྟག་
ཅེས་པས་སྒྲུབ་ཆོས་དང༌། གཏན་ཚི།། ས་༢༣ར་རྣམ་དབུ་ཡི། །དཔེ་ཡི་རྣམ་པ་འདི་ལྟ་སྟེ། །
ནམ་མཁའ་བུམ་དང་བུམ་མཁའ་དང་། །བུམ་པ གློ་ངས་ནམཁའ་བཞིན། །མཁའ་དང་
བུམ་པ་མཁའ་བུམ་དང་། །མཁའ་དང་བུམ་པ་བློག་བཊི་དང་། །གློག་དང་ནམ་མཁའ་་་
བུམ་པ་བཞིན། །བུམ་དང་གློག་དང་མཁའ་བཞིན་དང༌། །ནམ་མཁའ་རྡུལ་ཕྲན་ལས་བུམ་
བཞིན། །ཞེས་པས་དཔེ་བསྟན་པའི་ཕྱིར། དེ་རྣམས་《འུ་མིག་དགུའུ་ནང་དུ་འགོད་ཚུལ་་་
ཡང་ཡོད་དེ། དེ་ཉིད་ལས་ཟུར་བཞི་དངོས་ཀྱི་མ་ངེས་པ། །ལོར་ས་གཉིས་འགལ་བའི་གཏན་
ཚིགས་ཏེ། །སྟེང་འོག་གཉིས་ན་ཡང་དབ། ང་། དབུས་པ་ཐུན་མོང་མིན་པའོ། །ཞེས་་་་
• 495 •



གསུངས་པས་ཤེས་པའི་ཕྱིར། ནམ་མཁའ་སོགས་ཉེར་བཞི་ཕྱོགས་ཆོས་ཅན་གྱི་གཏན་ཚིགས་
དགུའི་དཔེར་འགོད་ཚུལ་ནི། ནམ་མཁའ་དང་བུམ་པ་གཉིས་པ།ཞལ་བྱ་སྒྲ་རྟག་པར་སྒྲུབ་་་
པའི་མཐུན་ཕྱོགས་དང་། སྒྲ་རྟག་པར་སྒྲུབ་པའི་འགལ་བ་མི་མཐུན་ཕྱོགས་གཉིས་ཀ་ལ་ཁྱབ་
བྱེད་དུ་འཇུག་པའི་དཔེར་གསུངས་པའི་རྒྱུ་མཚན་ཡོད་དེ། ནམ་མཁའ་དེ་དེ་སྒྲུབ་ཀྱི་མཐུན་
ཕྱོགས་ལ་ཁྱབ་བྱེད་དུ་འཇུག་པའི་མཐུན་དཔེ་དང་། བུམ་པ་དེ་དེ་སྒྲུབ་ཀྱི་འགལ་བ་མི་་་་་
མཐུན་ཕྱོགས་ལ་ཁྱབ་བྱེད་དུ་འཇུག་པའི་མཐུན་དཔེ་ཡིན་པ་ལ་དགོངས་ནས་དེ་ལྟར་གསུངས་
པའི་ཕྱིར། ནམ་མཁའ་དང་བུམ་པ་གཉིས། དེ་གཉིས་ཀྱི་མཐུན་དཔེར་ཡང་འགྱུར་ཏེ།
ནམ་མཁའ་རྟག་པ་དང་། གཞལ་བྱའི་གཞི་མཐུན་ཡིན། བུམ་པ་མི་རྟག་པ་དང་གཞལ་བྱའི་
གཞི་མཐུན་ཡིན་པའི་ཕྱིར། བུམ་པ་གློག་ནམ་མཁའ་གསུམ་མི་རྟག་པ་དུང་སྒྲ་རྩོལ་བྱུང་དུ་་་
སྒྲུབ་པའི་མཐུན་ཕྱོགས་ལ་ཁྱབ་བྱེད་དང་། མི་མཐུན་ཕྱོགས་ལ་རྣམ་གཉིས་སུ་འཇུག་པའི་་་་
དཔེར་གསུངས་པའི་རྒྱུ་མཚན་ཡོད་དེ། བུམ་པ་དེ་དེ་སྒྲུབ་ཀྱི་མཐུན་ཕྱོགས་ལ་ཁྱབ་བྱེད་དུ་་་
འཇུག་པའི་དཔེ་དང་། ཕྱི་མ་གཉིས་དེ་སྒྲུབ་ཀྱི་མི་མཐུན་ཕྱོགས་ལ་རྣམ་གཉིས་སུ་འཇུག་པའི་
དཔེ་ཡིན་པ་ལ་དགོངས་ནས་དེ་ལྟར་གསུངས་པའི་ཕྱིར། བུམ་པ་དེ་དེ་སྒྲུབ་ཀྱི་མཐུན་ཕྱོགས་
ལ་ཁྱབ་བྱེད་དུ་འཇུག་པའི་དཔེ་ཡིན་ཏེ། བུམ་པ་མི་རྟག་པ་དང་། རྩོལ་བྱུང་གི་གཞི་མཐུན་
ཡིན་པའི་ཕྱིར། གློག་དང་ནམ་མཁའ་གཉིས། མི་རྟག་པ་དུང་སྒྲ་རྩོལ་བྱུང་དུ་སྒྲུབ་པའི་མི་
མཐུན་ཕྱོགས་ལ་རྣམ་གཉིས་སུ་འཇུག་པའི་དཔེ་ཡིན་་ཏེ་ ཀློག་རྩོལ་བྱུང་མ་ཡིན་ན། མི་རྟག་
པ་མ་ཡིན་པས་མ་ཁྱབ་པའི་དཔེ་དང་། ན་མཁའ་དེ་རྩོལ་བྱུང་མ་ཡིན་ན་མི་རྟག་པ་ཡིན་་་་
པས་མ་ཁྱབ་པའི་དཔེ་ཡིན་པའི་ཕྱིར། ནམ་མཁའ། རྡུལ་ཕྲན། ལས། བུམ་པ་བཞི་པོ། །
རེག་བྱ་ཅན་མ་ཡིན་པ་སྒྲ་རྟག་པར་སྒྲུང་པའི་མཐུན་ཕྱོགས་མི་མཐུན་ཕྱོགས་གཉིས་ལ་རྣམ་་་་
གཉིས་སུ་འཇུག་པའི་དཔེར་གསུངས་པའི་རྒྱུ་མཚན་ཡོད་དེ། ནམ་མཁའ་དང་། རྡུལ་ཕྲན།
བྱེ་བྲག་པའི་ངོར་རེག་བྱ་ཅན་མ་ཡིན་པ་སྒྲ་རྟག་པར་སྒྲུབ་པའི་མཐུན་ཕྱོགས་ལ་རྣམ་གཉིས་སུ་
འཇུག་པའི་དཔེ་ཡིན། ལས་དང་། བུམ་པ་བྱེ་བྲག་པའི་ཡོར་རེ་བྱ་ཅན་མ་ཡིན་པ་སྒྲ་རྟག་
པར་སྒྲུབ་པའི་མི་མཐུན་ཕྱོགས་༌་རྣམ་གཉིས་སུ་འ་པའི་པ་པེ་ཡིན་པའི་ཕྱིར། དང་པོ་་་
གྲུབ་སྟེ། ནམ་མཁའ་དེ་བྱེ་བྲག་པའི པང་རྟག་ལ་ང་་ཅན་ཡིན་པས་མ་ཁྱབ་པའི་དཔེ་་་་
དང༌། འབྱུང་བཞིའི་རྡུལ་ཕྲན་དེ་བས༌ཡ་༡༤ ་ ་ ་ རེ།་བྱ་ཅན་མ་ཡིན་པས་མ་ཁྱབ་
• 496 •



པའི་དཔེ་ཡིན་པའི་ཕྱིར། རྩ་རྟགས་གཉིས་སུ་གྲུབ་སྟེ། ལས་དེ། བྱེ་བྲག་པའི་ངོར་མི་རྟག་
པ་ཡིན་ན། རེག་བྱ་ཅན་ཡིན་པས་མ་ཁྱབ་པའི་དཔེ་ཡིན། བུམ་པ་དེ་བྱེ་བྲག་པའི་ངོར་མི་་
རྟག་པ་ཡིན་ན། རེག་བྱ་ཅན་མ་ཡིན་པས་མ་ཁྱབ་པའི་དཔེ་ཡིན་པའི་ཕྱིར། ལྷག་མ་རྣམས་
ཀྱི་དཔེར་འགྲོ་ཚུལ་ཡང་། ཇི་སྐད་བཤད་པ་གསུམ་གྱི་རིས་འགྲོས་སྦྱར་ནས་ཤེས་པར་བྱའོ། །
ཁ་ཅིག གཞལ་བྱ སྒྲ་རྟག་པར་སྒྲུབ་པའི་མི་མཐུན་ཕྱོགས་ལ་ཁྱབ་བྱེད་དུ་འཇུག་པ་དང་།
མཉན་བྱ་སྒྲ་རྟག་པར་སྒྲུབ་པའི་མི་མཐུན་ཕྱོགས་ལ་གཏན་མེད། རེག་བྱ་ཅན་མ་ཡིན་པ་སྒྲ་
རྟག་པར་སྒྲུབ་པའི་མཐུན་ཕྱོགས་ལ་རྣམ་གཉིས་སུ་འཇུག་པའི་ཕྱོགས་ཆོས་ཅན་གྱི་གཏན་་་་་
ཚིགས་ཡིན་པ་སྒྲ་སོར་བཞག་ཏུ་བྱེད་པ་མི་འཐད་པར་ཐལ། རྟང།་པ་མ་ཡིན་ན། གཞལ་བྱ་
ཡིན་པས་མ་ཁྱབ། རྟག་པ་མ་ཡིན་ན་མཉན་བྱ་ཡིན་པས་ཀྱང་མ་ཁྱབ་པའི་ཕྱིར་དང༌། རྟག་
ན་རེག་བྱ་ཅན་མ་ཡིན་དགོས་པའི་ཕྱིར། འོ་ན། སྒྲ་རྟག་པར་སྒྲུབ་པའི་མཐུན་ཕྱོགས་མི་་་
མཐུན་ཕྱོགས་གཉིས་ཀ་ལ་ཁྱབ་བྱེད་དུ་འཇུག་པའི་ཕྱོགས་ཆོས་ཅན་གྱི་གཏན་ཚིགས་དང་།
སྒྲ་རྟག་པར་སྒྲུབ་པའི་མཐུན་ཕྱོགས་མི་མཐུན་ཕྱོགས་གཉིས་ཀ་ལ་རྣམ་གཉིས་སུ་འཇུག་པའི་་་
ཕྱོགས་ཆོས་ཅན་གྱི་གཏན་ཚིགས་མེད་པར་ཐལ་ཤིང་། མཉན་བྱ་སྒྲ་རྟག་པར་སྒྲུབ་པའི་མི་་་
མཐུན་ཕྱོགས་ལ་གཏན་མེད་ཀྱི་ཕྱོགས་ཆོས་ཅན་གྱི་གཏན་ཚིག།ས་སུ་བཤད་པ་མི་འཐད་པར་་་
ཐལ་ལོ། །ཞེ་ན། སྐྱོན་མེད་དེ། རི་བོང་རྭ་མེད་པ་དེ་སྒྲ་རྟག་པར་སྒྲུབ་པའི་མཐུན་ཕྱོགས་
མི་མཐུན་ཕྱོགས་གཉིས་ཀ་ལ་ཁྱབ་བྱེད་དུ་འཇུག་པའི་ཕྱོགས་ཆོས་ཅན་གྱི་གཏན་ཚིགས་ཡིན་
པའི་ཕྱིར་དང༌། བློ་གྲོས་དང་ལྡན་པ་མ་ཡིན་པ་དེ་སྒྲ་རྟག་པར་སྒྲུབ་པའི་མཐུན་ཕྱོགས་མི་་་
མཐུན་ཕྱོགས་གཉིས་ཀ་ལ་རྣམ་གཉིས་སུ་འཇུག་པའི་ཕྱོགས་ཆོས་ཅན་གྱི་གཏན་ཚིགས་ཡིན་་་་
པའི་ཕྱིར་དང༌། མཉན་བྱ་སྒྲ་རྟག་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་་་་
གིས་དེ་དེ་སྒྲུབ་ཀྱི་མི་མཐུན་ཕྱོགས་ལ་ཡོད་པར་མ་ངེས་པས་དགོངས་ནས་དེ་ལྟར་གསུངས་་་་
ང་འི་ཕྱིར། གཉིས་པ་དེར་ཐལ། དེ་དེ་སྒྲུབ་ཀྱི་ཕྱོབ།ས་ཆོས་གང་ཞིག དེ་དེ་སྒྲུབ་ཀྱི་མཐུན་
ཕྱོགས་ལ་ཡང་རྣམ་གཉིས་སུ་འཇུག དེ་དེ་སྒྲུབ་གྱི་མི་མཐུན་ཕྱོགས་ལ་ཡང་རྣམ་གཉིས་སུ་་་
འཇུག་པའི་ཕྱིར། དེར་ཐལ། རྟག་པ་ཡིན་ན་བློ་གྲོས་དང་མི་ལྡན་པས་མ་ཁྱབ། རྟག་པ་་་
ཡིན་ན་བློ་གྲོས་དང་ལྡན་པས་ཀྱང་མ་ཁྱབ་པའི་ཕྱིར། དང་པོ་དེར་ཐལ། སངས་རྒྱས་ཀྱི་བློ་
གྲོས་ཡོད་པའི་ཕྱིར། རྩ་རྟགས་གསུམ་པ་དེར་ཐལ། མི་རྟག་པ་ཡིན་ན། བློ་གྲོགས་དང་་་་
• 497 •



ལྡན་པས་ཀྱང་མ་ཁྱབ། མི་རྟག་པ་ཡིན་ན་བློ་གྲོས་དང་མི་ལྡན་པས་ཀྱང་མ་ཁྱབ་པའི་ཕྱིར། །
འོ་ན། མཐུན་ཕྱོགས་ལ་ཁྱབ་བྱེད་དུ་འཇུག་པ་དང་། རྣམ་གཉིས་སུ་འཇུག་པའི་ཕྱོགས་ཆོས་
ཅན་གྱི་གཏན་ཚིགས་ཇི་ལྟར་ཡིན་ཞེ་ན། ཁ་ཅིག་ན་རེ། དེ་སྒྲུབ་ཀྱི་མཐུན་ཕྱོགས་མཐའ་་་་
དག་ལ་འཇུག་པ་དང་མི་འཇུག་པ་གཉིས་ཀྱི་སྒོ་ནས་འཇོག་པ་ཡིན་ནོ། །ཟེར་བ་མི་འཐད་དེ།
རྟོག་པ་དེ་བུམ་འཛིན་རྟོག་པ་མི་རྟག་པར་སྒྲུབ་པའི་མཐུན་ཕྱོགས་མཐའ་དག་ལ་འཇུག་པའི་་
ཕྱོགས་ཆོས་ཅན་གྱི་གཏན་ཚིགས་ཡིན་པ་གང་ཞིག དེ་སྒྲུབ་ཀྱི་མཐུན་ཕྱོགས་ལ་ཁྱབ་བྱེད་དུ་
མི་འཇུག་པའི་ཕྱིར། དང་པོ་དེར་ཐལ། དེ་དེ་སྒྲུབ་ཀྱི་མཐུན་ཕྱོགས་མཐའ་དག་ལ་འཇུག་པ་
གང་ཞིག དེ་སྒྲུབ་ཀྱི་ཕྱོགས་ཆོས་ཅན་གྱི་གཏན་ཚིགས་ཡིན་པའི་ཕྱིར། དང་པོ་དེར་ཐལ།
དེ་དེ་སྒྲུབ་ཀྱི་མཐུན་ཕྱོགས་མི་མཐུན་ཕྱོགས་མཐའ་དག་ལ་སེལ་འཇུག་ཡིན་པའི་ཕྱིར། རྩ་་་
རྟགས་གསུམ་པ་དེར་ཐལ། དེ་དེ་སྒྲུབ་ཀྱི་མཐུན་ཕྱོགས་ལ་རྣམ་གཉིས་སུ་འཇུག་པའི་ཕྱིར་ཏེ།
མི་རྟག་པ་ཡིན་ན། རྟོག་པ་མ་ཡིན་པས་ཀྱང་མ་ཁྱབ་པའི་ཕྱིར། ཁ་ཅིག དེ་སྒྲུབ་ཀྱི་འབྲས་
རྟགས་ཡང་དག་ཡིན་ན། དེ་སྒྲུབ་ཀྱི་མཐུན་ཕྱོགས་ལ་རྣམ་གཉིས་སུ་འཇུག་པའི་རྟགས་ཡང་
དག་ཡིན་པས་ཁྱབ་ཟེར་བ་མི་འཐད་དེ། དུ་བ་དུ་ལྡན་ལ་ལ་དུ་བའི་དངོས་རྒྱུ་ཡོད་པར་སྒྲུབ་
པའི་མཐུན་ཕྱོགས་ལ་ཁྱབ་བྱེད་དུ་འཇུག་པའི་འབྲས་རྟགས་ཡང་དག་ཡིན་པའི་ཕྱིར་ཏེ། དེ་
དེ་སྒྲུབ་ཀྱི་འབྲས་རྟགས་ཡང་དག་གང་ཞིག དུ་བའི་དངོས་རྒྱུ་ཡོད་ན། དུ་བ་ཡོད་པས་ཁྱབ་
པའི་ཕྱིར། འོ་ན། དེ་ཕྱིར་འབྲས་རྣམ་གཉིས་སུ་འཇུག །ཞེས་གསུངས་པ་མི་འཐད་པར་་
ཐལ་ཞེ་ན། སྐྱོན་མེད་དེ། དུ་བ་དུ་ལྡན་ལ་ལ་མེ་ཡོད་པར་སྒྲུབ་པའི་མཐུན་ཕྱོགས་ལ་རྣམ་་་
གཉིས་སུ་འཇུག་པའི་འབྲས་རྟགས་ཡང་དག་ཡིན་པ་ལྟ་བུ་ལ་དགོངས་པའི་ཕྱིར། དེ་དེ་སྒྲུབ་
ཀྱི་མཐུན་ཕྱོགས་ལ་རྣམ་གཉིས་སུ་འཇུག་པ་ཡིན་ཏེ། མེ་ཡོད་ན་དུ་བ་ཡོད་པས་ཀྱང་མ་ཁྱབ།
མེ་ཡོད་ན་དུ་བ་མེད་པས་ཀྱང་མ་ཁྱབ་པའི་ཕྱིར། དང་པོ་དེར་ཐལ། རྒྱུ་ནི་འཁྲུལ་པ་སྲིད་
ཕྱིར་རོ། །ཞེས་གསུངས་པའི་ཕྱིར་དང༌། དུ་མེད་མགར་ཁང་གི་སོལ་བ་དམར་འབར་བས་
ཀྱང་མ་ངེས་པའི་ཕྱིར། དེས་ན་ཁྱོད་ཀྱི་རྟགས་ཀྱིས་ཆོས་དེ་གཞི་དེར་སྒྲུབ་པའི་འགོད་ཚུལ་་་
ཡིན་འགོད་གང་ཞིག གཞི་དེ་ཡིན་ན་ཁྱོད་ཡིན་པས་ཁྱབ་པ་ཡང་ཡིན། ཁྱོད་ཆོས་དེ་གཞི་
དེར་སྒྲུབ་པའི་ཚུལ་གསུམ་ཡང་ཡིན་པ་དེ། ཁྱོད་དེ་སྒྲུབ་ཀྱི་མཐུན་ཕྱོགས་ལ་ཁྱབ་བྱེད་དུ་་་་
འཇུག་པའི་རྟགས་ཡང་དག་གི་མཚན་ཉིད། ཁྱོད་ཀྱི་རྟགས་ཀྱིས་ཆོས་དེ་གཞི་དེར་སྒྲུབ་པའི་
• 498 •



འགོད་ཚུལ་ཡིན་འགོད་གང་ཞིག གཞི་དེ་ཡིན་ན། ཁྱོད་ཡིན་པས་ཀྱང་མ་ཁྱབ། ཁྱོད་མ་་
ཡིན་པས་མ་ཁྱབ་པ་ཡང་ཡིན། ཁྱོད་དེ་སྒྲུབ་ཀྱི་ཚུལ་གསུམ་ཡིན་པ་དེ། ཁྱོད་དེ་སྒྲུབ་ཀྱི་་་་་
མཐུན་ཕྱོགས་ལ་རྣམ་གཉིས་སུ་འཇུག་པའི་རྟགས་ཡང་དག་གི་མཚན་ཉིད། མཚན་གཞི་སྔར་
བཤད་པ་ལ་དཔག་སྟེ་ཤེས་སོ།།
（༢)
རབ་དབྱེའི་རྒྱས་བཤད་ཀྱི་གཞུང་དོན་བཤད་པ།
གཉིས་པ་གཞུང་དོན་ཡོད་དེ། ཕྱོགས་ཆོས་ཅན་དགུར་ཕྱེ་བའི་དགོས་པ་དངོས་དང་། །
སྤྲོས་ཏེ་བཤད་པ་གཉིས་སུ་ཡོད་པའི་ཕྱིར། དང་པོ་ཡོད་དེ། རང་བཞིན་འབྲས་བུ་གྲུབ་དོན་
དུ། །གཏན་ཚིགས་གཉིས་དང་བཟློག་པ་གཉིས། །རྩོད་ཕྱིར་ཁྱད་པར་སྤྱི་དག་སྟེ། །ལྷག་མ་
ལྡོག་པའི་སྒྲུབ་བྱེད་ཡིན། །ཞེས་གསུངས་ཤིང་། ཚད་མ་མདོར། ཕྱོགས་ཆོས་ཅན་གྱི་རབ་
དབྱེ་འཆད་པའི་སྐབས་སུ། སྒྲ་ཆོས་ཅན། མི་རྟག་སྟེ། བྱས་པའི་ཕྱིར། དུང་སྒྲ་ཆོས་ཅན།།
མི་རྟག་སྟེ། རྩོལ་བྱུང་ཡིན་པའི་ཕྱིར། ཞེས་པའི་གཏན་ཚིགས་ཡང་དག་གཉིས་དང་། སྒྲ་
ཆོས་ཅན། རྟག་སྟེ། བྱས་པའི་ཕྱིར། དུང་སྒྲ་ཆོས་ཅན། རྟག་སྟེ། རྩོལ་བྱུང་ཡིན་པའི་
ཕྱིར། ཞེས་པའི་རྟགས་གཉིས་དཔེར་སྨོས་པ་ཆོས་ཅན། དགོས་པ་ཡོད་དེ། རྟགས་ཡང་་་
དག་གི་མཚན་གཞི་ལ་འབྲས་རང་མ་དམིགས་པའི་གཏན་ཚིགས་ཡང་དག་གསུམ་དུ་གྲངས་་་་
ངེས་སོ། །ཞེས་ཤེས་པའི་ཆེད་དུ་ཡིན་པའི་ཕྱིར། སྒྲ་ཆོས་ཅན། རྟག་སྟེ། མཉན་བྱ་ཡིན་
པའི་ཕྱིར། སྒྲ་ཆོས་ཅན། རྟག་སྟེ། གཞལ་བྱ་ཡིན་པའི་ཕྱིར། ཞེས་པའི་གཏན་ཚིགས་་་
གཉིས་དཔེར་སྨོས་པ་ཆོས་ཅན། དགོས་པ་ཡོད་དེ། རྟགས་ཡང་དག་ཏུ་མཚོན་པའི་ཚུལ་ལ་
ཚུལ་གསུམ་དུ་གྲངས་ངེས་སོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར། སྒྲ་ཆོས་ཅན།
རྩོལ་བྱུང་ཡིན་ཏེ། མི་རྟག་པའི་ཕྱིར། སྒྲ་ཆོས་ཅན། རྩོལ་བྱུང་མ་ཡིན་ཏེ། མི་རྟག་པའི་
ཕྱིར། སྒྲ་ཆོས་ཅན། རྟག་སྟེ། རེག་བྱ་ཅན་མ་ཡིན་པའི་ཕྱིར། ཞེས་པའི་གཏན་ཚིགས་་་
གསུམ་དཔེར་སྨོས་པ་ཆོས་ཅན། དགོས་པ་ཡོད་དེ། དེ་སྒྲུབ་ཀྱི་གཏན་ཚིགས་ཡང་དག་ཡིན་
ན། དེ་སྒྲུབ་ཀྱི་མི་མཐུན་ཕྱོགས་མཐའ་དག་ལ་མེད་པ་ཅིག་དགོས་སོ། །ཞེས་ཤེས་པའི་ཆེད་
དུ་ཡིན་པའི་ཕྱིར། དེ་ལྟར་ན་ཡང་། ལྷར། རང་བཞིན་དང་འབྲས་བུ་དག་ནི། རང་གི་
• 499 •



ཁྱབ་པར་བྱེད་པ་སྒྲུབ་པར་བྱ་བ་ལ་གཏན་ཚིགས་ཉིད་ཡིན་ནོ། །དེ་དག་ཉིད་ནི་སྒྲུབ་པར་བྱ་
བ་ཟློག་པ་འགལ་བ་ཡིན་ནོ། །ཞེས་བསྟན་པའི་ཕྱིར། ཕྱོགས་ཀྱི་ཆོས་རྣམ་པ་བཞི་བསྟན་ཏོ། །
སྒྲ་ནི་མི་རྟག་སྟེ། བྱས་པ་ཉིད་ཀྱིས་ཕྱིར་དང་། རྩོལ་མ་ཐག་ཏུ་འབྱུང་བ་ཉིད་ཀྱིས་ཕྱིར་ཞེས་
བྱ་བ་གཉིས་སོ། །དེ་དག་ཉིད་སྒྲ་ནི་རྟག་པ་ཡིན་ནོ། །ཞེས་སྒྲུབ་པར་བྱ་བ་འགལ་བ་ཡིན་ནོ། །
ཞེས་བསྟན་པར་བྱ་བའི་དོན་དུ་གཞན་གཉིས་ཡིན་ནོ། །ཞེས་དང༌། ལྡོག་པ་ཅན་དང་རྗེས་
སུ་འགྲོ་བ་ཅན་གྱི་གཏན་ཚིགས་ནི་གོ་བར་བྱེད་པ་མ་ཡིན་ནོ། །ཞེས་དགག་པར་འདོད་པས།
ཕྱོགས་ཀྱི་ཆོས་གཞན་གཉིས་བསྟན་ཏེ། དཔེར་ན་མཉན་པར་བྱ་བ་ཉིད་ཡིན་པའི་ཕྱིར།
གཞལ་བྱ་ཉིད་ཡིན་པའི་ཕྱིར། ཞེས་པ་ལྟ་བུའོ། །ཞེས་དང་། གཏན་ཚིགས་ཀྱི་ལྡོག་པ་གཙོ་
བོར་གྱུར་པ་སྒྲུབ་པའི་ཕྱོགས་ཀྱི་ཆོས་གསུམ་བསྟན་ཏེ། སྒྲ་ནི་རྩོལ་མ་ཐག་ཏུ་བྱུང་བ་མ་ཡིན་
ཏེ། མི་རྟག་པ་ཉིད་ཀྱིས་ཕྱིར་རོ། །ཞེས་བྱ་བ་འདི་མཐུན་པའི་ཕྱོགས་ནི་གློག་ལ་སོགས་པ་
ཡིན་ནོ། །དེ་ལ་མི་རྟག་པ་ཉིད་ཡོད་པ་དེ་བས་ན་རྟོགས་པར་འགྱུར་བ་མ་ཡིན་ནོ། །ཅི་སྟེ་་
ལྡོག་པ་མེད་པ་ཅན་གྱི་རྗེས་སུ་འགྲོ་བ་འབའ་ཞིག་ལས་རྟོགས་པར་མི་འདོད་པ། འོ་ན། །
འདིར་ནི་མི་འགྱུར་ཏེ། དཔེར་ན། སྒྲ་ནི་རྟག་པ་ཡིན་ཏེ། རེག་བྱ་ཅན་ཉིད་མ་ཡིན་པའི་་
ཕྱིར་ཏེ། དེ་དང་དེ་མཐུན་པའི་ཕྱོགས་ནམ་མཁའ་ལ་སོགས་པ་ཡང་ཡོད་ཅིང་། མི་མཐུན་
པའི་ཕྱོགས་བུམ་པ་ལ་སོགས་པ་ཡང་མེད་པ་ཉིད། ཅི་སྟེ་འདི་ལ་ཡང་རྟོགས་པ་མ་ཡིན་ཏེ། །
མཐུན་པའི་ཕྱོགས་ཆོས་ཐམས་ཅད་ལ་མེད་པ་རྗེས་སུ་འགྲོ་བ་གཙོ་བོ་མ་ཡིན་པའི་ཕྱིར། འདི་
ལ་རྗེས་སུ་འགྲོ་བ་སྟོབས་དང་ལྡན་པ་ཡིན་ཏེ། དཔེར་ན། སྒྲ་ནི་རྩོལ་མ་ཐག་པ་ཉིད་ཀྱི་ཕྱིར་
རོ། །ཞེས་བྱ་བ་ལྟ་བུའོ། །འདི་ནི་མཐུན་པའི་ཕྱོགས་བུམ་པ་ལ་སོགས་པ་ཐམས་ཅད་ལ་ཡོད་
ཅིང་། མི་མཐུན་པའི་ཕྱོགས་ནམ་མཁའ་ལ་སོགས་པ་འགའ་ཞིག་ལ་མེད་པ་དེ་ལྟ་ན་རྟོགས་་
པར་འགྱུར་བ་ནི་འགྱུར་བ་ཡང་མ་ཡིན་ནོ། །དེ་བས་ན་རྗེས་སུ་འགྲོ་བ་ཡོད་པ་ཙམ་གྱིས་ཀྱང་
མ་ཡིན་ཞིང༌། ལྡོག་པ་དང་བཅས་པས་ཀྱང་མ་ཡིན་ལ། རྗེས་སུ་འགྲོ་བ་གཙོ་བོས་ཀྱང་་་་
རྟོགས་པ་མ་ཡིན་ནོ། །འོན་ཀྱང་ཐམས་ཅད་ལ་ལྡོག་པར་ངེས་པ་གོ་བར་བྱེད་པའི་གཏན་་་་
ཚིགས་ཡིན་ནོ། །ཞེས་བསྟན་པའི་ཕྱིར། ཕྱོགས་ཀྱི་ཆོས་གསུམ་པོ་དེ་བསྟན་པ་ཡིན་ནོ། །
ཞེས་གསུངས།།
གཉིས་པ་སྤྲོས་ཏེ་བཤད་པ་ཡོད་དེ། འབྲས་རང་གི་རྟགས་ཀྱི་དཔེ་གཉིས་སྨོས་པའི་་་
• 500 •



དགོས་པ། ཐུན་མོང་མ་ཡིན་པའི་མ་ངེས་པའི་གཏན་ཚིགས་སྨོས་པའི་དགོས་པ། དགག་་་
རྟགས་དངོས་སུ་མ་སྨོས་པའི་རྒྱུ་མཚན་བཤད་པ་དང་གསུམ་ཡོད་པའི་ཕྱིར། དང་པོ་གྲུབ་སྟེ།
རྩོལ་བྱུང་འབྲས་རྟགས་ཀྱི་དཔེར་སྨོས་པའི་དགོས་པ། བྱས་པ་རང་བཞིན་གྱི་རྟགས་ཀྱི་་་་་
དཔེར་སྨོས་པའི་དགོས་པ། རྩོལ་བྱུང་འབྲས་རྟགས་ཀྱི་དཔེར་སྨོས་པས་མཐུན་ཕྱོགས་ལ་ཆ་
གཉིས་སུ་འཇུག་པའི་རང་བཞིན་རྟགས་མཚོན་པ་རྣམས་སུ་ཡོད་པའི་ཕྱིར། དང་པོ་ཡོད་དེ།
རང་བཞིན་ཉིད་ལས་གཞན་གྱིས་ནི། །གོ་བྱ་ལ་ཁྱབ་ཡོད་མིན་ཏེ། །རྒྱུ་ནི་འཁྲུལ་བ་སྲིད་ཕྱིར་
རོ། །དེ་ཕྱིར་འབྲས་རྣམ་གཉིས་སུ་འཇུག །ཅེས་འབྱུང་བ་ལས། དེ་སྒྲུབ་ཀྱི་འབྲས་རྟགས་
ཡང་དག་ཡིན་ན། དེ་སྒྲུབ་གྱི་མཐུན་ཕྱོགས་ལ་ཁྱབ་བྱེད་དུ་འཇུག་པས་མ་ཁྱབ་པར་ཤེས་པའི་
ཆེད་དུ་ཡིན་པའི་ཕྱིར། དེ་མ་ཁྱབ་སྟེ། དུ་བ་དུ་ལྡན་ལ་ལ་མེད་ཡོད་པར་སྒྲུབ་པའི་མཐུན་་
ཕྱོགས་ལ་རྣམ་གཉིས་སུ་འཇུག་པའི་ཕྱིར་ཏེ། མེ་དུ་བ་ལ་འཁྲུལ་པ་སྲིད་པའི་ཕྱིར། འོ་ན།
རྩོལ་བྱུང་དུང་སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་ཡིན་པས་དེས་འབྲས་་
བུའི་གཏན་ཚིགས་མཚོན་པ་ཇི་ལྟར་ཡིན་ཞེ་ན། དེ་མཚོན་ནུས་ཏེ། རྩོལ་བྱུང་དེ་སྒྲུབ་ཀྱི་
རྟགས་ཡང་དག་ཏུ་བསྟན་པས་དུང་སྒྲ་མི་རྟག་པར་སྒྲུབ། དེ་གྲུབ་པའི་དུང་སྒྲ་ཐོས་པའི་ཉན་
ཤེས་དེ། རང་རྒྱུ་སྒྲ་མི་རྟག་པའི་འབྲས་བུར་གྲུབ། དེ་གྲུབ་པས་དུང་སྒྲ་ཐོས་པའི་ཉན་ཤེས་
ཆོས་ཅན། རང་རྒྱུ་མི་རྟག་པ་སྔོན་དུ་སོང་སྟེ། སྒྲ་འཛིན་ཉན་ཤེས་ཡིན་པའི་ཕྱིར། ཞེས་
པས་འབྲས་བུའི་གཏན་ཚིགས་འབད་མེད་དུ་གྲུབ་པའི་ཕྱིར་ཏེ། ཤེས་པ་འདི་འདྲ་རེས་་་་་
འགའ་བའི། །འབྲས་བུར་གྲུབ་པས་དེ་རྟགས་ཡིན། །ཞེས་གསུངས་པའི་ཕྱིར། རྩ་རྟགས་་
གཉིས་པ་གྲུབ་སྟེ། འདི་ཉིད་ཀྱིས་ནི་རང་བཞིན་ཉིད། །གྲུབ་ཀྱང་ཐ་དད་བྱས་པ་ནི། །
འབྲས་དང་ལྷན་ཅིག་བསྟན་པ་ན། །ཐམས་ཅད་དེ་འདྲར་ཤེས་མི་འགྱུར། །ཞེས་འབྱུང་བ་
ལས། དེ་སྒྲུབ་ཀྱི་རང་བཞིན་གྱི་རྟགས་ཡང་དག་ཡིན་ན། དེ་སྒྲུབ་ཀྱི་མཐུན་ཕྱོགས་ལ་ཆ་་་
གཉིས་སུ་འཇུག་པས་མ་ཁྱབ་པར་བསྟན་པའི་ཆེད་དུ་ཡིན་པའི་ཕྱིར། རྩ་རྟགས་གསུམ་པ་་་་
གྲུབ་སྟེ། དེས་འདིར་འབྲས་བུའི་རྟགས་ཀྱིས་ནི། རང་བཞིན་ཕྱོགས་གཅིག་རྟེན་པའང་་་་
བཤད། །ཅེས་འབྱུང་བ་ལས། རྩོལ་བྱུང་འབྲས་རྟགས་ཀྱིས་དཔེར་སྨོས་པ། མཐུན་ཕྱོགས་
ལ་རྣམ་གཉིས་སུ་འཇུག་པའི་འབྲས་རྟགས་སུ་མ་ཟད་མཐུན་ཕྱོགས་ལ་རྣམ་གཉིས་སུ་འཇུག་་་
པའི་རང་བཞིན་གྱི་རྟགས་ཡང་དག་ཀྱང་ཡོད་དོ། །ཞེས་མཚོན་པའི་ཆེད་དུ་ཡིན་པའི་ཕྱིར།།
• 5[1] •



གཉིས་པ་མཐུན་མོང་མ་ཡིན་པའི་མ་ངེས་པའི་གཏན་ཚིགས་སྨོས་པའི་དགོས་པ་ཡོད་དེ།
ལྡོག་པ་ཉིད་ནི་ངེས་པ་ཉིད། །མེད་ན་མི་འབྱུང་ཡིན་པར་བརྗོད། །ཅེས་སོགས་ཀྱིས་འཆད་
པའི་ཕྱིར།།
གསུམ་པ་དགག་རྟགས་དངོས་སུ་མ་སྨོས་པའི་རྒྱུ་མཚན་ཡོད་དེ། རྒྱུ་དང་ངོ་བོ་ལྡོག་་་
ཉིད་ཀྱིས། །དོན་ལྡོག་པར་ནི་བརྗོད་པ་ལས། །མི་དམིགས་དཔེ་ནི་གྲུབ་པའི་ཕྱིར། །ཐ་་་
དད་པར་ནི་མ་བཤད་དོ། །ཞེས་འབྱུང་བ་ལས། དགག་རྟགས་ཐམས་ཅད་རྒྱུ་ཁྱབ་བྱེད་རང་
བཞིན་མ་དམིགས་པའི་གཏན་ཚིགས་གསུམ་དུ་འདུ་ཞིང་། དང་པོ་ལྡོག་འབྲེལ། དེ་བྱུང་་་་
འབྲེལ་ལ་བརྟེན་པའི་འབྲས་རྟགས་ཀྱིས་དཔེར་སྨོས་པས་མཚོན་ནུས། གཉིས་པ་ལྡོག་འབྲེལ་
བདག་གཅིག་འབྲེལ་ལ་བརྟེན་པས། རང་བཞིན་རྟགས་ཀྱི་དཔེར་བརྗོད་ཀྱིས་མཚོན་ནུས།
གསུམ་པ་ཡང་རང་བཞིན་རྟགས་ཀྱི་ནང་དུ་འདུ་བའི་ཕྱིར། ཁོ་ན་རེ། རྟགས་ཡང་དག་ལ་
འབྲས་རང་མ་དམིགས་པའི་གཏན་ཚིགས་གསུམ་དུ་གྲངས་ངེས་པ་མི་འཐད་པར་ཐལ། །
གཏན་ཚིགས་གསུམ་ཀ་མེད་དགག་དངོས་སུ་སྒྲུབ་བྱེད་ཡིན་པའི་ཕྱིར་ཞེ་ན། མ་གྲུབ་སྟེ།།
འདིས་ནི་དངོས་ལའང་དངོས་པོའི་ཆ། །ཁས་བླངས་མེད་པར་དགག་པ་ཉིད། །སྒྲུབ་བྱེད་སྔ་
མ་དག་གིས་ནི། །མ་ཡིན་སྒྲུབ་པར་བྱེད་ཕྱིར་རོ། །ཞེས་འབྱུང་བ་ལས། རྒྱུ་ཁྱབ་བྱེད་མ་་་
དམིགས་པའི་གཏན་ཚིགས་གཉིས་མེད་དགག་དངོས་སུ་སྒྲུབ་བྱེད་ཡིན་ཀྱང་། འབྲས་རང་གི་
གཏན་ཚིགས་གཉིས་ཀྱི་སྒྲུབ་པ་དངོས་དང་། མ་ཡིན་དགག་ཤུགས་ལ་སྒྲུབ་པའི་ཕྱིར། རང་
བཞིན་མ་དམིགས་པའི་གཏན་ཚིགས། རང་བཞིན་རྟགས་ཀྱི་ནང་དུ་འདུ་བ་གྲུབ་སྟེ། རྒྱུ་་་
ལས་འབྲས་བུ་སྒྲུབ་པས་ན། །འདི་ནི་རང་བཞིན་ནང་འདུས་ཕྱིར། །གཏན་ཚིགས་རབ་དབྱེ་
བཤད་པ་ལས། །ཐ་དད་པར་ནི་དཔེར་མ་བསྟན། །ཞེས་འབྱུང་བ་ལས། རང་བཞིན་མ་་་
དམིགས་པའི་རྟགས་ཆོས་ཀྱི་འབྲེལ་པ་དེ། བདག་གཅིག་འབྲེལ་པ་ཡིན་པས་འབྲེལ་བའི་སྒོ་་
ནས་འདུ་ཞིང་། རྒྱུ་མཚན་དེ་གཉིས་ཀྱིས་ན། རང་བཞིན་རྟགས་ཀྱི་དཔེར་བརྗོད་ལས། །
རང་བཞིན་མ་དམིགས་པའི་གཏན་ཚིགས་དཔེར་བརྗོད་ལོགས་སུ་མ་སྨོས་པའི་ཕྱིར། ཁོ་ན་རེ།
རང་བཞིན་མ་དམིགས་པའི་རྟགས་ལས་བསྒྲུབ་བྱ་སྒྲུབ་པ་མི་འཐད་པར་ཐལ། རང་བཞིན་
མ་དམིགས་པའི་རྟགས་ཀྱི་ཕྱོགས་ཆོས་ངེས་བྱེད་མེད་པའི་ཕྱིར་ཞེ་ན། མ་གྲུབ་སྟེ། གཅིག་་
དམིགས་ཉམས་སུ་མྱོང་བ་ལས། །འདི་ནི་དམིགས་སོ་ཞེས་བྱའམ། །མ་དམིགས་སོ་ཞེས་རྟོག་
• 502 .



ཅན་གྱི། །བློ་ནི་སྐྱེ་བར་འགྱུར་བ་ཡིན། །ཞེས་འབྱུང་བ་ལས། བུམ་པ་ཚད་མས་མ་་་་
དམིགས་པའི་ས་ཕྱོགས་སུ་བུམ་པ་མེད་པར་སྒྲུབ་པའི་ཕྱོགས་ཆོས་མངོན་སུམ་གྱིས་གྲུབ་པའི་་་
ཕྱིར་ཏེ། བུམ་པ་ཚད་མས་མ་དམིགས་པའི་ས་ཕྱོགས་འཛིན་པའི་དབང་པོའི་མངོན་སུམ་ནི།
རང་རིག་གིས་མྱོང་བ་ལས། ས་ཕྱོགས་འདི་ནི་དམིགས་ལ། ས་ཕྱོགས་འདིར་བུམ་པ་འདི་ནི་
མ་དམིགས་སྙམ་པའི་བློ་སྐྱེ་སྲིད་པའི་ཕྱིར།།
གསུམ།
བཤད་པ་མཐར་ཕྱིན་པའི་ཚུལ་འཆད་པ།
གསུམ་པ་བཤད་པ་མཐར་ཕྱིན་པའི་ཚུལ་ཡོད་དེ། གཞུང་དོན་རྟོགས་པར་དཀའ་བ་་
དང་། རྟོགས་ན་ཕན་ཡོན་ཆེ་བ་དང་། ལེའུའི་མཚན་དོན་བཤད་པ་དང་གསུམ་ཡོད་པའི་་
ཕྱིར། དང་པོ་ཡོད་དེ། བློ་ཡི་ནུས་པ་ཆུང་བ་མེད་པ་དེ་དག་གིས་ཀྱང་ཟབ་མོའི་དེ་ཉིད་་་་་་
རྟོགས་མེད་ཅན། །ཞེས་སོགས་ཀྱིས་འཆད་པའི་ཕྱིར།།
གཉིས་པ་ཡོད་དེ། ཚུལ་དང་ཚུལ་མིན་རྣམ་པར་འབྱེད་མཁས་ལྟ་བ་ངན་པའི་ཚང་ཚིང་
བསྲེག །ཅེས་པ་ནས། དེ་ལྟ་མོད་ཀྱི་བློ་མིག་རྣམ་དག་མཁས་པའི་པད་མོ་རྒྱས་བྱེད་ཡིན། །
ཞེས་པའི་བར་གྱིས་འཆད་པའི་ཕྱིར། །
གསུམ་པ་ཡོད་དེ། ཚད་མ་རྣམ་འགྲེལ་ལས། གཞན་གྱི་དོན་གྱི་ཚིག་ལེའུར་བྱས་པ་སྟེ་
ལེའུ་བཞི་པའོ། །ཞེས་འབྱུང་བ་ལས་གྲུབ་པའི་ཕྱིར། སྨྲས་པ། ཕྱོགས་དང་གཏན་ཚིགས་ཆུ་
ཁུར་གྱིས་ལྕི་ཞིང༌། །སྒྲུབ་དང་སུན་འབྱིན་གློག་གིས་རབ་འཁྱུད་པའི། །གཞན་དོན་ལེའུའི་ཆུ་
འཛིན་སྡུག་པོ་ལས། །གཞན་དོན་འཕྲིན་ལས་ཆར་རྒྱུན་ཅི་ཡང་འབབ། །རྒྱས་པའི་བསྟན་་་
བཅོས་ཚད་མ་རྣམ་འགྲེལ་གྱི་དཀའ་འགྲེལ་དགོངས་པ་རབ་གསལ་ཞེས་བྱ་བ་ལས། ལེའུ་བཞི་
པའི་རྣམ་པར་བཤད་པའོ།།
• 503 •



བཞི་པ། མཇུག་གི་དོན་བཤད་པ།
བཞི་པ་མཇུག་གི་དོན་ཡོད་དེ། རྩོམ་པ་པོ་གང་གིས་མཛད་པ་དང་། ལོ་པཎ་གང་་་་
གིས་བསྒྱུར་བ་གཉིས་སུ་ཡོད་པའི་ཕྱིར། དང་པོ་ཡོད་དེ། འགྲན་ཟླ་མེད་པའི་མཁས་པ་ཆེན་
པོ་དཔལ་ལྡན་ཆོས་ཀྱི་གྲགས་པས་མཛད་པའི་ཕྱིར། གཉིས་པ་ཡོད་དེ། དང་པོར་རྒྱ་གར་ཀྱི་
མཁན་པོ་སུ་བྷུ་ཏི་ཤྲི་ཤན་ཏི་དང་། བོད་ཀྱི་ལོ་ཙཱ་བ་དགེ་སློང་དགེ་བའི་བློ་གྲོས་ཀྱིས་བསྒྱུར་་
ཅིང་། ཕྱིས་ཁ་ཆེ་བའི་པཎྜི་ཏ་སྐལ་ལྡན་རྒྱལ་པོ་དང་། བོད་ཀྱི་ལོ་ཙྪ་བ་ཆེན་པོ་དགེ་སློང་བློ་
ལྡན་ཤེས་རབ་ཀྱིས་བསྒྱུར་བ་དང༌། སླར་ཡང་ཁ་ཆེ་པཎ་ཆེན་ཤཱཀྱ་ཤྲཱི་བྷ་ཏྲ་དང་། ཆོས་རྗེ་ས་
སྐྱ་པ་ཀུན་དགའ་རྒྱལ་མཚན་དཔལ་བཟང་པོས་བསྒྱུར་ཅིང་ཞུས་ཏེ་གཏན་ལ་ཕབ་པའི་ཕྱིར་རོ། །
འདིར་སྨྲས་པ། རྒྱལ་བའི་གསུང་རབ་ཆུ་མཚོ་ལས་འཁྲུངས་ཤིང་། །ཚིག་དོན་བང་་་་
རིམ་བཞི་ཡི་རྣམ་བཀྲ་བའི། །ཚད་མ་ཀུན་ལས་བཏུས་པའི་ལྷུན་པོ་ནི། །སྡེ་བདུན་གསེར་་་་
རིའི་འཕྲེང་བས་ཡོངས་སུ་སྐོར། །གང་དག་གསལ་བའི་འགྲེལ་པ་སྐར་ཚོགས་ཀྱིས། །
འཕགས་ཡུལ་རྣམ་བཞིའི་ཁྱོན་ཀུན་གང་བ་ལས། །ལྷ་ཤཱཀ་ཆོས་མཆོག་ཤེར་འབྱུང་གིས་མཛད་
པའི། །རྣམ་འགྲེལ་ཉི་ཟླའི་འོད་བཞིན་ཅི་ཡང་གསལ། །འགྲན་ཟླ་མེད་པའི་རིགས་པའི་་་་་
གཞུང་མཆོག་རྣམས། །བོད་ཁམས་འགྲོ་འདིའི་མིག་ཏུ་སྟེར་མཛད་པ། །ས་བཅུའི་དབང་་་་
ཕྱུག་བློ་ལྡན་ཤེས་རབ་ཅེས། །སྙན་པར་གྲགས་པའི་ཕྲིན་ལས་རྣམ་པར་དཀར། ཕྱི་ནས་དུས་
གསུམ་མཁྱེན་པ་ཙོང་ཁ་པས། །འཇམ་དཔལ་གསུང་བཞིན་ལེགས་པར་བཀྲལ་བ་ཡིས། །
ཤིང་རྟའི་སྲོལ་འཛིན་རྒྱལ་ཚབ་ཆོས་ཀྱི་རྗེས། །ངོ་མཚར་རྣམ་བཤད་བཞི་དང་བསྡུས་དོན་་་་་
མཛད། །རྒྱལ་ཚབ་དགོངས་པའི་ལང་ཚོ་དར་མ་ལ། །ལེགས་བཤད་རིན་ཆེན་རྒྱན་གྱི་སྤྲས་པ་
ཡིས། །མཁས་པའི་ཡིད་ནི་རབ་ཏུ་འཕྲོག་བྱེད་པའི། དཀའ་འགྲེལ་མཛེས་མ་འདི་ཡང་བླ་་
མའི་དྲིན། །མང་ཐོས་བག་ཆགས་རིང་ནས་གོམས་པའི་མཐུས། །མཁས་པའི་ལེགས་བཤད་་
མཛེས་མའི་རྣམ་འགྱུར་གྱིས། །བདག་ཡིད་རང་དབང་འཕྲོག་པའི་སྐལ་བཟང་དག །དེང་་་
• 5(3A •



ནས་མཁས་པའི་བྱ་བ་གསུམ་གྱིས་རོལ། །ཡོངས་འཛིན་དམ་པས་གཅེས་པར་མ་བསྐྱངས་ཤིང༌།།
གསུང་རབ་དོན་ལ་དཔྱོད་པའི་མཐུ་མེད་པར། །མཁས་པའི་ལེགས་བཤད་མཐོང་ན་ཕྲག་དོག་
པ། །དེ་ལ་དཀའ་འགྲེལ་མཛེས་མ་འདི་ཅི་བྱ། །ལས་ཀྱི་བྱེད་པོས་རྣམ་བཤད་ལྷག་བྱིན་ཞིག
མཁས་པའི་མདུན་སར་རིགས་པའི་གཞུང་ལ་སྦྱངས། །ཤིན་ཏུ་མཛངས་པའི་བློ་ཡིས་སྦྱར་བའི་
ཕྱིར། །མཁས་རློམ་ངག་གིས་ཁུར་བར་འོས་པ་མིན། །འོན་ཀྱང་གཏིང་ཟབ་གཞུང་ལུགས་རྒྱ་
མཚོ་ཆེར། །བྱིས་པའི་བློ་གྲོས་རྐང་གིས་བརྒལ་བ་ལ། དགོངས་དོན་ནོར་བུ་ལེན་པ་སླ་མིན་
པས། །ཉེས་གང་དེད་དཔོན་མཁས་པའི་ཚོགས་ལ་བཤགས། །བསྟན་བཅོས་དགོངས་པ་རབ་
ཏུ་གསལ་བ་ལས། །རྣམ་དཀར་དགེ་ཚོགས་གང་ཞིག་བསགས་པ་དེས། སངས་རྒྱས་བསྟན་་
པ་ཉི་ཟླའི་འོད་ཆེན་པོ། །སྐྱེ་རྒུ་གླིང་བཞིའི་དཔལ་དུ་གསལ་གྱུར་ཅིག །བདག་ཀྱང་དེང་ནས་
ཚེ་རབས་ཐམས་ཅད་དུ། །མཁས་པའི་ཡིད་རབ་འཕྲོག་པའི་རྣམ་དཔྱོད་དང༌། །ཉིན་མཚན་
འཁོར་ཡུག་སྤྲོ་བའི་བརྩོན་འགྲུས་ཀྱིས། །རྒྱལ་བའི་དམ་ཆོས་མ་ལུས་འཛིན་གྱུར་ཅིག །ཅེས་
རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་དཀའ་འགྲེལ་དགོངས་པ་རབ་གསལ་ཞེས་བྱ་བ་
འདི་ནི། ཡོངས་འཛིན་དམ་པ་འཇམ་དཔལ་དབྱངས་དོན་ཡོད་དང་ལ་ལྡན་པའི་ཞལ་སྔ་ནས།
ཐར་ལམ་གསལ་བྱེད་ཀྱི་སྟེང་ནས་གཞུང་བཤད་ཞིབ་ཏུ་ཐོས་པའི་སྒྲོས་ལ་གཞི་བྱས། མདོ་་་་
དང་ལུས་ལྟ་བུའི་བསྟན་བཅོས་ཕྱི་མ་གཉིས་ཀྱི་ཊཱི་ཀྐ་དང༌། ས་བཅད་ཆེན་མོ་རྣམས་ཞིབ་ཏུ་་
བལྟས་ཤིང་། ཀུན་མཁྱེན་བློ་གྲོས་རིན་ཆེན་སེངྒེ་དཔོན་སློབ་ཀྱི་གཞུང་བཏུས་འགྲེལ་པའི་་་་་
བཤད་པ་ཡི་གེར་བཀོད་པ་དང༌། འཇམ་དབྱངས་དགའ་བའི་བློ་གྲོས་ཀྱིས་བསྒྲིགས་པའི་ས་་
བཅད་གཞུང་འགྲེལ་རྣམས་ཀྱི་ལེགས་ཆ་བསྡུས་ནས། མདོ་སྔགས་རབ་འབྱམས་པ་བསོད་་་་
ནམས་གྲགས་པའི་དཔལ་རྣམ་དཔྱོད་མཆོག་གི་སྡེས། །ཐུབ་པའི་བསྟན་པ་ལོ་ཉིས་སྟོང་སུམ་་
བརྒྱ་བདུན་ཅུ་ལ་ཉེ་བ། རྒྱལ་བ་ཞེས་པ་ཤིང་ཕོ་རྟའི་ལོ་ལ་འབྲོག་རི་བོ་ཆེ་དགའ་ལྡན་རྣམ་་་
པར་རྒྱལ་བའི་གླིང་དུ་སྦྱར་བའི་ཡི་གེ་པ་ནི་རིག་བྱེད་པ་ཟླ་བ་རྒྱལ་མཚན་ནོ། །འདིས་ཀྱང་
རྒྱལ་བའི་བསྟན་པ་རིན་པོ་ཆེ་སྒོ་ཐམས་ཅད་ནས་ཕྱོགས་ཐམས་ཅད་དུ་དར་ཞིང་རྒྱས་ལ་ཡུན་
རིང་དུ་གནས་གྱུར་ཅིག། །།
དགའ་ལྡན་ཁྲི་ཐོག་བཅོ་ལྔ་པ་མདོ་སྔགས་རབ་འབྱམས་པ་པཎ་ཆེན་བསོད་ནམས་་་་་
གྲགས་པའི་དཔལ་རྣམ་དཔྱོད་མཆོག་གི་སྡེ་ཞེས་མཚན་སྙན་བ་དན་ཆེས་ཆེར་གཡོ་བ་གང་དེའི་
• 505 •



གསུང་རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་དཀའ་འགྲེལ་དགོངས་པ་རབ་གསལ་་་་་
འདི་ནི་ཚིག་ཉུང་དོན་གསལ་ཆ་ཚང་ཞིང་མཐའ་ཆོད་པ་བཅས་ཚད་མ་རྣམ་འགྲེལ་ལྟ་བའི་་་་
མིག་ལྟ་བུ་ལེགས་བཤད་ཕུལ་བྱུང་ཞིག་ཡིན་ནའང་། བར་ལམ་རིག་གནས་གསར་བརྗེའི་གོད་
ཆགས་སྐབས་པར་ཤིང་རྩ་འཐོར་སོང་བ་རེད། ལེགས་བཤད་འདི་ནི་དེང་དུས་ཕྱག་དཔེ་སློབ་
གཉེར་རྣམས་ལ་མཁོ་དགོས་ཤིན་ཏུ་ཆེ་བར་བསམ་སྟེ་༡༩༩༠ལོར་དགའ་ལྡན་ཁྲི་ཚབ་འབྲོག་
མི་དགེ་བཤེས་བྱམས་པ་བློ་གྲོས་ནས་པར་བསྐྲུན་ཞུས་པ་ཡིན། འདིས་མཚོན་དགེ་བས་འཇམ་
མགོན་རྒྱལ་བའི་རིང་ལུགས་འདི་ཉིད་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག། །།
ཆོས་ཀྱི་རྒྱལ་པོ་ཙོང་ཁ་པའི།།
ཆོས་ཚུལ་རྣམ་པར་འཕེལ་བ་ལ།།
གེགས་ཀྱི་མཚན་མ་ཞི་བ་དང་།།
མཐུན་རྐྱེན་མ་ལུས་ཚང་བར་ཤོག །
བདག་དང་གཞན་གྱི་དུས་གསུམ་དང༌།
འབྲེལ་བའི་ཚོགས་གཉིས་ལ་བརྟེན་ནས།།
རྒྱལ་བ་བློ་བཟང་གྲགས་པ་ཡི།།
བསྟན་པ་ཡུན་རིང་འབར་གྱུར་ཅིག ། །
• 506 •



གྲུབ་མཐའི་རྣམ་གཞག་བློ་གསལ་སྤྲོ་བ་སྐྱེད་པའི་
ལྗོན་པ་ཕས་རྒོལ་བྲག་རི་འཇོམས་པའི་
ཐོ་བ་བཞུགས་སོ།།
གཅིག ཕྱི་ནང་གི་ཁྱད་པར་བཤད་པ།
ན་མོ་གུ་རུ། འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །འདིར་གྲུབ་་་་
མཐའི་རྣམ་གཞག་འཆད་པ་ལ་གཉིས། ཕྱི་ནང་གི་ཁྱད་པར་དང༌། ཕྱི་ནང་སོ་སོའི་དབྱེ་བའོ། །
དང་པོ་ལ་ཁ་ཅིག ལྟ་བ་བཀའ་བཏགས་ཀྱི་ཕྱག་རྒྱ་བཞི་ཁས་ལེན་པའི་གྲུབ་མཐའ་སྨྲ་བའི་་་
གང་ཟག་ནང་པ་སངས་རྒྱས་པའི་མཚན་ཉིད། དེ་ཁས་མི་ལེན་པའི་གང་ཟག་ཕྱི་རོལ་པའི་་་
མཚན་ཉིད་ཟེར་ན། གནས་མ་བུ་པའི་སྡེ་པ་ཆོས་ཅན། མཚན་ཉིད་དང་པོ་དེར་ཐལ། །
མཚོན་བྱ་དེའི་ཕྱིར། དེར་ཐལ། བྱེ་བྲག་ཏུ་སྨྲ་བའི་སྡེ་པ་ཡིན་པའི་ཕྱིར། དེའི་སྡེ་པ་བཅོ་་
བརྒྱད་པོ་གང་རུང་ཡིན་པའི་ཕྱིར་ཏེ། ཆོས་ཅན་དེའི་ཕྱིར། རྩ་བར་འདོད་ན། ཤེས་བྱ་་་
ཆོས་ཅན། དེས་ལྟ་བ་བཀའ་བཏགས་ཀྱི་ཕྱག་རྒྱ་བཞི་ཁས་མི་ལེན་པར་ཐལ། དེས་གང་ཟག་
གི་བདག་མེད་ཁས་མི་ལེན་པའི་ཕྱིར་ཏེ། དེས་གང་ཟག་གི་བདག་ཡོད་པར་ཁས་ལེན་པའི་
ཕྱིར་ཏེ། དེས་རྟག་མི་རྟག་གང་དུ་ཡང་བརྗོད་དུ་མེད་པའི་གང་ཟག་རྫས་ཡོད་དུ་ཁས་ལེན་་
པའི་ཕྱིར་ཏེ། ཁ་ཅིག་དེ་ཉིད་གཞན་ཉིད་རྟག་མི་རྟག །ལ་སོགས་བརྗོད་མེད་གང་ཟག་རྫས་
ཡོད་འདོད། ཅེས་པའི་ཕྱོགས་སྔ་སྨྲ་བ་པོ་ཡིན་པའི་ཕྱིར། དེ་ལ་ཁོ་ན་རེ། དེས་གང་ཟག་་
གི་བདག་མེད་ཁས་ལེན་པར་ཐལ། དེས་རྟག་གཅིག་རང་དབང་ཅན་གྱི་གང་ཟག་གིས་་་་་
• )7 •



བདག་མེད་ཁས་ལེན་པའི་ཕྱིར་ཟེར་ན་མ་ཁྱབ། རྟགས་གྲུབ་སྟེ། དེས་རྟག་མི་རྟག་གང་དུ་
ཡང་བརྗོད་དུ་མེད་པའི་གང་ཟག་རྫས་ཡོད་ཁས་ལེན་པའི་ཕྱིར། ཡང་ཁ་ཅིག དཀོན་་་་་་
མཆོག་གསུམ་ལ་སྐྱབས་སུ་འགྲོ་བའི་གང་ཟག་ནང་པ་སངས་རྒྱས་པའི་མཚན་ཉིད། དཀོན་་
མཆོག་གསུམ་ལ་སྐྱབས་སུ་མི་འགྲོ་བར་དབང་ཕྱུག་ལ་སོགས་པའི་འཇིག་རྟེན་པའི་ལྷ་གཞན་ལ་
སྐྱབས་སུ་འགྲོ་བའི་གང་ཟག་ཕྱི་རོལ་པའི་མཚན་ཉིད་ཟེར་ན། སྟོན་པ་སངས་རྒྱས་ཆོས་ཅན།
མཚན་ཉིད་དང་པོ་དེར་ཐལ། མཚོན་བྱ་དེའི་ཕྱིར། དབུ་མ་པ་ཡིན་པའི་ཕྱིར། འདོད་མི་
ནུས་ཏེ། འཇིགས་པ་མ་ལུས་པར་སྤངས་པའི་གང་ཟག་ཡིན་པའི་ཕྱིར། མཚན་ཉིད་གཉིས་
པ་ལ། བོན་པོ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་མི་ནུས་ཏེ།
བོད་གངས་ཅན་ན་ཕྱི་རོལ་པ་མེད་པའི་ཕྱིར། ཁ་ཅིག གང་ཟག་གི་བདག་མེད་ཁས་ལེན་་་
པའི་གྲུབ་མཐའ་སྨྲ་བའི་གང་ཟག་ནང་པ་སངས་རྒྱས་པའི་མཚན་ཉིད། གང་ཟག་གི་བདག་
ཡོད་པར་ཁས་ལེན་པའི་གྲུབ་མཐའ་སྨྲ་བའི་གང་ཟག་ཕྱི་རོལ་པའི་མཚན་ཉིད་ཟེར་ན། དེ་
གཉིས་ཀ་ལ་གནས་མ་བུ་པའི་སྡེ་པ་འཕེན། གཞན་ཡང་ནང་པ་སངས་རྒྱས་པ་ཡིན་ན།
གྲུབ་མཐའ་སྨྲ་བའི་གང་ཟག་ཡིན་པས་མ་ཁྱབ་པར་ཐལ། གྲུབ་མཐའ་མི་ཤེས་པའི་ནང་པ་་་
སངས་རྒྱས་པ་ཡོད་པའི་ཕྱིར། གྲུབ་མཐའ་མི་ཤེས་པའི་ནང་པ་སངས་རྒྱས་པའི་རྒྱལ་པོ་དང་།
བློན་པོ་དང་། ཁྱིམ་བདག་ལ་སོགས་པ་ཡོད་པའི་ཕྱིར། ཕྱི་རོལ་པ་ཡིན་ན་གྲུབ་མཐའ་སྨྲ་་་
བའི་གང་ཟག་ཡིན་པས་མ་ཁྱབ་པར་ཐལ། གྲུབ་མཐའ་མི་ཤེས་པའི་ཕྱི་རོལ་པ་ཡོད་པའི་ཕྱིར།
དེ་མི་ཤེས་པའི་དེའི་རྒྱལ་པོ་དང་། བློན་པོ་སོགས་ཡོད་པའི་ཕྱིར། དེས་ན། རང་གི་ལུགས་
ལ། དཀོན་མཆོག་གསུམ་སྐྱབས་གནས་སུ་ཁས་ལེན་པའི་གང་ཟག་ནང་པ་སངས་རྒྱས་པའི་་
མཚན་ཉིད། ཕྱི་ནང་གང་རུང་གང་ཞིག །དཀོན་མཆོག་གསུམ་སྐྱབས་གནས་སུ་ཁས་མི་་་་
ལེན་པར་དབང་ཕྱུག་ལ་སོགས་པ་འཇིག་རྟེན་པའི་ལྷ་གཞན་སྐྱབས་གནས་སུ་ཁས་ལེན་པའི་་་
གང་ཟག་ཕྱི་རོལ་པའི་མཚན་ཉིད།།
• 508 •



གཉིས།
ཕྱི་ནང་སོ་སོའི་དབྱེ་བ་བཤད་པ།
༡
ཕྱི་རོལ་པའི་དབྱེ་བ་བཤད་པ།
སོ་སོའི་དབྱེ་བ་བཤད་པ་ལ། ཕྱི་རོལ་པའི་དབྱེ་བ་དང་། ནང་པའི་དབྱེ་བ་གཉིས།
དང་པོ་ལ། བྱེ་བྲག་པ། གྲངས་ཅན་པ། གཅེར་བུ་པ། རིག་བྱེད་པ། རྒྱང་འཕེན་པ་སྟེ།
རྟོག་གེ་སྡེ་ལྔ། རྟོག་གེ་སྡེ་ལྔ་གང་རུང་གང་ཞིག ཤེས་བྱ་ཚིག་གི་དོན་དྲུག་ཁས་ལེན་པའི་་་
གང་ཟག་བྱེ་བྲག་པའི་མཚན་ཉིད། དེའི་མིང་གི་རྣམ་གྲངས་ལ་བྱེ་བྲག་པ། རྐང་མིག་པ། །
གཟེགས་ཟན་པ། འུག་པ་ཅན་པ། དབང་ཕྱུག་པ་སྟེ་ལྔ། དེ་ལ་དེ་ལྟར་བརྗོད་པའི་རྒྱུ་་་་་
མཚན་ཡོད་དེ། མིག་རྐང་པ་ལ་བལྟ་ཞིང་། བརྟུལ་ཞུགས་བསྲུངས་བས་ན་རྐང་མིག་པ།
གཟེགས་མ་ཟ་ཞིང་བརྟུལ་ཞུགས་བསྲུངས་བས་ན་གཟེགས་ཟན་པ། འུག་པའི་གསལ་གྱོན་་་་
ཞིང་བརྟུལ་ཞུགས་བསྲུངས་བས་ན་འུག་པ་ཅན་པ། དབང་ཕྱུག་ལ་སྐྱབས་སུ་སོང་བས་ན་་་་
དབང་ཕྱུག་པ་ཞེས་བརྗོད་དོ། །ཤེས་བྱ་ཚིག་གི་དོན་དྲུག་ནི། རྫས་དང་ཡོན་ཏན་ལས་དང་
སྤྱི། །བྱེ་བྲག་འདུ་བ་རྣམ་པ་དྲུག །ཅེས་བཤད། ཡོན་ཏན་དོན་གཞག་གྱི་རྟེན་བྱེད་པ།
རྫས་ཀྱི་མཚན་ཉིད། རྫས་ལ་དབྱེ་ན། བདག ཕྱོགས། དུས། ནམ་མཁའ། ཡིད།
འབྱུང་བ་བཞིའོ། ཡོན་ཏན་ལ་དབྱེ་ན། གཟུགས་དྲི་རོ་རེག་གྲངས་ཚད་དང་། སོ་སོ་དང་
ལྡན་རྣམ་དབྱེ་དང༌། །ལྕི་གཤེར་དྲོ་སྣུམ་འདུས་བྱས་དང༌། །བདེ་སྡུག་འདོད་པར་འབད་པ་
དང༌། །གནས་དང་གཞན་མིན་བློ་རྣམས་དང༌། །ཆོས་དང་ཆོས་མིན་ཉི་ཤུ་བཞི། །ཞེས་་་
དང༌། དེའི་སྟེང་དུ་སྒྲ་སྣན་པས་ཉེར་ལྔ། ལས་ལ་རྐང་པ་འདེགས་འཇོག་དང་། བརྐྱང་་་
བསྐུམ་ལ་སོགས། སྤྱི་ལ་ཐུན་མོང་ལ་ཁྱབ་པའི་སྤྱི་དང་། ཉི་ཚེ་བའི་སྤྱི་གཉིས་ཡོད། ཡོན་་་
ཏན་ཉི་ཤུ་རྩ་བཞིའི་ནང་ནས། བདག་གི་ཡོན་ཏན་དགུ་ཡོད་དེ། སློ། བདེ་བ། སྡུག་་་་
བསྔལ། འདོད་པ། སྡང་བ། འབད་པ། ཆོས། ཆོས་མིན་བྱ་བའི་ཤུགས་དང་དགུ་ཡོད་
པའི་ཕྱིར། བྱེ་བྲག་པའི་ཐར་པ་ཐོབ་པའི་ཚད་ཀྱང་ཡོད་དེ། ཇི་སྲིད་དུ་བདག་གི་བ་ལ་ཡོན་
，509 •



ཏན་ཅན་དུ་མཐོང་ནས། བདག་གི་བ་ལ་ཆགས་པ་དེ་སྲིད་དུ་འཁོར་བ་ཡིན་ལ། བདག་གི་
བ་ལ་སྐྱོན་ཅན་དང་། སྡུག་བསྔལ་ཅན་དུ་བསྒོམས་པས་བདག་གི་བའི་འཕྲོ་འདུའི་འབྲེལ་བ་
ཆད་ནས། བདག་གཅིག་པུར་གནས་པ་དེའི་ཚེ་ཐར་པ་ཐོབ་པར་འདོད་པ་ཡིན་ཏེ། བློ་དང་
བདག་གི་འབྲེལ་བ་ཆད། །དྲུང་ན་འདུག་པའི་རྣལ་འབྱོར་པ། །ཡིད་ལ་གནས་པ་བདག་་་་
ཅེས་བྱ་ཞེས་བཤད་པའི་ཕྱིར།།
རྟོག་གེ་ལྡེ་ལྔ་པོ་གང་རུང་གང་ཞིག རང་གི་རྩ་བའི་གྲུབ་མཐའ་ལ་ཤེས་བྱ་ཉི་ཤུ་རྩ་ལྔ་
ཁས་ལེན་པ། གྲངས་ཅན་གྱི་མཚན་ཉིད། དེ་ལ་མིང་གི་རྣམ་གྲངས་དུ་མ་ཡོད་དེ། གྲངས་
ཅན་པ། སེར་སྐྱ་པ། གསལ་བྱེད་པ་རྣམས་སུ་ཡོད་པའི་ཕྱིར། དེ་ལ་དེ་ལྟར་བརྗོད་པའི་རྒྱུ་
མཚན་ཡོད་དེ། ཤེས་བྱ་ཉི་ཤུ་རྩ་ལྔའི་གྲངས་ཁས་ལེན་པས་ན་གྲངས་ཅན་པ། གྲོང་ཁྱེར་་་
སེར་སྐྱའི་རྨངས་འདིང་བ་དང་དུས་མཉམ་དུ་བྱུང་བའི་དྲང་སྲོང་ཆེན་པོ་སེར་སྐྱའི་རྗེས་སུ་་་་
འབྲང་བས་ན། སེར་སྐྱ་པ། འབྲས་བུ་རྣམས་རང་གི་རྒྱུའི་དུས་སུ་ཡོད་པ་རང་གི་རྐྱེན་གྱིས་
གསལ་བར་ཁས་ལེན་པས་ན་གསལ་བྱེད་པ་ཞེས་བརྗོད་པའི་ཕྱིར། ཤེས་བྱ་ཉི་ཤུ་རྩ་ལྔ་ཡོད་དེ།
བདག་ཤེས་རིག་གི་སྐྱེས་བུ། སྤྱི་གཙོ་བོ། བློ་འམ་ཆེན་པོ། ང་རྒྱལ། དེ་ཙམ་ལྔ། དབང་
པོ་བཅུ་གཅིག འབྱུང་བ་ལྔ་རྣམས་སུ་ཡོད་པའི་ཕྱིར། དེ་ཙམ་ལྔ་ཡོད་དེ། གཟུགས་དེ་ཙམ།
སྒྲ་དེ་ཙམ། དྲི་དེ་ཙམ། རོ་དེ་ཙམ། རེག་བྱ་དེ་ཙམ་དང་ལྔ་ཡོད་པའི་ཕྱིར། དབང་པོ་ས་
བཅུ་གཅིག་ཡོད་དེ། མིག་གི་དབང་པོ། རྣ་བའི་དབང་པོ། སྣའི་དབང་པོ། ལྕེའི་དབང་
པོ། ལུས་ཀྱི་དབང་པོ། ཡིད་ཀྱི་དབང་པོ་སྟེ། ནང་བློའི་དབང་པོ་དྲུག །ལག་པའི་དབང་
པོ། རྐང་པའི་དབང་པོ། ཁའི་དབང་པོ། གཤང་བའི་དབང་པོ། འདོམ་གྱི་དབང་པོ་སྟེ།
ཕྱི་ལུས་ཀྱི་དབང་པོ་ལྔ་རྣམས་སུ་ཡོད་པའི་ཕྱིར། འབྲས་བུ་འབྱུང་བ་ལྔ་ཡོད་དེ། ས་ཆུ་མེ་་་
རླུང་ནམ་མཁའ་རྣམས་སུ་ཡོད་པའི་ཕྱིར། ཤེས་བྱ་ཉི་ཤུ་རྩ་ལྔ་རྣམས་ཀྱི་ནང་ནས་རྒྱུ་ཡིན་པ་
དུ། འབྲས་བུ་ཡིན་པ་དུ་ཞེ་ན། སྤྱི་གཙོ་བོ་ནི་རྒྱུ་ཡིན་ལ་འབྲས་བུ་མ་ཡིན་པའི་མུ། དབང་
པོ་བཅུ་གཅིག་དང་འབྱུང་བ་ལྔ་ནི་འབྲས་བུ་ཡིན་ལ་རྒྱུ་མ་ཡིན་པའི་མུ། བློའམ་ཆེན་པོ། ང་
རྒྱལ། དེ་ཙམ་ལྔ་དང་བདུན་ནི་གཉིས་ཀ་ཡིན་པའི་མུ། བདག་ཤེས་རིག་གི་སྐྱེས་བུ་གཉིས་
ཀ་མ་ཡིན་པའི་མུ་ཡིན་ཏེ། རྩ་བའི་རང་བཞིན་རྣམ་པར་འགྱུར་མིན་ལ། །ཆེན་པོ་སོགས་་་
བདུན་རང་བཞིན་རྣམ་འགྱུར་ཞིང་། །བཅུ་དྲུག་པོ་ནི་རྣམ་པར་འགྱུར་བ་སྟེ། །སྐྱེས་བུ་རང་
• 510 •



བཞིན་མ་ཡིན་རྣམ་འགྱུར་མིན། །ཞེས་དབང་ཕྱུག་ནག་པོའི་གཞུང་ལས་བཤད་པའི་ཕྱིར།
ཤེས་བྱ་ཉི་ཤུ་རྩ་ལྔ་པོ་དེ་དག་གང་ལས་གང་བྱུང་ཞེ་ན། སྤྱི་གཙོ་བོ་ལས་བློའམ་ཆེན་པོ་འབྱུང་།
དེ་ལས་ང་རྒྱལ། དེ་ལས་དབང་པོ་བཅུ་གཅིག་དང་དེ་ཙམ་ལྔ། དེ་ལས་འབྱུང་བ་ལྔ་འབྱུང་
བའི་ཕྱིར། རང་བཞིན་ལས་ཆེན་ང་རྒྱལ་དང་། །དེ་ལས་བཅུ་དྲུག་ཚོགས་རྣམས་འབྱུང་། །
ཞེས་བཤད་པའི་ཕྱིར། ཇི་སྲིད་རང་བཞིན་དང་སྐྱེས་བུ་ཐ་དད་དུ་ཞེན་པ། དེ་སྲིད་དུ་་་་་
འཁོར་བ་ཡིན་ལ། ནམ་ཞིག་བླ་མའི་མན་ངག་ལ་བརྟེན་ནས་མངོན་ཤེས་བསྒྲུབ་སྟེ། མངོན་
ཤེས་གྲུབ་པ་ན་མངོན་ཤེས་ཀྱིས་གཙོ་བོ་ལ་བལྟས་པས་སྐྱེངས་པའི་ཚུལ་གྱིས་གཙོ་བོས་སྤྲུལ་་་་
པའི་རྣམ་འགྱུར་རྣམས་བསྡུས་ནས། གཙོ་བོ་འཇའ་ཡལ་བ་བཞིན་དུ་སོང་ནས་བདག་ཤེས་་
རིག་གི་སྐྱེས་བུ་གཅིག་པུ་གནས་པའི་ཚེ་གྲངས་ཅན་གྱིས་ཐར་པ་ཐོབ་པར་འདོད།།
རྟོག་གི་སྡེ་ལྔ་པོ་གང་རུང་གང་ཞིག རང་གི་རྩ་བའི་གྲུབ་མཐའ་ལ་ཤེས་བྱ་ཚིག་གི་་་་
དོན་དགུའི་གྲངས་ཁས་ལེན་པ་གཅེར་བུ་པའི་མཚན་ཉིད། དེ་ལ་མིང་གི་རྣམ་གྲངས་དུ་མ་
ཡོད་དེ། གཅེར་བུ་པ་འཛེམ་མེད་པ། ནམ་མཁའི་གོས་ཅན་པ། ཕྱོགས་ཀྱི་གོས་ཅན་པ།
ཟས་གཅོད་པ། རྒྱལ་བ་པ་རྣམས་སུ་ཡོད་པའི་ཕྱིར། ཅིའི་ཕྱིར་དེ་རྣམས་ཞེས་བྱ་ཞེ་ན།
གོས་དང་བྲལ་ཞིང་གཅེར་བུར་སྡོད་པས་ན་གཅེར་བུ་པ། བསྟན་བྱ་མིན་པ་འཛེམ་མེད་དུ་་་
སྟོན་པས་ན་འཛེམ་མེད་པ། ནམ་མཁའ་གོས་སུ་ཁས་ལེན་པས་ན་ནམ་མཁའི་གོས་ཅན།
ཕྱོགས་བཅུ་གོས་སུ་ཁས་ལེན་པས་ན་ཕྱོགས་ཀྱི་གོས་ཅན་པ། མེ་ལྔ་བསྟེན་པ་དང༌། རྩེ་་་་་
གསུམ་ལ་མཆོང་བར་བྱེད་པས་ན་ཟས་གཅོད་པ། རྒྱལ་བ་དམ་པའི་རྗེས་སུ་འབྲང་བས་ན་་་
རྒྱལ་བ་པ་ཞེས་བྱའོ། །ཤེས་བྱ་ཚིག་གི་དོན་དགུ་ནི། སྲོག་སྡོམ་ངེས་པ་དགའ་བ་འཆིང༌། །
ལས་སྡིག་བསོད་ནམས་ཐར་པ་སྟེ། །ཤེས་བྱ་ཚིག་གི་དོན་དགུར་ནི། །གཅེར་བུ་པ་རྣམས་སྨྲ་
བར་བྱེད། །ཅེས་པ་ལྟར་རོ། །དེའི་ཐར་པ་ཐོབ་ཚུལ་ནི། ཟས་གཅོད་པ་དང་དཀའ་ཐུབ་་
སོགས་ལ་བརྟེན་ནས་སྡུག་བསྔལ་བསྐྱེད་པའི་ལས་ཀྱི་ནུས་པ་འཕེལ་བ་ཟད་པར་བྱེད་ཅིང་།
ཟད་པར་བྱེད་མ་ནུས་པ་རྣམས། ནུས་པ་ཕྱོགས་གཅིག་ཏུ་བསྒྲིལ་ནས་རྩེ་གསུམ་ལ་མཆོད་་་་
ནས་ནུས་པ་ཟད་པར་བྱེད་ཅིང༌། འཇིག་རྟེན་ཐམས་ཅད་ཀྱི་སྟེང་ན་འཇིག་རྟེན་ཁམས་ཀྱི་་་
འདུས་པ་ཞེས་བྱ་བ་མུ་ཏིག་གམ་གདུགས་དཀར་པོ་གྱེན་དུ་བསྟན་པ་ལྟ་བུའི་ནང་དུ་ཐར་པ་་་
ཐོབ་པར་བྱེད་དོ།།
•511 •



རྟོག་གེ་སྡེ་ལྔ་པོ་གང་རུང་གང་ཞིག རང་གི་རྩ་བའི་གྲུབ་མཐའ་ལ་རིག་བྱེད་བཞི་ཚད་
མར་ཁས་ལེན་པ་རིག་བྱེད་པའི་མཚན་ཉིད། རིག་བྱེད་བཞི་ནི། སྙན་ངག་གི་རིག་བྱེད། །
སྲིད་སྲུང་གི་རིག་བྱེད། མཆོད་སྦྱིན་གྱི་རིག་བྱེད། ངེས་བརྗོད་ཀྱི་རིག་བྱེད་དོ། །དེ་ཡང་ལྷ་
ཚངས་པའི་ཞལ་བཞི་ནས་གསུངས་སོ། རིག་བྱེད་པ་ལ་དབྱེ་ན། རྒྱལ་དཔོག་པ། བྱེད་
དཔོག་པ་གཉིས། འོ་ན་རིག་བྱེད་གང་གིས་གང་ལ་བཤད་ཅེ་ན། རིག་བྱེད་རང་ཉིད་ཀྱི་་་་
རང་ཉིད་ལ་བཤད། དེས་བྱེད་དཔོག་པ་ལ་བཤད་དོ། །
རྟོག་གེ་སྡེ་ལྔ་པོ་གང་རུང་གང་ཞིག རང་གི་རྩ་བའི་གྲུབ་མཐའ་ལ་སྐྱེ་བ་སྔ་ཕྱི་མེད་་་
པར་ཁས་ལེན་པ་རྒྱང་འཕེན་པའི་མཚན་ཉིད དེའི་མིང་གི་རྣམ་གྲངས་ལ། རྒྱང་འཕེན་པ།
མཛེས་པ་བ་གཉིས། དེ་ལྟར་བརྗོད་པའི་རྒྱུ་མཚན་ཡོད་དེ། འཇིག་རྟེན་ཕྱི་མ་རྒྱང་འཕེན་དུ་
སོང་བས་ན་རྒྱང་འཕེན་པ། འཇིག་རྟེན་ཕ་རོལ་མེད་པར་སྨྲ་ཞིང་འཇིག་རྟེན་ཚུ་རོལ་ཚེ་འདི་
གང་མཛེས་ཀྱི་ཐབས་སྒྲུབ་པར་བྱེད་པས་ན་ཚུལ་རོལ་མཛེས་པ་བ་ཞེས་བྱ་སྟེ། རྒྱང་འཕེན་གྱི་
གཞུང་ལས། རང་གི་བུ་མོ་དང་ནི་ཆུང་མ་ལ། །མཛེས་མ་ལེགས་པར་སྤྱོད་ཅིང་ཟ་བར་གྱིས། །
ལུས་མཆོག་འདས་གང་དེ་ཁྱོད་ལ་མི་འབྱུང༌། ཞེས་དང་། མཛེས་མ་མང་ཐོས་གང་སྨྲ་བ། །
དེ་དག་སྤྱང་ཀིའི་རྗེས་དང་མཚུངས། །ཞེས་བཤད་པའི་ཕྱིར།།
༢
ནང་པ་སངས་རྒྱས་པའི་གྲུབ་མཐའི་དབྱེ་བ་བཤད་པ།
༡.
བྱེ་བྲག་སྨྲ་བའི་གྲུབ་མཐའ་བཤད་པ།
ནང་པ་སངས་རྒྱས་པའི་གྲུབ་མཐའ་སྨྲ་བའི་གང་ཟག་ལ་དབྱེ་ན། བྱེ་བྲག་སྨྲ་བ།
མདོ་སྡེ་པ། སེམས་ཙམ་པ། དབུ་མ་པ་སྟེ་བཞི། དེ་ལྟར་ཡང་རྡོ་རྗེ་སྙིང་འགྲེལ་ལས་སངས་
རྒྱས་པ་ལ་བཞི་པ་དང་། །ལྔ་པ་ཐུབ་པའི་དགོངས་པ་མིན། །ཞེས་གསུངས་པའི་ཕྱིར། དེའི་
དང་པོ་གཉིས་ལ་བྱེ་མདོ་གཉིས། དོན་སྨྲ་གཉིས། ཉན་ཐོས་སྡེ་གཉིས་ཞེས་ཅིའི་ཕྱིར་བཤད་
ཅེ་ན། དེ་ལྟར་བརྗོད་པའི་རྒྱུ་མཚན་ཡོད་དེ། དེ་གཉིས་ཀས་ཕྱི་དོན་ཡོད་པར་བཞེད་པའི་
ཕྱིར་དང་། དེ་གཉིས་ཕལ་ཆེ་བས་ཉན་ཐོས་ཀྱི་སྡེ་སྣོད་ཙམ་སངས་རྒྱས་ཀྱི་བཀར་ཁས་ལེན་་་
• 512 ，



པའི་ཕྱིར་དང་། ཐེག་ཆེན་གྱི་སྡེ་སྣོད་སངས་རྒྱས་ཀྱི་བཀར་ཁས་མི་ལེན་པའི་ཕྱིར། དེ་ཡང་
ཕལ་ཆེ་བ་ལ་ཡིན་གྱི། ཐམས་ཅད་ཀྱིས་ཐེག་ཆེན་གྱི་སྡེ་སྣོད་སངས་རྒྱས་ཀྱིས་བཀར་ཁས་མི་་་
ལེན་པ་ནི་མིན་ཏེ། རྣམ་འགྲེལ་ལས་བཤད་པ་ལྟར་གྱིས་མདོ་སྡེ་པས་ཤེར་ཕྱིན་གྱི་མདོ་སངས་
རྒྱས་ཀྱི་བཀར་ཁས་ལེན་པའི་ཕྱིར་དང་། གནས་མ་བུ་པའི་སྡེ་པ་ཁ་ཅིག ཤེར་ཕྱིན་གྱི་མདོ་
སངས་ཀྱི་བཀའ་ཁས་ལེན་པའི་ཕྱིར། གྲུབ་མཐའ་སྨྲ་བ་བཞི་པོ་གང་རུང་གང་ཞིག རང་གི་
རྩ་བའི་གྲུབ་མཐའ་ལ་གཟུང་རྣམ་དང་། རང་རིག་མེད་ཅིང་། ཕྱི་དོན་བདེན་གྲུབ་ཡོད་པར་
ཁས་ལེན་པ་བྱེ་བྲག་སྨྲ་བའི་མཚན་ཉིད། དེ་ལ་བྱེ་བྲག་སྨྲ་བ་ཞེས་བརྗོད་པའི་རྒྱུ་མཚན་ཡོད་དེ།
གཙོ་བོ་བྱེ་བྲག་བཤད་མཛོད་ཆེན་པོའི་རྗེས་སུ་འབྲང་ནས། གྲུབ་མཐའ་སྨྲ་བར་བྱེད་པས་དེ་
ལྟར་བརྗོད་དོ། །དེ་ལ་དབྱེ་ན། ཉན་ཐོས་རྩ་བའི་སྡེ་བཞི། དེ་ལ་གྱེས་པ་བཅོ་བརྒྱད། རྩ་
བའི་སྡེ་བཞི་ནི། གཞི་ཐམས་ཅད་ཡོད་པར་སྨྲ་བའི་སྡེ་པ། ཕལ་ཆེན་པའི་སྡེ་པ། གནས་་་
བརྟན་པའི་སྡེ་པ། མང་པོས་བཀུར་བའི་སྡེ་པ་དང་བཞིའོ། །གཞི་ཐམས་ཅད་ཡོད་པར་སྨྲ་་
བའི་སྡེ་པའི་མཁན་པོ་ནི། རྒྱལ་རིགས་ལས་རབ་ཏུ་བྱུང་ཞིང་། བསླབ་པ་ལ་གུས་པ་རྣམས་
ཀྱི་ནང་ནས་མཆོག་ཏུ་ལུང་བསྟན་པ་དགྲ་བཅོམ་པ་སྒྲ་གཅན་འཛིན་ སོ་སོར་ཐར་པའི་མདོ་
སཾ་ཀྲྀ་ཏའི་སྐད་དུ་འདོན་ཞིང་། སྣམ་སྦྱར་གྱི་སྣམ་ཕྲན་ཉེར་ལྔ་ནས་དགུ་ཡན་ལ་བྱེད། སྣམ་
སྦྱར་གྱི་རྟགས་པདྨ་དང་། རིན་པོ་ཆེ་དང༌། འཁོར་ལོ་དང༌། ཤིང་ལ་སོགས་ལ་བྱེད།
བྱིན་ལེན་ལག་པ་བཀན་ཏེ་བྱེད། ནུབ་ལྷག་ཁྲུ་ཕྱེད་དང་དགུས་བར་དུ་ཆོད་ན་ཐུབ་པར་་་་་
འདོད། ཕལ་ཆེན་སྡེ་པའི་མཁན་པོ་ནི། བྲམ་ཟེའི་རིགས་ལས་རབ་ཏུ་བྱུང་ཞིང་སྦྱངས་པའི་
ཡོན་ཏན་ཅན་གྱི་མཆོག་ཏུ་ལུང་བསྟན་པ་དགྲ་བཅོམ་པ་འོད་སྲུང་ཆེན་པོ། སོ་ཐར་གྱི་མདོ་དྲ་
ཀྲྀ་ཏའི་སྐད་དུ་འདོན། སྣམ་སྦྱར་གྱི་སྣམ་ཕྲན་ཉེར་གསུམ་ནས་བདུན་གྱི་བར་ལ་བྱེད། སྣམ་
སྦྱར་གྱི་རྟགས་དུང་ལ་བྱེད། བྱིན་ལེན་སྣོད་ལ་བྱེད། ནུབ་ལྷག་ཡོལ་བས་ཆོད་ན་ཐུབ་པར་་
འདོད། གནས་བརྟན་པའི་སྡེ་པའི་མཁན་པོ་ནི། བྲམ་ཟེའི་རིགས་ལས་རབ་ཏུ་བྱུང་བ།
མཐའ་ཁོབ་འདུལ་བའི་མཆོག་ཏུ་ལུང་བསྟན་པ་འཕགས་པ་ཀཱ་ཏ་ཡ་ན། སོ་ཐར་ཀྱི་མདོ་པི་ཤ་
ཙེའི་སྐད་དུ་འདོན། སྣམ་སྦྱར་གྱི་སྣམ་ཕྲན་ཉེར་གཅིག་ནས་ལྔའི་བར་ལ་བྱེད། སྣམ་སྦྱར་གྱི་
རྟགས་དཔལ་བེའུ་ལ་བྱེད༔ བྱིན་ལེན་འཕྲོག་ཐབས་སུ་བྱེད། ནུབ་ལྷགུ་ཐག་པས་བར་དུ་་་་
ཆོད་ན་ཐུབ་པར་འདོད། མང་པོས་བཀུར་བའི་སྡེ་པའི་མཁན་པོ་ནི་ བྲེག་མཁན་གྱི་རིགས་
• 513 •



ལས་རབ་ཏུ་བྱུང་ཞིང་འདུལ་བ་འཛིན་པའི་མཆོག་ཏུ་ལུང་བསྟན་པ་དགྲ་བཅོམ་པ་ཉེ་བར་་་་
འཁོར། སོ་ཐར་གྱི་མདོ་ཨ་ཝ་ཤྲཱི་ཤའི་སྐད་དུ་འདོན། རྣམ་སྦྱར་གྱི་སྣམ་ཕྲན་ཉེ་གཅིག་ནས་
ལྔའི་བར་ལ་བྱེད། སྣམ་སྦྱར་གྱི་རྟགས་དཔལ་བེའུ་ལ་བྱེད། བྱིན་ལེན་སྐྱུར་ཐབས་སུ་བྱེད།
ནུབ་ལྷག་རི་མོས་ཆོད་ནས་ཐུབ་པར་འདོད། དེ་དག་ལས་གྱེས་པའི་སྡེ་པ་བཅོ་བརྒྱད་ནི།
སློབ་དཔོན་དུལ་བ་ལྷས། སྡེ་པ་ཐ་དད་བཀླག་པའི་འཁོར་ལོ་ལས། གཞི་ཀུན་ཡོད་དང་ཆོས་
སྲུང་སྡེ། །ས་སྟོན་པ་དང་འོད་སྲུང་སྡེ། །མང་ཐོས་གོས་དམར་སློབ་མ་ཅན། །ཐམས་ཅད་
ཡོད་པར་སྨྲ་བ་ཡིན། །ཤར་ནུབ་རི་དང་གངས་རིར་གནས། །འཇིག་རྟེན་འདས་པར་སྨྲ་བའི་
སྡེ། །རྟག་པར་སྨྲ་བའི་སྡེ་རྣམས་ནི། །ལྔ་ཚན་དགེ་འདུན་ཕལ་ཆེན་པ། །རྒྱལ་བྱེད་ཚལ་་་་
དང་འཇིགས་མེད་གནས། །གཙུག་ལག་ཁང་གནས་གནས་བསྟན་པ། །ས་སྒྲོག་རི་དང་སྲུང་
བ་པ། །གནས་མ་བུ་པའི་སྡེ་པ་ནི། །ཀུན་གྱི་བཀུར་བ་རྣམ་པ་གསུམ། །ཞེས་པ་ལྟར་གཞི་་་
ཐམས་ཅད་ཡོད་པར་སྨྲ་བའི་སྡེ་པ་ལ་དབྱེ་ན། གཞི་ཀུན་ཡོད་པར་སྨྲ་བའི་སྡེ་པ། ཆོས་སྲུང་
བའི་སྡེ་པ། ས་སྟོན་པའི་སྡེ་པ། འོད་སྲུང་པའི་སྡེ་པ། མང་དུ་ཐོས་པའི་སྡེ་པ། གོས་་་་་
དམར་ཅན་གྱི་སྡེ་པ། སློབ་མ་ཅན་གྱི་སྡེ་པ་དང་བདུན་ནོ། །ཕལ་ཆེན་པའི་སྡེ་པ་ལ་དབྱེ་ན།
ཤར་གྱི་རི་ལ་གནས་པའི་སྡེ་པ། ནུབ་ཀྱི་རི་ལ་གནས་པའི་སྡེ་པ། གངས་རི་ལ་གནས་པའི་སྡེ་
པ་འཇིག་རྟེན་ལས་འདས་པར་སྨྲ་བའི་སྡེ་པ། རྟག་པར་སྨྲ་བའི་སྡེ་པ་དང་ལྔའོ། །གནས་་་་
བརྟན་པའི་སྡེ་པ་ལ་དབྱེ་ན། རྒྱལ་བྱེད་ཀྱི་ཚལ་ན་གནས་པའི་སྡེ་པ། འཇིགས་མེད་ཀྱི་རི་ལ་
གནས་པའི་སྡེ་པ། གཙུག་ལག་ཁང་ན་གནས་པའི་སྡེ་པ་དང་གསུམ་མོ། །མང་པོས་བཀུར་་
བའི་སྡེ་པ་ལ་དབྱེ་ན། ས་སྒྲོག་གི་རི་ལ་གནས་པའི་སྡེ་པ། སྲུང་བ་པའི་སྡེ་པ། གནས་མ་བུ་
པའི་སྡེ་པ་དང་གསུམ་སྟེ་བཅོ་བརྒྱད་དོ། །དེའི་དང་པོ་བདུན་ལ་གཞི་ཐམས་ཅད་ཡོད་པར་སྨྲ་
བའི་སྡེ་པ་ཞེས་བརྗོད་པའི་རྒྱུ་མཚན་ཡོད་དེ། སོ་སོར་ཐར་པའི་མདོ་སཾ་ཀྲྀ་ཏའི་སྒད་དུ་འདོན།
སྡེ་པ་བཅོ་བརྒྱད་པོ་ཐམས་ཅད་ཀྱི་གཞི་ལྟ་བུ་དང་། དུས་གསུམ་རྫས་སུ་སྨྲ་བའི་ཕྱིར། །
བདུན་པོ་དེའི་དང་པོ་ལ་གཞི་ཐམས་ཅད་ཡོད་པར་སྨྲ་བ་ཞེས་བརྗོད་པའི་རྒྱུ་མཚན་ཡོད་དེ།
ཤེས་བྱ་གཞི་ལྔ་པོ་ཀུན་རྫས་ཡོད་དུ་སྨྲ་བའི་ཕྱིར་རོ། །ཤེས་བྱ་གཞི་ལྔ་ནི། གཟུགས་ཕུང་གི་་
གཞི། སེམས། སེམས་བྱུང༌། ལྡན་མིན་འདུ་བྱེད། འདུས་མ་བྱས་ཀྱི་གཞི་དང་ལྔའོ། །
དེའི་དྲུག་པ་ལ་གོས་དམར་ཅན་ཞེས་བརྗོད་པའི་རྒྱུ་མཚན་ཡོད་དེ་སོ་སོར་ཐར་པའི་མདོ་་་་་་
• 514 •



ཟངས་དམར་པོ་ལ་བྲིས་པའི་ ཕྱིར་རོ། །གཉིས་པ་ལ་ཕལ་ཆེན་པ་ཞེས་བརྗོད་པའི་རྒྱུ་མཚན་་་
ཡོད་དེ། དགེ་འདུན་ཕལ་ཆེ་བ་རྣམས་དེའི་ཕྱོགས་སུ་འདུས་པའི་ཕྱིར། གསུམ་པ་ལ་གནས་
བརྟན་པ་ཞེས་བརྗོད་པའི་རྒྱུ་མཚན་ཡོད་དེ། གནས་བརྟན་བགྲེས་པོ་ཕལ་ཆེ་བ་འདུས་པའི་་
སྡེ་པ་ཡིན་པའི་ཕྱིར། བཞི་པ་ལ་མང་པོས་བཀུར་བ་ཞེས་བརྗོད་པའི་རྒྱུ་མཚན་ཡོད་དེ། སྐྱེ་
བོ་མང་པོས་བཀུར་བའི་སྡེ་པ་ཡིན་པའི་ཕྱིར། ཡང་བྱེ་བྲག་སྨྲ་བ་ལ་དབྱེ་ན། ཁ་ཆེ་བྱེ་བྲག་སྨྲ་
བ་དང༌། ཉི་འོག་ཤར་ཕྱོགས་པའི་བྱེ་བྲག་སྨྲ་བ་དང་ ཉེ་འོག་ནུབ་ཕྱོགས་པའི་བྱེ་བྲག་སྨྲ་བ་
དང་གསུམ་མོ།།
༢.
མདོ་སྡེ་པའི་གྲུབ་མཐའ་བཤད་པ།
གཉིས་པ་མདོ་སྡེ་པའི་མཚན་ཉིད་ལ། གྲུབ་མཐའ་སྨྲ་བ་བཞི་པོ་གང་རུང་གང་ཞིག
རང་གི་རྩ་བའི་གྲུབ་མཐའ་ལ་གཟུང་རྣམ་དང་རང་རིག་ཁས་ལེན་ཅིང་། ཕྱི་དོན་བདེན་གྲུབ་
ཏུ་ཁས་ལེན་པ་དེའི་མཚན་ཉིད། དེ་ཡང་ཟུར་དང་པོས་ཕྱི་རོལ་པས་གྲུབ་མཐའ་མི་ཤེས་པ་་་
གཅོད། རྩ་བའི་ཞེས་པས་དངོས་འགལ་ཁས་ལེན་པའི་མདོ་སྡེ་པ་དང་། སེམས་ཙམ་པ་ལ་་
འཇུག་ཁ་མའི་ཕྱི་དོན་ཡོད་མེད་ཐེ་ཚོམ་ཟ་བའི་མདོ་སྡེ་པ་གཅོད། གཟུང་རྣམ་དང༌། རང་
རིག་ཞེས་པས་བྱེ་བྲག་སྨྲ་བ་གཅོད། ཕྱི་དོན་ཞེས་པས་སེམས་ཙམ་པ་གཅོད། བདེན་གྲུབ་་་
ཅེས་པས་དབུ་མ་པ་གཅོད། མིང་གི་རྣམ་གྲངས་ལ། མདོ་སྡེ་ང་། དཔེ་སྟོན་པ་གཉིས། །
ཅིའི་ཕྱིར་དེ་གཉིས་ཞེས་བྱ་ཞེ་ན། བྱེ་བྲག་བཤད་མཛོད་ཆེན་པོའི་རྗེས་སུ་མི་འབྲང་བར་མདོ་
སྡེའི་རྗེས་སུ་འབྲང་བས་ན་མདོ་སྡེ་པ། ཆོས་ཐམས་ཅད་དཔེའི་སྒོ་ནས་སྟོན་པས་ན་དཔེ་སྟོན་
པ་ཞེས་བྱའོ། །མདོ་སྡེ་པ་ལ་དབྱེ་ན། རིག་པའི་རྗེས་འབྲང་གི་མདོ་སྡེ་པ་དང་། ལུང་གི་་
རྗེས་འབྲང་གི་མདོ་སྡེ་པ་གཉིས། དང་པོ་ནི། སྡེ་བདུན་མདོ་དང་བཅས་པའི་རྗེས་སུ་འབྲང་
བའི་མདོ་སྡེ་པ། གཉིས་པ་ནི། མངོན་པའི་རྗེས་འབྲང་གི་མདོ་སྡེ་པ་ལྟ་བུའོ། །དེ་ལ་མཁས་
པ་ཁ་ཅིག རིག་པའི་རྗེས་འབྲང་གི་མདོ་སེམས་གཉིས་ཀྱི་མཐར་ཐུག་ཐེག་པ་གཅིག་ཏུ་གྲུབ་
པ་དང་། ལྷག་མེད་མྱང་འདས་ཀྱི་ཚེ། འདུས་བྱས་ཀྱི་འཇུག་པ་རྒྱུན་མ་ཆད་པ་བཞེད། །
ལུང་གི་རྗེས་འབྲང་གི་མདོ་སེམས་གཉིས་ཀྱིས་མཐར་ཐུག་ཐེག་པ་གསུམ་དུ་གྲུབ་པར་བཞེད་
• 515 •



ཅིང་ལྷག་མེད་མྱང་འདས་ཀྱི་ཚེ་འདུས་བྱས་ཀྱི་འཇུག་པ་རྒྱུན་ཆད་དུ་འདོད་པ་ཡིན་ཞེ་ན། །
དང་པོ་མི་འཐད་དེ། རྣམ་ངེས་སུ་དོན་བྱེད་ནུས་སྟོང་དངོས་མེད་ཀྱི་མཚན་ཉིད་དུ་བཞག་པ་
ལ། ཕ་རོལ་པོས་དགྲ་བཅོམ་པ་ཐ་མ་ཆོས་ཅན། དངོས་མེད་དུ་ཐལ། དོན་བྱེད་ནུས་སྟོང་
ཡིན་པའི་ཕྱིར་ཟེར་ན། རྟགས་མ་གྲུབ་སྟེ། དགྲ་བཅོམ་པ་ཐ་མས་སེམས་ཅན་དུ་བགྲངས་་་
པའི་སྐད་ཅིག་གཞན་གྱི་དོན་མི་བྱེད་ཀྱང་། རང་འབྲས་ཐམས་ཅད་མཁྱེན་པའི་ཡེ་ཤེས་ཀྱི་་
དོན་བྱེད་པའི་ཕྱིར་ཞེས་ལན་བཏབས་པའི་ཕྱིར།།
ཐམས་ཅ་
༣.
སེམས་ཙམ་པའི་གྲུབ་མཐའ་བཤད་པ།
གྲུབ་མཐའ་སྨྲ་བ་བཞི་པོ་གང་རུང་གང་ཞིག རང་གི་རྩ་བའི་གྲུབ་མཐའ་ལ་ཕྱི་དོན་་་་
མེད་ཅིང་ཤེས་པ་བདེན་གྲུབ་ཏུ་བཞེད་པ་སེམས་ཙམ་པའི་མཚན་ཉིད། མིང་གི་རྣམ་གྲངས་ལ། །
སེམས་ཙམ་པ། རྣམ་རིག་པ། རྣལ་འབྱོར་སྤྱོད་པའོ། དབྱེ་ན། སེམས་ཙམ་རྣམ་བདེན་པ་
དང་། སེམས་ཙམ་རྣམ་རྫུན་པ་གཉིས། རྣམ་བདེན་རྫུས་གང་རུང་གང་ཞིག རང་གི་རྩ་་་
བའི་གྲུབ་མཐའ་ལ་དབང་ཤེས་ལ་ཁྲ་བོར་སྣང་བའི་རགས་པ་སྣང་བ་ལྟར་བདེན་གྲུབ་ཏུ་ཁས་
ལེན་པ་དང་པོའི་མཚན་ཉིད། དེ་གང་རུང་གང་ཞིག དབང་ཤེས་ལ་ཁྲ་བོར་སྣང་བའི་་་་་
རགས་པ་སྣང་བ་ལྟར་བདེན་པར་མེད་པར་ཁས་ལེན་པ་གཉིས་པའི་མཚན་ཉིད། དང་པོ་ལ་
དབྱེ་ན། གཟུང་འཛིན་གྲངས་མཉམ་པ། སྣ་ཚོགས་གཉིས་མེད་པ། སྒོ་ཕྱེད་ཚལ་བ་དང་་་
གསུམ། མཚན་བཞི་རིམ་པ་ལྟར། དབང་ཤེས་ལ་ཁྲ་བོར་སྣང་བའི་ཁྲ་བོའི་སྟེང་གི་སྔོ་སེར་་
རྫས་ཐ་དད་པ་ཡིན་པ་བཞིན་དུ་ཁྲ་འཛིན་དབང་ཤེས་ཀྱི་སྟེང་གི་སྔོན་པོ་འཛིན་པའི་དབང་་་་་
ཤེས་དང་། སེར་པོ་འཛིན་པའི་དབང་ཤེས་གཉིས་རྫས་ཐ་དད་དུ་འདོད་པའི་རྣམ་བདེན་པ། །
དབང་ཤེས་ལ་ཁྲ་བོར་སྣང་བའི་ཁྲ་བོའི་སྟེང་གི་སྔོ་སེར་གཉིས་འཛིན་པའི་དབང་ཤེས་གཉིས་་
རྫས་གཅིག་ཡིན་པ་བཞིན་དུ། དེ་འདྲའི་ཁྲ་བོའི་སྟེང་གི་སྔོ་སེར་གཉིས་རྫས་གཅིག་ཏུ་འདོད་
པའི་རྣམ་བདེན་པ། དབང་ཤེས་ལ་ཁྲ་བོར་སྣང་བའི་ཁྲ་འཛིན་དབང་ཤེས་དང་ཁྲ་བོ་གཉིས་
ཤེས་པའི་རྫས་སུ་མཚུངས་ཀྱང་། དེ་རྫས་ཐ་དད་དུ་འདོད་པའི་རྣམ་བདེན་པ་ལྟ་བུའོ། །
རྣམ་རྫུན་པ་ལ་དབྱེ་ན། དྲི་བཅས་རྣམ་རྫུན་པ། དྲི་མེད་རྣམ་རྫུན་པ་གཉིས། མཚན་གཞི་
• 516 •



རིམ་པ་ལྟར། སངས་རྒྱས་ཀྱི་ས་ན་གཉིས་སྣང་ཡོད་པ་འདོད་པའི་སེམས་ཙམ་པ་དང་།
སངས་རྒྱས་ཀྱི་ས་ན་གཉིས་སྣང་མེད་པར་འདོད་པའི་སེམས་ཙམ་པ་ལྟ་བུའོ། །སྤྱིར་བྱེ་བྲག་སྨྲ་
བ། མདོ་སྡེ་པ། སེམས་ཙམ་པ་རྣམས་རང་རང་གི་སྐབས་སུ་དབུ་མ་པ་ཡིན་ཏེ། དེ་རྣམས་
ཀྱིས་རང་རང་གི་སྐབས་སུ་རྟག་ཆད་ཀྱི་མཐའ་དང་བྲལ་བའི་ལྟ་བ་ཁས་ལེན་པའི་ཕྱིར།།
༤.
དབུ་མ་པའི་གྲུབ་མཐའ་བཤད་པ།
གྲུབ་མཐའ་སྨྲ་བ་བཞི་པོ་གང་རུང་གང་ཞིག རང་གི་རྩ་བའི་གྲུབ་མཐའ་ལ་གཞི་གྲུབ་
ན་བདེན་མེད་ཀྱི་ཁྱབ་པ་ཞལ་གྱིས་བཞེས་པ། དབུ་མ་པའི་མཚན་ཉིད། དབུ་མ་པ་དང༌། །
ངོ་བོ་ཉིད་མེད་པར་སྨྲ་བ་དོན་གཅིག་མིང་གི་རྣམ་གྲངས་ཡིན། ཅིའི་ཕྱིར་དབུ་མ་པ་ཞེས་བྱ་་
ཞེ་ན། རྟག་ཆད་ཀྱི་མཐའ་གཉིས་དང་བྲལ་བའི་ལྟ་བ་ཁས་ལེན་པས་ན་དབུ་མ་པ་དང་།
དངོས་པོ་བདེན་པའི་ངོ་བོ་ཉིད་མེད་པར་སྨྲ་བས་ན། ངོ་བོ་ཉིད་མེད་པར་སྨྲ་བ་ཞེས་བརྗོད་དོ།།
དབུ་མ་པ་ལ་ཁ་ཅིག སྒྱུ་མ་རིག་གྲུབ་པ་དང༌། ཆོས་ཀུན་རབ་ཏུ་མི་གནས་པ་གཉིས།
མཚན་གཞི་རིམ་པ་ལྟར་མྱུ་གུ་དང་བདེན་མེད་ཀྱི་ཚོགས་དོན་སྒྱུ་མ་ལྟ་བུར་དོན་དམ་པར་་་་་
འདོད་པའི་དབུ་མ་པ། ཆོས་ཀུན་བདེན་མེད་དོན་དམ་པར་འདོད་པའི་དབུ་མ་པ་གཉིས་་་་
ཟེར་ན། དེ་མི་འཐད་དེ། མྱུ་གུ་དང་བདེན་མེད་ཀྱི་ཚོགས་དོན་དོན་དམ་པར་འདོད་པའི་་
གང་ཟག་ཡིན་ན་དབུ་མ་པ་མ་ཡིན་དགོས་པའི་ཕྱིར། དེའི་ཚོགས་དོན་དོན་དམ་པར་མེད་་་་་
པའི་ཕྱིར། གཞན་ཡང་དེ་འདྲའི་རྣམ་གཞག་མི་འཐད་པར་ཐལ། དེ་འདྲའི་རྣམ་གཞག་་་་་
རྨོངས་པ་ངོ་མཚར་སྐྱེ་བའི་གནས་ཙམ་ཡིན་པའི་ཕྱིར་ཏེ། ལོ་ཙཱ་བ་ཆེན་པོའི་སྤྲིང་ཡིག་བདུད་
རྩིའི་ཐིག་པ་ལས། སྒྱུ་མ་གཉིས་མེད་རབ་ཏུ་མི་གནས་དབུ་མ་གཉིས། །རྣམ་འབྱེད་འདི་ཡང་
རྨོངས་པ་ངོ་མཚར་བསྐྱེད་པ་ཡིན། ཞེས་གསུངས་པའི་ཕྱིར། ཁ་ཅིག དབུ་མ་པ་ལ་དབྱེ་ན།
མདོ་སྡེ་སྤྱོད་པའི་དབུ་མ་པ་དང༌། རྣལ་འབྱོར་སྤྱོད་པའི་དབུ་མ་པ། འཇིག་རྟེན་གྲགས་པ་
ལྟར་སྤྱོད་པའི་དབུམ་པ་དང་གསུམ། ལེགས་ལྡན་འབྱེད་དང་པོ་ཡིན་ཏེ། དེས་མདོ་སྡེ་པ་་་
དང་མཐུན་པར་ཕྱི་དོན་བཞེད་པའི་ཕྱིར། འཕགས་སེང་གཉིས་གཉིས་པ་ཡིན་ཏེ། དེས་རྣལ་
འབྱོར་སྤྱོད་པ་དང་མཐུན་པར་ཕྱི་དོན་མེད་པར་བཞེད་པའི་ཕྱིར། སངས་རྒྱས་བསྐྱངས་དང་
• 517.



ཟླ་བ་གྲགས་པ་གཉིས་གསུམ་པ་ཡིན་ཏེ། དེ་གཉིས་ཀྱི་ཐ་སྙད་འཇོག་ཚུལ་འཇིག་རྟེན་པའི་་་་
གྲགས་པ་དང་བསྟུན་ནས་འཇོག་པའི་ཕྱིར་ཟེར་ན་གསུམ་པ་མ་གྲུབ་སྟེ། སངས་རྒྱས་བསྐྱངས་
དང་ཟླ་བ་གྲགས་པ་གཉིས་ཆོས་ཅན། བྱེ་བྲག་སྨྲ་བ་སྤྱོད་པའི་དབུ་མ་པ་ཡིན་པར་ཐལ། དེ་
དང་མཐུན་པར་རང་རིག་མེད་ཅིང་ཕྱི་དོན་ཡོད་པར་ཁས་ལེན་པའི་ཕྱིར། ཁོ་ན་རེ། དེ་ཡིན་
ཏེ་མདོ་སྡེ་སྤྱོད་པའི་དབུ་མ་པ་ཡོད་ལ། རྣལ་འབྱོར་སྤྱོད་པའི་དབུ་མ་པ་ཡོད་པའི་ཕྱིར་ན་་་
མ་ཁྱབ།།
རང་གི་ལུགས་ལ། དབུ་མ་པ་ལ་གཉིས། ཐ་སྙད་དུ་ཕྱི་དོན་ཡོད་པར་ཁས་ལེན་པ་
དང་། དེ་མེད་པར་ཁས་ལེན་པ་གཉིས། ལེགས་ལྡན་འབྱེད་ཡེ་ཤེས་སྙིང་པོ་སངས་རྒྱས་་་་་
བསྐྱངས་ཟླ་བ་གྲགས་པ་རྣམས་དང་པོ་ཡིན། ཞི་མཚོ་ཡབ་སྲས་འཕགས་སེང་གཉིས་ལ་སོགས་
པ་གཉིས་པ་ཡིན། ཡང་དབུ་མ་པ་ལ་དབྱེ་ན། རང་རྒྱུད་པ་དང་། ཐལ་འགྱུར་པ་གཉིས།
ཐལ་རང་གང་རུང་གང་ཞིག རང་གི་རྩ་བའི་གྲུབ་མཐའ་ལ་རང་རྒྱུད་ཀྱི་རྟགས་ཡང་དག་་་་
ཡོད་པར་ཁས་ལེན་པ། རང་རྒྱུད་པའི་མཚན་ཉིད། དེ་གང་རུང་གང་ཞིག རང་གི་རྩ་བའི་
གྲུབ་མཐའ་ལ་རང་རྒྱུད་ཀྱི་རྟགས་ཡང་དག་མེད་པར་བཞེད་པ། ཐལ་འགྱུར་པའི་མཚན་ཉིད།
དང་པོ་ལ་དབྱེ་ན། ཕྱི་དོན་ཞལ་གྱི་བཞེས་པའི་རང་རྒྱུད་པ་དང༌། དེ་མི་བཞེད་པའི་དེ་་་་་
གཉིས། དང་པོ་ནི། ལེགས་ལྡན་འབྱེད་ཡེ་ཤེས་སྙིང་པོ་ལྟ་བུ་ལ་བྱེད་དེ་དེས་ཕྱི་དོན། །
གཟུང་རྣམ། རང་གི་མཚན་ཉིད་ཀྱིས་གྲུབ་པ། རང་རྒྱུད་ཀྱི་རྟགས་ཡང་དག གཞན་སྐྱེ་
རྣམས་ཡོད་པར་བཞེད་ཅིང་། མདོ་སྡེ་དགོངས་འགྲེལ་ངེས་དོན་གྱི་མདོར་བཞེད་དོ། །ཞི་་་
མཚོ་ཡབ་སྲས། འཕགས་སེང་སོགས་ནི་ཕྱི་དོན། ཀུན་གཞི། ཉོན་ཡིད་རྣམས་མེད་པར་་་་་
བཞེད། གཟུང་རྣམ། རང་རིག འཛིན་རྣམ། རང་གི་མཚན་ཉིད་ཀྱིས་གྲུབ་པ། གཞན་
སྐྱེ། རང་རྒྱུད་ཀྱི་རྟགས་ཡང་དག་རྣམས་ཡོད་པར་བཞེད། ཞི་མཚོ་ཡབ་སྲས་གཉིས་མདོ་སྡེ་
དགོངས་འགྲེལ་ངེས་དོན་གྱི་མདོར་བཞེད། འཕགས་སེང་གཉིས་དེ་དྲང་དོན་གྱི་མདོར་བཞེད། །
རང་རྒྱུད་པ་ཐམས་ཅད་ཀྱིས་བདེན་འཛིན་ཤེས་སྒྲིབ་ཏུ་བཞེད། སློབ་དཔོན་ལེགས་ལྡན་་་་་
འབྱེད་ཀྱི་ཉན་རང་ལ་ཆོས་ཀྱི་བདག་མེད་རྟོགས་པ་མེད་པར་བཞེད། འཕགས་སེང་གཉིས་་་
ཀྱིས་ཉན་རང་འཕགས་པ་ལ་ཆོས་ཀྱི་བདག་མེད་རྟོགས་པ་ཡོད་པར་བཞེད། དེ་ཡང་སྤྱིར་་་་་
བཏང་ཡིན་གྱི། དམིགས་གསལ་ལ། སློབ་དཔོན་ལེགས་ལྡན་འབྱེད་ཀྱིས་ཉན་རང་ལ་ཆོས་ཀྱི་
• 518 •



བདག་མེད་རྟོགས་པ་ཡོད་པར་བཞེད་དེ། ཆོས་ཀྱི་བདག་མེད་རྟོགས་པའི་བྱང་སེམས་ཚོགས་
ལམ་པའི་རྟོགས་པ་སྔོན་དུ་སོང་བའི་ཉན་རང་འཕགས་པས་ཆོས་ཀྱི་བདག་མེད་མངོན་སུམ་དུ་
རྟོགས་པར་བཞེད་པའི་ཕྱིར། འཕགས་སེང་གཉིས་ཀྱི་ཉན་རང་ལ་ཆོས་ཀྱི་བདག་མེད་རྟོགས་
པ་ཡོད་པར་འཆད་པའི་སྐབས་སུ། འཇུག་པའི་ཊིཀ་ཆེན་ལས། རྒྱན་གྱི་འགྲེལ་མཛད་དེ་་་
དག་གི་ལུབ་ས་ལ་ཚུལ་གཉིས་ཤེས་པར་བྱའོ། །ཞེས་པའི་དོན་འཆད་པ་ན། སྟོང་ཐུན་བསྐལ
བཟང་མིག་འབྱེད་ལས། ཉན་རང་འཕགས་པས་ཆོས་ཀྱི་བདག་མེད་རྟོགས་པའི་ཁྱབ་པ་སྟོན་
པའི་ཚུལ་གཅིག་དང༌། ཉན་རང་འཕགས་པས་ཆོས་ཀྱི་བདག་མེད་མ་རྟོགས་པའི་ཁྱབ་པ་
སྟོན་པའི་ཚུལ་གཉིས་ལ་དང་པོ་ནི། བརྟེན་པའི་ཆོས་ཀྱི་བྱེ་བྲག་གིས། ཞེས་སོགས་ཀྱིས་་་་་
བསྟན་པར་འཆད། གཉིས་པ་ནི། གཟུང་དོན་རྟོག་པ་སྤོང་ཕྱིར་དང་། ཞེས་སོགས་ཀྱིས་་་
བསྟན་པར་འཆད། རྣམ་བཤད་སྙིང་པོ་རྒྱན་གྱི་ལུགས་ལ་ཆོས་ཀྱི་བདག་མེད་ཉན་རང་་་་་་
འཕགས་པས་རྟོགས་པ་ཡོད་པའི་ཚུལ་གཅིག་དང་། ཆོས་ཀྱི་བདག་མེད་མ་རྟོགས་པའི་ཉན་་
རང་འཕགས་པ་ཡོད་པའི་ཚུལ་གཉིས་ལས། དང་པོ་ནི། བརྟེན་པའི་ཆོས་ཀྱི་བྱེ་བྲག་གིས།
ཞེས་སོགས་ཀྱིས་བསྟན། གཉིས་པ་ནི། གཟུང་དོན་རྟོག་པ་སྤོང་ཕྱིར་དང་། ཞེས་སོགས་་་
ཀྱིས་བསྟན། སློབ་དཔོན་སངས་རྒྱས་བསྐྱངས། ཟླ་བ་གྲགས་པ། རྒྱལ་སྲས་ཞི་བ་ལྷ་རྣམས་
ཐལ་འགྱུར་བ་ཡིན། ཐལ་འགྱུར་བའི་ཐུན་མོང་མ་ཡིན་པའི་ཁྱད་ཆོས་བརྒྱུད་ལ་ཁ་ཅིག་
དགག་པའི་ཐུན་མོང་མ་ཡིན་པའི་དམ་བཅའ་བཞི། སྒྲུབ་པའི་ཐུན་མོང་མ་ཡིན་པའི་དམ་་་་
བཅའ་བཞི་དང་བརྒྱད་ལས། དགག་པའི་དམ་བཅའ་ཆེན་པོ་བཞི་ལ་རང་རྒྱུད་ཀྱི་རྟགས་མེད་
པ། རང་གི་མཚན་ཉིད་ཀྱིས་གྲུབ་པ་མེད་པ། ཀུན་གཞི་ཉོན་ཡིད་མེད་པ། རང་རིག་མེད་
པ་དང་བཞི། སྒྲུབ་པའི་དམ་བཅའ་ཆེན་པོ་བཞི་ནི། ཉན་རང་འཕགས་པ་ལ་ཆོས་ཀྱི་བདག་
མེད་རྟོགས་པས་ཁྱབ་པ། བདེན་འཛིན་ལ་ཉོན་སྒྲིབ་ཀྱིས་ཁྱབ་པ། ཞིག་པ་དངོས་པོ་ཡིན་པ།
ཕྱི་དོན་ཡོད་པ་རྣམས་སོ། ཞེས་ཟེར་ན། འཇུག་པའི་འགྲེལ་པ་ལས། དགག་པའི་དམ་་་་་
བཅའ་ཆེན་པོ་གསུམ་དང༌། སྒྲུབ་པའི་དམ་བཅའ་ཆེན་པོ་ལྔ་བཤད་པ་དང་འགལ་ལོ།།
དེས་ན་རང་གི་ལུགས་ལ། ཉན་རང་འཕགས་པ་ལ་ཆོས་ཀྱི་བདག་མེད་རྟོགས་པས་ཁྱབ་
པ། བདེན་འཛིན་ལ་ཉོན་སྒྲིབ་ཀྱི་ཁྱབ་པ། རང་རྒྱུད་ཀྱི་རྟགས་ཡང་དག་མེད་པ། ཞིག་པ་
དངོས་པོ་ཡིན་པ། དེ་ལ་བརྟེན་ནས་དུས་གསུམ་གྱི་ཐུན་མོང་མ་ཡིན་པའི་རྣམ་གཞག ཀུན་
• 519.



གཞི་ཉོན་ཡིད་མེད་པ། རང་གི་མཚན་ཉིད་ཀྱིས་མ་གྲུབ་པ། ཕྱི་དོན་ཡོད་པ་རྣམས་ནི་ཐུན་
མོང་མ་ཡིན་པའི་ཁྱད་ཆོས་བརྒྱད་དོ། གཞན་ཡང་བདེན་པ་གཉིས་དང་། བདག་མེད་པ་་་
གཉིས་དང༌། སྒྲིབ་པ་གཉིས་ཀྱི་རྣམ་གཞག་ཐུན་མོང་མ་ཡིན་པ་དུ་མ་ཡོད་དོ། །དམ་བཅའ་
དེ་རྣམས་སྒྲུབ་པ་ལ། ལེགས་ལྡན་འབྱེད་ཀྱི་ཕྱི་དོན་བཞེད་དེ། དེས་ས་བཅུ་པའི་མདོ་ལས།
ཁམས་གསུམ་པོ་འདི་དག་ནི་སེམས་ཙམ་མོ། །ཞེས་པའི་མདོ་འདིས་ཕྱི་དོན་མེད་པར་མ་་་་་
བསྟན་པར་བཞེད་པའི་ཕྱིར་དང་། ལང་ཀར་གཤེགས་པ་ལས། ཕྱི་རོལ་སྣང་བ་ཡོད་མིན་ཏེ།།
སེམས་ནི་སྣ་ཚོགས་རྣམས་སུ་སྣང་། །ལུས་དང་ལོངས་སྤྱོད་གནས་འདྲ་བ། །སེམས་ཙམ་དུ་
ནི་ངས་བཤད་དོ། །ཞེས་པའི་མདོ་ལས་ཀྱང་ཕྱི་དོན་མེད་པར་མ་བསྟན་པར་བཞེད་པའི་ཕྱིར།
དང་པོ་གྲུབ་སྟེ། མདོ་འདིས་ཙམ་སྒྲས་བདག་རྟག་པ་དང་། སེམས་གཉིས་ཀྱི་ནང་ནས་་་
སེམས་རང་འབྲས་ཁམས་གསུམ་གྱི་བྱེད་པ་པོར་བསྟན་པར་བཞེད་པའི་ཕྱིར། ལེགས་ལྡན་་་་
འབྱེད་ཀྱི། བསྟན་བཅོས་སེམས་ཙམ་ཞེས་བྱ་བ། བྱེད་པོ་ཟ་པོ་དགག་ཕྱིར་རོ། །ཞེས་་་་་
གསུངས་པའི་ཕྱིར། རྟགས་གཉིས་པ་གྲུབ་སྟེ། ཕྱི་རོལ་སྣང་བ་ཡོད་མིན་ཏེ། །ཞེས་སོགས་ཀྱི་
རྐང་པ་བཞིས། ཕྱི་དོན་མེད་པར་མ་བསྟན་པར་གཟུང་རྣམ་ཙམ་བསྟན་པར་བཞེད་པའི་ཕྱིར།
དེས་རང་གི་མཚན་ཉིད་ཀྱིས་གྲུབ་པ་བཞེད་དེ། དེས་གང་ཟག་རང་གི་མཚན་ཉིད་ཀྱིས་གྲུབ་
པར་བཞེད་པའི་ཕྱིར། དེས་གང་ཟག་གི་བཏགས་དོན་བཙལ་བའི་ཚེ་ན་ཡོད་པར་བཞེད་པའི་
ཕྱིར། དེས་ཡིད་ཀྱི་རྣམ་པར་ཤེས་པ་གང་ཟག་ཏུ་བཞེད་པའི་ཕྱིར་ཏེ། རྣམ་པར་ཤེས་པ་དང་
གང་ཟག་གི་གཞི་མཐུན་ཡོད་པ་གང་ཞིག དབང་པོའི་རྣམ་པར་ཤེས་པ་ལྔ་གང་ཟག་ཏུ་མི་་
བཞེད་པའི་ཕྱིར། ཀུན་གཞི་ཉོན་ཡིད་མི་བཞེད་པའི་ཕྱིར། དང་པོ་གྲུབ་སྟེ། རྟོག་གེ་འབར་
བ་ལས། ཁོ་བོ་ཅག་ནི་ཐ་སྙད་དུ་རྣམ་པར་ཤེས་པ་ལ་བདག་གི་སྒྲ་དངོས་སུ་འདོགས་ཏེ།
རྣམ་པར་ཤེས་པ་ནི་ཡང་སྲིད་པར་སྐྱེ་བ་ལེན་པའི་ཕྱིར་བདག་ཡིན་ནོ། །ཞེས་ལུས་དང་དབང་
པོའི་ཚོགས་དག་ལ་བརྟེན་ནས་ཉེ་བར་འདོགས་སོ། །ཞེས་གསུངས་པའི་ཕྱིར། གཞན་ཡང་་
ལེགས་ལྡན་འབྱེད་དེས། རང་གི་མཚན་ཉིད་ཀྱིས་གྲུབ་པར་བཞེད་པར་ཐལ། དེས་ཀུན་་་་་
བཏགས་འདོགས་པའི་སྒྲ་རྟོག་རང་གི་མཚན་ཉིད་ཀྱིས་གྲུབ་པར་བཞེད་པའི་ཕྱིར། དེས་་་་་
གཞན་དབང་རང་གི་མཚན་ཉིད་ཀྱིས་མ་གྲུབ་ན། གཞན་དབང་ལ་སྐུར་འདེབས་སུ་འགྱུར་་་
བར་བཞེད་པའི་ཕྱིར། ཤེས་རབ་སྒྲོན་མེ་ལས། དེ་ལ་འདིར་གཟུགས་ཞེས་བྱ་བར་ཡིད་ལ་་་
• 520 •



བརྗོད་པ་དང་ཚིག་ཏུ་བརྗོད་པ་ཀུན་བཏགས་པའི་ངོ་བོ་ཉིད་གང་ཡིན་པ་དེ་མེད་དེ་ཞེ་ན། །
དངོས་པོ་ལ་སྐུར་བ་འདེབས་པ་ཡིན་ཏེ། ཡིད་ལ་བྱེད་པ་དང་། ཚིག་ཏུ་བརྗོད་པ་ལ་སྐུར་བ་
འདེབས་པའི་ཕྱིར་རོ་ཞེས་དང་དེའི་འགྲེལ་པར་གལ་ཏེ་གཟུགས་ཞེས་བྱ་བར་ཡིད་ལ་བྱེད་པ་
རྟོག་པ་དང་། ཚིག་ཏུ་བརྗོད་པ་ཐ་སྙད་ངོ་བོ་གང་ཡིན་པ་དེ། མཚན་ཉིད་ངོ་བོ་ཉིད་མེད་པ་
ཉིད་ཀྱིས་ངོ་བོ་ཉིད་མེད་དོ་ཞེ་ན་ནི་ཐ་སྙད་དུ་གཞན་དབང་དངོས་པོ་ལ་སྐུར་བ་འདེབས་པས་
དེ་ནི་བྱ་བར་མི་རུང་ངོ་ཞེས་གསུངས་པའི་ཕྱིར། གཞན་ཡང་རང་རྒྱུད་པ་ཐམས་ཅད་ཀྱི་རང་
གི་མཚན་ཉིད་ཀྱིས་གྲུབ་པ་བཞེད་དེ། དེས་གཞན་དབང་ཡིན་ན། རང་གི་བཏགས་དོན་་་་
བཙལ་བའི་ཚེ་ན་ཡོད་པས་ཁྱབ་པར་བཞེད་པའི་ཕྱིར། ལེགས་ལྡན་འབྱེད་ཀྱི་གཞན་སྐྱེ་བཞེད་
དེ། དེ་གལ་ཏེ་རང་གི་མཚན་ཉིད་བརྟེན་གྱུར་ན། །ཞེས་པའི་གཞུང་གི་ཕྱོགས་སྔ་སྨྲ་བ་པོ་་་
ཡིན་པ་གང་ཞིག གཞུང་དེའི་ཕྱོགས་སྔ་སྨྲ་བ་པོས་གཞན་སྐྱེ་བཞེད་པའི་ཕྱིར། དང་པོ་གྲུབ་
སྟེ། དེ་གཞུང་དེའི་ཕྱོགས་སྔ་སྨྲ་བ་པོ་དང་། དངོས་སྨྲ་བ་དེ་ཡིན་པ་གང་རུང་གང་ཞིག ཕྱི་
མ་མ་ཡིན་པའི་ཕྱིར། དང་པོ་གྲུབ་སྟེ། དེའི་ཕྱོགས་སྔ་སྨྲ་བ་པོ་ཡོད་པའི་ཕྱིར། གཉིས་པ་མ་
གྲུབ་ན། དངོས་སྨྲ་བ་དེ་མ་ཡིན་པར་ཐལ། དེའི་ཕྱོགས་སྔ་སྨྲ་བ་པོས་དོན་དམ་པའི་སྐྱེ་བ་་་
མེད་པར་ཁས་ལེན་པ་གང་ཞིག དངོས་སྨྲ་བས་དེ་ལྟར་ཁས་མི་ལེན་པའི་ཕྱིར། དང་པོ་གྲུབ་
སྟེ། དེའི་རང་འགྲེལ་ལས། དོན་དམ་པར་སྐྱེ་བ་མེད་པས་བདག་དང་གཞན་ལས་སྐྱེ་བ་་་་་
དགག་པ་རིག་མོད། གཟུགས་དང་ཚོར་བ་ལ་སོགས་པ་གང་གིས་རང་བཞིན་མངོན་སུམ་དང་
རྗེས་སུ་དཔག་པ་དག་གིས་དམིགས་པ་དེ་དག་ནི། གདོན་མི་ཟ་བར་གཞན་ལས་སྐྱེ་བར་་་་་
འགྱུར་རོ། །དེ་ལྟར་མ་ཡིན་ན་བདེན་པ་གཉིས་ཅི་སྟེ་བརྗོད་དེ་བདེན་པ་གཅིག་ཁོ་ནར་འགྱུར་
རོ་ཞེས་གསུངས་པའི་ཕྱིར། རྩ་རྟགས་མ་གྲུབ་ན། གཞུང་དེའི་ཕྱོགས་སྔ་སྨྲ་བ་པོས་གཞན་སྐྱེ་
བཞེད་དེ། དྲང་མ་ཐག་པའི་འགྲེལ་པ་དེའི་ཕྱིར། ལེགས་ལྡན་འབྱེད་དེས་གཞན་སྐྱེ་བཞེད་དེ།
དེས་མྱུ་གུ་རང་བཞིན་གྱིས་གྲུབ་པའི་ས་བོན་གཞན་ལས་སྐྱེ་བར་བཞེད་པའི་ཕྱིར། ལེགས་་་་
ལྡན་འབྱེད་ངེས་རང་རིག་མི་བཞེད་དེ། དབུ་མ་སྙིང་པོ་ལས། ཡུལ་དུ་སྣང་ལས་གཞན་གྱུར་
པའི། །སེམས་ཉིད་ཇི་འདྲ་བ་ཞིག་སྣང་། །ཞེས་ཡུལ་སྔོན་པོ་སྣང་བའི་སྔོན་འཛིན་གྱིས་ཤེས་
པ་ལས་གཞན་དུ་གྱུར་པའི་རང་རིག་མེད་པར་བཤད་པའི་ཕྱིར། དེས་ཀུན་གཞི་མི་བཞེད་དེ།
ཕྱི་དོན་བཞེད་པའི་ཕྱིར་ཁྱབ་སྟེ། ཀུན་གཞི་ཡོད་ན་ཕྱི་དོན་མེད་ཀྱང་ཀུན་གཞིའི་སྟེང་གི་བག་
• 52! •



ཆགས་སྨིན་པ་ལས་བྱུང་བའི་ཕྱི་རོལ་དོན་སྣང་གི་ཤེས་པ་སྐྱེ་བར་ཁས་ལེན་དགོས་པའི་ཕྱིར།
ཉོན་ཡིད་མི་བཞེད་དེ། ཀུན་གཞི་མི་བཞེད་པའི་ཕྱིར་ཁྱབ་སྟེ། ཉོན་ཡིད་ཡིན་ན་དམིགས་པ་
ཀུན་གཞི་ལ་དམིགས་ནས་རྣམ་པར་སེམས་པའི་བློ་ཡིན་དགོས་པའི་ཕྱིར། ལེགས་ལྡན་འབྱེད་
ཀྱིས་མདོ་སྡེ་དགོངས་འགྲེལ་ངེས་དོན་གྱི་མདོར་བཞེད་དེ། དེས་གཟུགས་དང་གཟུགས་ཀྱི་སྐྱེ་
བ་དོན་དམ་པར་རང་གི་མཚན་ཉིད་ཀྱིས་མ་གྲུབ་པ་དེ། མདོ་སྡེ་དགོངས་འགྲེལ་ལས་ངོ་བོ་་་
དང་ཁྱད་པར་ལ་ཀུན་བཏགས་པའི་ཀུན་བཏགས་མཚན་ཉིད་ངོ་བོ་ཉིད་མེད་པར་གསུངས་་་་
པའི་དངོས་ཀྱི་བསྟན་བྱའི་གཙོ་བོ་གང་ཞིག གཟུགས་དང་གཟུགས་ཀྱི་སྐྱེ་བ་དོན་དམ་པར་མ་
གྲུབ་པ་དེ་མདོ་སྡེ་དགོངས་འགྲེལ་གྱི་བསྟན་བྱའི་གཙོ་བོ་ཡིན་ན། གཞན་དབང་དོན་དམ་་་་
པར་མ་གྲུབ་པ་དེ་དགོངས་འགྲེལ་གྱི་དངོས་ཀྱི་བསྟན་བྱའི་གཙོ་བོ་ཡིན་དགོས། དེ་ཡིན་ན་་་་་
མདོ་སྡེ་དགོངས་འགྲེལ་ངེས་དོན་གྱི་མདོ་ཡིན་དགོས་པའི་ཕྱིར། རྟགས་དང་པོ་མ་གྲུབ་ན།
གཟུགས་དང་གཟུགས་ཀྱི་སྐྱེ་བ་དོན་དམ་པར་རང་གི་མཚན་ཉིད་ཀྱིས་མ་གྲུབ་པ་དེ་མདོ་སྡེ་་་
དགོངས་འགྲེལ་ལས་ངོ་བོ་དང་ཁྱད་པར་ལ་ཀུན་བཏགས་པའི་ཀུན་བཏགས་རང་གི་མཚན་་་་
ཉིད་ཀྱིས་མ་གྲུབ་པར་གསུངས་པའི་དངོས་ཀྱི་བསྟན་བྱའི་གཙོ་བོ་ཡིན་པར་ཐལ། ཤེས་རབ་
སྒྲོན་མེ་ལས། ངོ་བོ་དང་ཁྱད་པར་ལ་ཀུན་བཏགས་དང་མཚན་ཉིད་ངོ་བོ་ཉིད་མེད་པར་སྟོན་
འདོད་པས་དབུ་མའི་རིག་པ་འདོད་པར་བྱའོ། །ཞེས་གསུངས་པའི་ཕྱིར། སློབ་དཔོན་ཡེ་་་་
ཤེས་སྙིང་པོས་ཕྱི་དོན་བཞེད་དེ། དེས་ཆུ་ཕྱི་རོལ་གྱི་དོན་དུ་བཞེད་པའི་ཕྱིར། ཆུ་འཛིན་་་་་
དབང་ཤེས་ལ་ཆུ་ཕྱི་རོལ་དོན་དུ་སྣང་བ་འཐད་དེ། དེ་ལྟར་སྣང་བ་དེ་སྣང་བ་ལྟར་དུ་གྲུབ་་་
པར་ཡང་བཞེད་པའི་ཕྱིར། དང་པོ་གྲུབ་སྟེ། ཆུ་འཛིན་དབང་ཤེས་ལ་ཆུ་ཕྱི་རོལ་དོན་དུ་སྣང་
བ་དེ་ཤིང་རྟ་ཆེན་པོ་ཐམས་ཅད་ཀྱིས་བཞེད་པའི་ཕྱིར། རྟགས་གཉིས་པ་གྲུབ་སྟེ། ཡེ་ཤེས་་
སྙིང་པོའི་བདེན་གཉིས་ལས། སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་
ཕྱིར། །ཡང་དག་ཡང་དག་མ་ཡིན་པའི། །ཀུན་རྫོབ་ཀྱིས་ནི་དབྱེ་བ་བྱས། ཞེས་དང༌།
དེའི་རང་འགྲེལ་ལས། ཤེས་པ་ལ་གསལ་བའི་རྣམ་པ་སྣང་བ་ཅན་དུ་འདྲ་ཡང་། ཇི་ལྟར་་་་
སྣང་བ་བཞིན་དུ་དོན་བྱེད་ནུས་པ་ལ་བསླུ་བ་དང༌། བསླུ་བ་མ་ཡིན་པ་ལ་བལྟོས་ནས་ཆུ་ལ་་
སོགས་པ་དང༌། སྨིག་རྒྱུ་ལ་སོགས་པ་དག་ཡང་དག་པ་དང་ཡང་དག་པ་མ་ཡིན་པར་རྟོག་གོ།
ཞེས་ཆུ་དེ་ཆུ་འཛིན་དབང་ཤེས་ལ་སྣང་བ་ལྟར་དུ་གྲུབ་པའི་ཆ་ནས་ཡང་དག་ཀུན་རྫོབ་དང་།
• 522 •



སྨིག་རྒྱུ་སྨིག་རྒྱུ་འཛིན་པའི་དབང་ཤེས་ལ་སྣང་བ་ལྟར་དུ་མ་གྲུབ་པའི་ཆ་ནས་ལོག་པའི་ཀུན་་་
རྫོབ་ཏུ་བཞག་པའི་ཕྱིར། ཡེ་ཤེས་སྙིང་པོས་རང་གི་མཚན་ཉིད་ཀྱིས་གྲུབ་པ་བཞེད་དེ། དེས་
ཆུ་རང་གི་མཚན་ཉིད་ཀྱིས་གྲུབ་པ་བཞེད་པའི་ཕྱིར། ཆུ་དེ་ཆུ་འཛིན་དབང་ཤེས་ལ་རང་གི་་་
མཚན་ཉིད་ཀྱིས་གྲུབ་པར་སྣང་བ་བཞེད་པ་གང་ཞིག དེ་ལྟར་སྣང་བ་དེ་སྣང་བ་ལྟར་དུ་གྲུབ་
པར་བཞེད་པའི་ཕྱིར། དང་པོ་གྲུབ་སྟེ། དེ་ལྟར་མི་བཞེད་པའི་ཤིང་རྟ་ཆེན་པོ་སུ་ཡང་མེད་
པའི་ཕྱིར། གཉིས་པ་གྲུབ་སྟེ། བདེན་གཉིས་རང་འགྲེལ་ལས། ཤེས་པ་ལ་གསལ་བའི་རྣམ་
པ་སྣང་བ་ཅན་དུ་འདྲ་ཡང་ཞེས་པ་ནས་རྟོགས་སོ་ཞེས་པའི་བར་གྱིས། ཆུ་ཆུ་འཛིན་མིག་ཤེས་
ལ་རང་གི་མཚན་ཉིད་ཀྱིས་གྲུབ་པར་སྣང་བ་ལྟར་དོན་བྱེད་ནུས་པའི་ཆ་ནས་ཡང་དག་ཀུན་་་་
རྫོབ་དང་། སྨིག་རྒྱུ་སྨིག་རྒྱུ་འཛིན་པའི་མིག་ཤེས་ལ་རང་གི་མཚན་ཉིད་ཀྱིས་གྲུབ་པར་སྣང་བ་
ལྟར་དོན་བྱེད་མི་ནུས་པའི་ཆ་ནས་ལོག་པའི་ཀུན་རྫོབ་ཏུ་བཞེད་པའི་ཕྱིར། ཡེ་ཤེས་སྙིང་པོས་
གཞན་སྐྱེ་བཞེད་དེ། མྱུ་གུ་དེ་རང་ལས་གཞན་དུ་རང་བཞིན་གྱིས་གྲུབ་པའི་ས་བོན་ལས་སྐྱེ་བ་
བཞེད་པའི་ཕྱིར་ཏེ། རང་རྒྱུད་ཀྱིས་རྟགས་བཞེད་པའི་ཕྱིར་ཏེ། རང་རྒྱུད་པ་ཡིན་པའི་ཕྱིར།
དེས་ཀུན་གཞི་མི་བཞེད་དེ། ཕྱི་དོན་བཞེད་པའི་ཕྱིར། ཁྱབ་པ་བསྒྲུབས་ཟིན། ཉོན་ཡིད་མི་
བཞེད་དེ། ཀུན་གཞི་མི་བཞེད་པའི་ཕྱིར། ཁྱབ་པ་བསྒྲུབས་ཟིན། དེས་རང་རིག་མི་བཞེད་
དེ། བདེན་གཉིས་རང་འགྲེལ་ལས། ཤེས་པ་ནི་གཉིས་ཀྱི་དབེན་པའི་རང་གི་ངོ་བོ་རིག་པ་་
འབྱུང་བ་ཡིན་པ་དང་། དེ་མེད་པར་ཤེས་པ་བར་གྱུར་གྱི་དེ་ན་མ་ཡིན་མི་རིག་པའི་ཕྱིར་རོ། །
ཞེས་གསུངས། དེའི་དོན་ནི། སེམས་ཙམ་པས་གཞན་སྣང་གི་ཤེས་པ། གཟུགས་འཛིན་གྱི་
ཤེས་པ། གཟུང་འཛིན་རྫས་གཞན་གྱི་སྟོང་པར་ཁས་བླངས་པ་ལ་དེ་མི་འཐད་པར་ཐལ།
གཞན་སྣང་གིས་ཤེས་པ་གཉིས་དང་བྲལ་བ་རང་གི་རིག་པ་དང་གཟུང་འཛིན་རྫས་གཞན་གྱིས་
སྟོང་པར་རིག་པ་དེ་མ་ཡིན་པའི་ཕྱིར་རོ། །ཞེས་པའོ༔ ཞི་མཚོ་ཡབ་སྲས་ཀྱིས་ཕྱི་དོན་མེད་
པར་བཞེད་དེ། དབུ་མ་རྒྱན་གྱི་རང་འགྲེལ་ལས། ཅི་སེམས་དང་སེམས་ལས་བྱུང་བ་ཙམ་གྱི་
བདག་ཉིད་ཁོ་ན་འམ་ཕྱི་རོལ་གྱི་བདག་ཉིད་ཀྱང་ཡིན་ཞེ་ན། དེ་ལ་ཁ་ཅིག ཕྱོགས་ཕྱི་མ་ལ་
བརྟེན་ཏེ། བསྟན་བཅོས་སེམས་ཙམ་ཞེས་བྱ་བ། བྱེད་པོ་ཟ་པོ་དགག་ཕྱིར་རོ། །ཞེས་ཇི་་་
སྐད་བརྗོད་པ་ལྟ་བུའོ། །གཞན་དག་སེམས་པ་ནི། རྒྱུ་དང་འབྲས་བུར་གྱུར་པ་ཡང༌། །ཤེས་
པ་འབའ་ཞིག་ཁོ་ན་ཏེ། །རང་གི་གྲུབ་པ་གང་ཡིན་པ། །དེ་ནི་ཤེས་པར་གནས་པ་ཡིན། །
• |3 •



ཞེས་རྒྱུ་འབྲས་ཤེས་པའི་བདག་ཉིད་དུ་གསུངས་པའི་ཕྱིར་དང་། དབུ་མ་རྒྱན་རྩ་བར།
སེམས་ཙམ་ལ་ནི་བརྟེན་ནས་སུ། །ཕྱི་རོལ་དངོས་མེད་ཤེས་པར་བྱ། །ཚུལ་འདིར་བརྟེན་ནས་
དེ་ལ་ཡང་། །ཤིན་ཏུ་དངོས་མེད་ཤེས་པར་བྱ། །ཞེས་སེམས་ཙམ་གྱི་ཚུལ་ལ་བརྟེན་ནས་ཕྱི་
དོན་མེད་པར་ཤེས་པ་དང༌། དབུ་མ་པའི་ཚུལ་ལ་བརྟེན་ནས་ཤེས་པ་བདེན་མེད་དུ་ཤེས་པར་
བཤད་པའི་ཕྱིར། ཚུལ་གཉིས་ཤིང་རྟ་ཞོན་ནས་སུ། །རིག་པའི་སྲབ་སྐྱོགས་འཇུ་བྱེད་པ། །
དེ་དག་དེའི་ཕྱིར་ཇི་བཞིན་དོན། །ཐེག་པ་ཆེན་པོ་པ་ཉིད་ཐོབ། །ཅེས་ཐ་སྙད་དུ་ཕྱི་དོན་མེད་
པར་ཤེས་པ་དང༌། དོན་དམ་པར་དངོས་པོ་ཐམས་ཅད་བདག་མེད་དུ་ཤེས་པའི་ཤིང་རྟའི་་་་
ཚུལ་གཉིས་ཞོན་ནས་ཐེག་པ་ཆེན་པོའི་ལམ་བགྲོད་པར་གསུངས་པའི་ཕྱིར། ཞི་མཚོ་ཡབ་སྲས་
ཀྱིས། རང་གི་མཚན་ཉིད་ཀྱིས་གྲུབ་པ་བཞེད་དེ། གཞི་གྲུབ་ན་རང་གི་མཚན་ཉིད་ཀྱི་གྲུབ་་
པས་ཁྱབ་པར་བཞེད་པའི་ཕྱིར། དེས་གཞི་གྲུབ་ན། བཏགས་དོན་བཙལ་བའི་ཚེ་ན་ཡོད་་་
པས་ཁྱབ་པ་བཞེད་པའི་ཕྱིར། འཕགས་སེང་གཉིས་ཀྱི་ཕྱི་དོན་མེད་པར་བཞེད་དེ། ཕྱི་རོལ་
གྱིས་དོན་མེད་དོ་ཞེས་བྱ་བར་ཡིད་ལ་བྱེད་ཅིང་། ཞེས་གསུངས་པའི་ཕྱིར། དེ་གཉིས་རང་གི་
མཚན་ཉིད་ཀྱིས་གྲུབ་པ་བཞེད་དེ། གཟུགས་ཡང་དག་ཀུན་རྫོབ་ཏུ་བཞེད་པ་གང་ཞིག སྐུ་་
ལྷག་མ་གསུམ་པོ་ཡང་ཡང་དག་ཀུན་རྫོབ་ཏུ་བཞེད་པའི་ཕྱིར། དང་པོ་གྲུབ་སྟེ། འགྲེལ་པ་
དོན་གསལ་ལས། གཟུགས་ལ་སོགས་པ་རྟེན་ཅིང་འབྲེལ་པར་འབྱུང་བ་ཀུན་རྫོབ་ཏུ་ཡང་དག་
པར་ཡོད་ང་འི་ངོ་བོ་ཉིད་འདི་ལ་ཞེས་གསུངས་པའི་ཕྱིར། གཉིས་པ་གྲུབ་སྟེ། སྐུ་ལྷག་མ་་་་
གསུམ་པོ་དོན་དམ་པར་ཆོས་ཉིད་ཀྱིས་ངོ་བོ་ཡང་དག་པའི་ཀུན་རྫོབ་ཏུ་ཞེས་གསུངས་པའི་ཕྱིར།
ཞི་མཚོ་ཡབ་སྲས་ཀྱི་ཀུན་གཞི་མི་བཞེད་དེ། དབུ་མ་སྣང་བ་ལས། ཡིད་ཀྱི་བློ་ཁོ་ན་ནི་སྐྱེ་བ་
གཞན་དང་ཉིང་མཚམས་སྦྱོར་བའི་ནུས་པ་ཅན་ཡིན་ནོ། །ཇི་སྐད་དུ། ཆད་དང་མཚམས་་་
སྦྱོར་འདོད་ཆགས་བྲལ། །ཉམས་དང་འཆི་འཕོ་སྐྱེ་བ་རྣམས། །ཡིད་ཀྱི་རྣམ་ཤེས་ཁོ་ནར་་་་་
འདོད། །ཅེས་མཛོད་ཀྱི་ལུང་དྲངས་ནས། །ཡིད་ཀྱི་རྣམ་པར་ཤེས་པ་ཉིང་མཚམས་སྦྱོར་་་་་
སེམས་སུ་བཤད་པའི་ཕྱིར། ཉོན་ཡིད་ཀྱང་མི་བཞེད་དེ། ཀུན་གཞི་མི་བཞེད་པའི་ཕྱིར། །
འཕགས་སེང་གཉིས་ཀུན་གཞི་མི་བཞེད་དེ། བརྒྱད་སྟོང་འགྲེལ་ཆེན་ལས། ལང་གཤེགས་ཀྱི་
ལུང་། ཆོས་ལྔ་དང་ནི་རང་བཞིན་དང་། །རྣམ་པར་ཤེས་པ་བརྒྱད་ཉིད་དང་། །བདག་་་་་
མེད་ཀྱིས་ནི་དངོས་པོར་ནི། །ཐེག་པ་ཆེན་པོ་ཡང་དག་འདུ། །ཞེས་པ་ཙམ་ཞིག་མ་གཏོགས་
• 52:•



ཀུན་གཞིའི་བཤད་པ་ཟུར་ཙམ་ཡང་མ་བྱུང་བའི་ཕྱིར། འཕགས་སེང་གཉིས་རང་རིག་བཞེད་
དེ། འགྲེལ་ཆེན་ལས། རྣམ་ཤེས་ཀྱི། །དམིགས་པ་མངོན་སུམ་མ་ཡིན་ན། །དོན་མཐོང་་་
རབ་ཏུ་གྲུབ་མི་འགྱུར། །ཞེས་དྲངས་ནས། ཤེས་པ་ཡིན་ན་རང་ཡུལ་བདེན་པར་མེད་པས་་་
ཁྱབ། དཔེར་ན། རྨི་ལམ་གྱི་ཤེས་པ་བཞིན། །མི་རྟོག་ཡེ་ཤེས་ཀྱང་ཤེས་པ་ཡིན་ནོ། །ཞེས་
རྟགས་དེའི་ཕྱོགས་ཆོས་རང་རིག་མངོན་སུམ་གྱིས་འགྲུབ་པར་གསུངས་པའི་ཕྱིར། ཞི་མཚོ་་་
ཡབ་སྲས་ཀྱི་མདོ་སྡེ་དགོངས་འགྲེལ་འཁོར་ལོ་བར་པ་ངེས་དོན་གྱི་མདོར་གཞུང་གཙུགས་ནས་
སྒྲུབ་པའི་མདོར་བཞེད་དེ། དབུ་མ་སྣང་བ་ལས། དེ་ལ་ཁ་ཅིག་ཆོས་ཐམས་ཅད་ངོ་བོ་ཉིད་
མ་མཆིས་པ་དང་། མ་སྐྱེས་པ་ལ་སོགས་པ་གསུངས་པ་ནི་དྲང་དོན་ཡིན་ཏེ། དགོངས་འགྲེལ་
ལ་སོགས་པའི་མདོའི་དགོངས་པ་བསྟན་ཏོ། །ཞེས་རྩོད་པའི་ལན་དུ། དེའི་ཕྱིར་དགོངས་པ་
བསྟན་པ་ཡང༌། ངེས་པའི་དོན་ཉིད་དུ་འགལ་བར་མི་བྱེད་དོ། །དེ་ཉིད་ཀྱི་ཕྱིར་སྐྱེ་བ་མེད་པ་
ལ་སོགས་པ་བསྟན་པ་ངེས་པའི་དོན་ཉིད་དུ་སྒྲུབ་པའི་ཕྱིར་དང༌། མཐོང་བ་ལ་སོགས་པ་དང་
འགལ་བ་སྤང་བའི་ཕྱིར་དང༌། སྒྲ་ཇི་བཞིན་དུ་རྟོག་པ་གསལ་བའི་ཕྱིར། འཕགས་པ་་་་་
དགོངས་པ་ངེས་པར་འགྲེལ་པ་དེ་ཉིད་ལས། །ཞེས་གསུངས་པའི་ཕྱིར། དེ་ལ་ཁོ་ན་རེ།
མདོ་སྡེ་དགོངས་འགྲེལ་ཆོས་ཅན། འཁོར་ལོ་གཉིས་པ་ངེས་དོན་གྱི་མདོར་གཞུང་གཙུགས་་
ནས་སྒྲུབ་པའི་མདོ་མ་ཡིན་པར་ཐལ། འཁོར་ལོ་གཉིས་པ་དྲང་དོན་གྱི་མདོར་བསྒྲུབ་པའི་ཕྱིར།
མདོ་སྡེ་དགོངས་འགྲེལ་ལས། བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་པ་
ཉིད་ལས་བརྩམས། སྐྱེ་བ་མ་མཆིས་པ། འགགས་པ་མ་མཆིས་པ། གཟོད་མ་ནས་ཞི་བ་དང་།
རང་བཞིན་གྱིས་ཡོངས་སུ་མྱ་ངན་ལས་འད ས་པ་ཉིད་ལས་བརྩམས་ནས་ཐེག་པ་ཆེན་པོ་ལ་་་་
ཡང་དག་པར་ཞུགས་པ་རྣམས་ལ་ངོ་མཚར་རྨད་དུ་བྱུང་བའི་ཆོས་ཀྱིས་འཁོར་ལོ་གཉིས་པ་་་་་
བསྐོར་ཏེ། ཆོས་ཀྱི་འཁོར་ལོ་བསྐོར་བ་དེ་ཡང་བླ་ན་མཆིས་པ། སྐབས་མཆིས་པ་། དྲང་བའི་
དོན། རྩོད་པའི་གཞིའི་གནས་སུ་གྱུར་པ་ལགས་ཀྱི། ཞེས་གསུངས་པའི་ཕྱིར་ཟེར་ན་སྐྱོན་་་་
མེད་དེ། མདོ་སྡེ་དགོངས་འགྲེལ་ལས། ངེས་དོན་གྱི་མདོར་བསྒྲུབས་པའི་འཁོར་ལོ་གཉིས་པ་
དང༌། དྲང་དོན་གྱི་མདོར་བསྒྲུབས་པའི་འཁོར་ལོ་གཉིས་པ་གཉིས་འཁོར་ལོ་གཉིས་པ་ཙམ་
དུ་མཚུངས་ཀྱང་། དེ་གཉིས་མདོ་གཅིག་མ་ཡིན་པའི་ཕྱིར། དགོངས་འགྲེལ་གྱི་ངེས་དོན་དུ་
བསྒྲུབས་པའི་འཁོར་ལོ་གཉིས་པ་ནི། དགག་བྱ་ལ་དོན་དམ་གྱི་ཁྱད་པར་སྦྱར་བའི་ཤེར་ཕྱིན་
• 52) •



འབུམ་པ་ལྟ་བུ་ཡིན་ནོ། །དྲང་དོན་གྱི་མདོར་སྒྲུབ་པའི་འཁོར་ལོ་གཉིས་པ་ནི། དགག་བྱ་ལ་
དོན་དམ་གྱི་ཁྱད་པར་མ་སྦྱར་བའི་ཤེས་རབ་སྙིང་པོ་ལྟ་བུ་ཡིན་ནོ། །དེས་མདོ་སྡེ་དགོངས་་་
འགྲེལ་ངེས་དོན་གྱི་མདོར་བཞེད་པར་ཐལ། གང་ཟག་དང་། ཕུང་པོ་བདེན་པར་གྲུབ་པ། །
མདོ་སྡེ་དགོངས་འགྲེལ་ལས། ཀུན་བཏགས་མཚན་ཉིད་ངོ་བོ་ཉིད་མེད་པར་གསུངས་པའི་་་་
མེད་རྒྱུའི་ཀུན་བཏགས་ཡིན་ལ། ཕུང་པོ་དང༌། གང་ཟག་བདེན་པར་མེད་པ་ཀུན་བཏགས་
མཚན་ཉིད་ངོ་བོ་ཉིད་མེད་པའི་དོན་དུ་བཤད་པའི་ཕྱིར། འཕགས་སེང་གཉིས། མདོ་སྡེ་་་་
དགོངས་འགྲེལ་དྲང་དོན་གྱི་མདོར་བཞེད་དེ། མདོ་སྡེ་དགོངས་འགྲེལ་ལས་བཤད་པའི་་་་་
འཁོར་ལོ་གསུམ་པས་གོ་མི་ཆོད་པ་གང་ཞིག འཁོར་ལོ་གསུམ་པ་ངེས་དོན་གྱི་མདོ་ཡིན་པའི་
ཕྱིར། དེར་ཐལ། དེ་བཞིན་གཤེགས་པའི་སྙིང་པོའི་མདོ་དང༌། འཕགས་པ་དཔལ་འཕྲེང་
གི་མདོ་རྣམས་ངེས་དོན་གྱི་མདོ་ཡིན་པའི་ཕྱིར་ཁྱབ་སྟེ། དེ་གཉིས་འཁོར་ལོ་གསུམ་པ་ཡིན་་་
པའི་ཕྱིར། དེ་ལྟར་ན། གཟུངས་རྒྱལ་ནས་གདུལ་བྱ་བཀྲི་བའི་མདོ་རིམ་པ་གསུམ་གསུངས་པ་
པའི་གསུམ་པ་འཁོར་ལོ་གསུམ་པ་ཡིན་ཏེ། འཁོར་ལོ་གསུམ་པ་ཡོད་པ་གང་ཞིག མདོ་སྡེ་་་
དགོངས་འགྲེལ་ལས་བཤད་པའི་འཁོར་ལོ་གསུམ་པས་འཁོར་ལོ་གསུམ་པའི་གོ་མི་ཆོད་པའི་་་
ཕྱིར་རོ། །ཡངས་པའི་སྤྱན་དང་ལྡན་པ་རྣམ་དཔྱོད་མཆོག་གི་སྡེ། མདོ་སྔགས་རབ་འབྱམས་
སྨྲ་བ་བསོད་ནམས་གྲགས་པའི་དཔལ་གྱིས་སྦྱར་བའོ།། །།
• 526 •



dན་
༣ བསྟན་པ་རིན་ཆེན་མཆོག་གིས་མ་བྱས་པའམ།
བྱབ་ཀྱང་ཉམས་པར་གྱུར་པའི་ཕྱོགས་དེར་ནི།
སྙིང་རྗེ་ཆེན་པོའི་ཡིད་རབ་བསྐྱོད་པ་ཡིས།།
ཕན་བདེའི་གཏེར་དེ་གསལ་བར་བྱེད་པར་ཤོག།
དཔེ་ནིན་སྒོར། 400.00
