༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN7829
ImageGroup:
ISBN:
13CN7841
n/a
LCCN:
n/a
Title:
པཎ་ཆེན་བསོད་ནམས་གྲགས་པའི་གསུང་གསུང་འབུམ།
paN chen bsod nams grags pa'i gsung gsung 'bum/
to-be-supplied
Author:
to-be-supplied
n/a
Descriptor:
Original Publication:
|| cv
||
Place:
na
Publisher:
Date:
||
Volume:
Total Volumes:
TBRC Pages:
In/a
Introductory Pages:
Text Pages:
Scanning Information:
nia
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



༄༅། །པཎ་ཆེན་བསོད་ནམས་གྲགས་པའི་
གསུང་འབུམ་བཞུགས་སོ། །
པོད་བཅུ་གཅིག་པ།
za/lis
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་སྤེལ།
ད



༈ པཎ་ཆེན་བསོད་ནམས་གྲགས་པ་ལ་ན་མོ།།



བཀའ་གདམས་གསར་རྙིང་གི་ཆོས་འབྱུང་དང་།
འདུལ་བའི་ཆོས་འབྱུང༌། དགེ་ལྡན་ལེགས་བཤད།
རྒྱལ་རབས་འཕྲུལ་གྱི་ལྡེ་མིག་བཅས་
བཞུགས་སོ།།



གླེང་བརྗོད།
མཁྱེན་པས་འཇམ་དབྱངས་དངོས་དང་གཉིས་སུ་མེད། །
བརྩེ་བས་རྒྱལ་ཀུན་མཛད་པ་གཅིག་ཏུ་བསྣམས། །
མཛད་པས་འགྲོ་ཀུན་རེ་བ་སྐོང་མཁས་པ། ། །
མཚུངས་མེད་འདྲེན་འཆོག་བསྟན་འཛིན་རྒྱ་མཚོར་བཏུད། །
མཁས་ཚུལ་གསུམ་གྱི་གཡུ་རལ་མངོན་བརྗིད་ཅིང་། །
ལུང་རིགས་མཆེ་སྡེར་འབར་བས་ཕས་རྒོལ་བསྙིལ། །
བློ་བཟང་རིང་ལུགས་གངས་རིའི་རྒྱན་གཅིག་པུ། །
མཁས་པའི་ཁྱུ་མཆོག་པཎ་ཆེན་མཆོག་དེ་རྒྱལ། །
དེ་ལ་རང་ཅག་གཞིས་བྱེས་བོད་མི་ཡོངས་ཀྱི་བླ་ན་མེད་པའི་དབུ་ཁྲིད་སྤྱི་ནོར་ྋགོང་
ས་སྐྱབས་མགོན་ཆེན་པོ་མཆོག་གི་བླ་ན་མེད་པའི་ཐུགས་བསྐྱེད་དང་མཛད་འཕྲིན་ཉག་ཅིག་
ལ་བརྟེན་ནས་དེང་དུས་རིས་སུ་མ་མཆིས་པའི་རྒྱལ་བའི་བསྟན་པ་རིན་པོ་ཆེ་འཛམ་གླིང་ཡུལ་
གྲུ་ཀུན་ཏུ་དར་ཁྱབ་བྱུང་དང་འབྱུང་བཞིན་པ་ནི་མགོན་པོ་གང་གི་བཀྲིན་ཡིན་པ་ཤེས་པར་
བྱས་ཏེ་དུས་རྟག་ཏུ་རྗེས་དྲན་ཞུ་འོས་པ་དང་།
དེ་དང་ཆབས་ཅིག་ཏུ་མགོན་པོ་གང་གིས་རང་ཅག་ཡོངས་ལ་ཐུགས་རྗེས་སུ་བརྩེ་
བས་བཀའ་སློབ་བདུད་རྩིའི་ཉིང་ཁུ་ཇི་ཕེབས་སྙིང་ལ་བཅངས་ཏེ་རང་རང་བབས་འོས་ཀྱི་བསྟན་
སྲིད་ལ་སྨན་པའི་ཞུ་སྒོ་ཕྱར་བ་གྲུ་འདེགས་དགོས་པ་ལས་འགན་དུ་བབས་པ་བཞིན་ད་ལམ་



འབྲས་བློ་གླིང་དཔེ་མཛོད་ཁང་གིས་འགྲོ་གྲོན་བཏང་སྟེ་མདོ་སྔགས་རབ་འབྱམས་སྨྲ་བ་པཎ་
ཆེན་བསོད་ནམས་གྲགས་པ་རྣམ་དཔྱོད་མཆོག་གི་སྡེས་མཛད་པའི་རྒྱལ་རབས་ཆོས་འབྱུང་
འདི་ཉིད་དོན་གཉེར་ཅན་དང་སློབ་གཉེར་བ་རྣམས་ཀྱི་ཆེད་དུ་ཀམ་པིའུ་ཊར་ཐོག་སྤར་རྩ་གསར་
བསྒྲིགས་ཀྱི་སྤུས་གང་ལེགས་སྤར་བསྐྲུན་ཞུས་པ་ལགས་ན་འདིས་དོན་གཉེར་ཅན་དང་སློབ་
གཉེར་བ་རྣམས་ལ་ཐུགས་ཕན་གསོས་པའི་རེ་བ་ཞུ་བཞིན་ཡོད།



ཡང་
དཀར་ཆག
aག
གླེང་བརྗོད།..…………..….……....
བཀའ་གདམས་གསར་རྙིང་གི་ཆོས་འབྱུང་ཡིད་ཀྱི་མཛེས་རྒྱན།... 1
...........
མཆོད་བརྗོད་དང་བརྩམ་པར་དམ་བཅའ་བ།.......…..…...
མཉམ་མེད་ཇོ་བོ་རྗེ་སོགས་ལས་བརྩམས་པའི་བཀའ་གདམས་
རྙིང་མའི་རྣམ་ཐར།...…………....
རྗེ་ཉིད་ཀྱི་བཀའ་བརྒྱུད་ལས་བརྩམས་པའི་རྣམ་ཐར།
རྗེ་བདག་ཉིད་ཆེན་པོའི་སྲས་ཀྱི་ཐུ་བོ་གཉིས་ལ་སོགས་པའི་རྣམ་ཐར།.....
གསང་ཆེན་རྒྱུད་གྲྭ་སྨད་སྟོད་གཉིས་ཀྱི་བྱུང་བ་བརྗོད་པ།..
རྗེ་འཇམ་དབྱངས་ཆོས་རྗེ་བཀྲིས་དཔལ་ལྡན་པའི་རྣམ་ཐར།..………….………..
གདན་ས་དཔལ་ལྡན་འབྲས་སྤུངས་ཆགས་བཏབ་ཚུལ་སོགས་འཆད་པ།
ཐམས་ཅད་མཁྱེན་པ་སྐུ་ཕྲེང་གཉིས་པ་དགེ་འདུན་རྒྱ་མཚོའི་རྣམ་ཐར།....…...
བྱམས་ཆེན་ཆོས་རྗེ་ཤཱཀྱ་ཡེ་ཤེས་ཀྱི་རྣམ་ཐར།....………………….…….…….……..…..
གདན་ས་སེ་རའི་ལོ་རྒྱུས།..
ཐམས་ཅད་མཁྱེན་པ་རྗེ་དགེ་འདུན་གྲུབ་ཀྱི་རྣམ་ཐར།... . .
བཀྲ་ཤིས་ལྷུན་པོ་ཆགས་བཏབ་ཚུལ།.
བཀའ་རྒྱུད་དམ་པ་རྣམས་ཀྱི་རྣམ་ཐར་དོན་བསྡུས་ཏེ་བརྗོད་པ།
སྤར་བྱང་སྨོན་ཚིག



སང་
དཀར་ཆག།
དམ་པའི་ཆོས་འདུལ་བའི་ཆོས་འབྱུང་དད་པའི་འབབ་སྟེགས... 201
མཆོད་བརྗོད་དང་བརྩམ་པར་དམ་བཅའ་བ།..………………………………..….…….
མཉམ་མེད་ཐུབ་པའི་དབང་པོ་སྐུ་བལྟམས་ཏེ་མངོན་པར་རྫོགས་པར་
སངས་རྒྱས་ནས་གདུལ་བྱར་བདེན་བཞི་ཆོས་འཁོར་སྐོར་ཚུལ།........
སློབ་དཔོན་ཡོན་ཏན་འོད་སོགས་ཀྱིས་འདུལ་བའི་མདོ་འགྲེལ་
ཇི་ལྟར་མཛད་ཚུལ།
མཁན་ཆེན་དཀའ་བཞི་པ་བློ་གསལ་གྱི་རྣམ་པར་ཐར་པ།
མཁས་པ་བྱ་འདུལ་བ་ཆེན་པོའི་རྣམ་པར་ཐར་པ།
གོ་སླ་བའི་ཕྱིར་བཤད་རྒྱུད་མདོར་བསྡུ་ཚུལ།
སྤར་སྨོན་མཛད་བྱང་།...
༨
དགེ་ལྡན་ལེགས་བཤད་པདྨ་དཀར་པོའི་ཆུན་པོ།……………………………….. 239



ཨང་
དཀར་ཆག
རྒྱལ་རབས་འཕྲུལ་གྱི་ལྡེ་མིག
རྒྱ་གར་གྱི་རྒྱལ་རབས།..
ཤམ་བྷ་ལའི་རྒྱལ་རབས།..
བོད་ཀྱི་རྒྱལ་རབས།
རྒྱ་ནག་གི་རྒྱལ་རབས།
ཧོར་གྱི་རྒྱལ་རབས།... ...…..........…......
བོད་དུ་རྒྱ་ཧོར་གྱི་ལུགས་བྱུང་ཚུལ།….………………..
ས་སྐྱ་བས་ཆོལ་ཁ་གསུམ་ལ་དབང་བསྒྱུར་ཚུལ།
ཕག་གྲུ་བས་ཆོལ་ཁ་གསུམ་ལ་དབང་བསྒྱུར་ཚུལ།
སྣེ་གདོང་པས་ཆོལ་ཁ་གསུམ་ལ་དབང་བསྒྱུར་ཚུལ།
སྤར་སྨོན་བཅས་སོ། །..……..
།.............



༄༅། །བཀའ་གདམས་གསར་རྙིང་གི་ཆོས་འབྱུང་ཡིད་ཀྱི་
མཛེས་རྒྱན་ཞེས་བྱ་བ་བཞུགས་སོ།།
༄༅། །དྲིན་ཅན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་
པ་རྣམས་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། །བརྩེ་བ་ཆེན་པོ་རྗེས་སུ་གཟུང་
དུ་གསོལ། སྐུ་གསུམ་མངོན་གྱུར་རྒྱལ་བའི་དབང་པོ་འོད་དཔག་མེད། །གནས་ལྔ་
མཁྱེན་པའི་པཎ་ཆེན་ལྷ་ཅིག་ཚུལ་གཟུང་ནས། །རྒྱ་བོད་གཉིས་སུ་ལུང་རྟོགས་དམ་
ཆོས་སྒྲོན་མེ་སྤར། །ཇོ་བོ་དཔལ་ལྡན་ཨ་ཏི་ཤ་ལ་ཕྱག་འཚལ་ལོ། །རྒྱལ་བ་ཀུན་གྱི་
ཐུགས་རྗེའི་ཆུ་གཏེར་ལས། །དོན་གཉིས་དགོས་འདོད་མ་ལུས་འབྱུང་བའི་གནས། །བཀའ་
གདམས་རྒྱལ་མཚན་རྩེ་མོར་མངོན་མཐོ་བ། །སྟོན་པ་རིན་པོ་ཆེ་ལ་ཕྱག་འཚལ་ལོ།།
རིགས་གསུམ་མགོན་པོའི་རྣམ་འཕྲུལ་སྐུ་མཆེད་གསུམ། །ཉི་ཟླ་ཟུང་གཅིག་དབུས་ཀྱི་
གླང་ཤར་གཉིས། །སེམས་དཔའ་ཆེན་པོ་བྱ་འཆད་གཉིས་ལ་སོགས། །བཀའ་གདམས་
རིན་ཆེན་འཕྲེང་རྣམས་ཕྱག་གི་ཡུལ། །གང་གི་བློ་གྲོས་ཕ་མཐའ་བྲལ་བ་ཀུན་གསལ་
མཛེས་མ་མཁའ་དབྱིངས་ཕོ་བྲང་ཡངས་པའི་གཞིར། །ཐུབ་པའི་གསུང་རབ་མདོ་རྒྱུད་
གཞུང་བཟང་བགྲང་ཡས་ཆུ་ཁུར་སྨུག་པོའི་ཕུང་པོ་ཅི་ཡང་འཛིན། །སྙན་པར་གྲགས་
པའི་དབྱར་སྐྱེས་རྔ་སྒྲ་མཐའ་ཡས་སྟོང་གསུམ་འཇིག་རྟེན་ཁྱོན་འདིར་བསྒྲགས་པ་ལས།།
ལེགས་བཤད་བདུད་རྩིའི་སྦྲང་ཆར་རྒྱུན་གྱིས་ཐུབ་བསྟན་དཔྱིད་ཀྱི་དཔལ་མོ་སྐྱོང་དེར་
ཕྱག་བགྱིད་དོ། །རིགས་ལམ་ཕྲ་མོའི་རི་མོ་རྣམ་བཀྲ་དར་ཆེན་མཛེས་པའི་ལུང་གི་གོས།།



རྒྱལ་རབས་ཆོས་འབྱུང་།
2
མ་ལུས་མཁས་པའི་ཡིད་རབ་འཕྲོག་བྱེད་རྣམ་དཔྱོད་གསེར་གྱི་ཡུ་བ་བརྟེན། །མཆོག་
དང་ཐུན་མོང་དངོས་གྲུབ་ཀུན་སྩོལ་རིན་ཆེན་ཏོག་འབར་ཆེར་གཡོ་བ། །རྒྱལ་བའི་
རྒྱལ་ཚབ་བསྟན་པའི་རྒྱལ་མཚན་ངོ་མཚར་མཆོག་ཁྱོད་རྒྱལ་གྱུར་ཅིག །གྲངས་མེད་
རྒྱལ་བ་སྲས་བཅས་ཀུན་གྱི་དགེ་ལེགས་མཁྱེན་བརྩེ་མ་ལུས་རྣམས། །དཔལ་ལྡན་མཁས་
པ་ཀུན་གྱི་མགོ་བོར་བཤེས་གཉེན་གར་གྱིས་རྣམ་རོལ་ཏེ། །རྗེ་བཙུན་བླ་མའི་ལུགས་
བཟང་ནོར་འཛིན་ཡོངས་སུ་ཁྱབ་མཛད་པ། །མཁས་དང་གྲུབ་ཅེས་སྙན་བའི་བ་དན་
སྲིད་གསུམ་གཡོ་བ་ཁྱོད་ཕྱག་འཚལ། །གསུང་རབ་རྒྱ་མཚོའི་དབའ་ཀློང་འཁོར་མ་
ནས། །བཀའ་གདམས་ཡིད་བཞིན་ནོར་བུའི་ཟོང་བླངས་ཏེ། །བདག་བློའི་ཁང་བཟང་
བང་མཛོད་གང་མཛད་པ། །ཡོངས་འཛིན་དེད་དཔོན་རྣམས་ལ་གུས་ཕྱག་འཚལ།།
བཀའ་གདམས་གསར་རྙིང་བཤེས་གཉེན་འབུམ་ཕྲག་གི །ངོ་མཚར་མཛད་སྤྱོད་ཀུ་མུད་
ཏ་ཀའི་ཚལ། །གསལ་བྱེད་ཆོས་འབྱུང་འོད་དཀར་འཁྱིལ་བ་ཞིག །རྣམ་དཔྱོད་ཤར་
རིའི་རྩེ་ལས་དེང་འདིར་ཤར། །ཡ་མཚན་གཏམ་གྱི་ཆུ་ཕྲན་ཀུན་བསྡུས་ནས། །མ་
དད་དྲི་མ་འཁྲུད་པའི་དག་བྱེད་མཆོག །རྣམ་དཔྱོད་གླང་པོའི་ཁ་ལས་ལེགས་འོངས་
པ༑ ༑ཆོས་འབྱུང་གངྒཱའི་རྒྱུན་ཀྱང་འདི་ལྟར་འབབ། །
དེ་ལ་འདིར་གནས་ལྔ་རིག་པའི་པཎྜི་ཏ་ཆེན་པོ་དཔལ་མར་མེ་མཛད་ཡེ་ཤེས་
ནི་རྒྱ་བོད་ཡོངས་ལ་ཤིན་ཏུ་བཀའ་དྲིན་ཆེ་བའི་ཕྱིར་ན། དེ་དག་གི་བཀའ་བརྒྱུད་ལས་
བརྩམས་པའི་རྣམ་པར་ཐར་པ་མདོ་ཙམ་ནི། སངས་རྒྱས་མྱ་ངན་ལས་འདས་ནས་ལོ་
སྟོང་བརྒྱད་བརྒྱ་བཅུ་དྲུག་ལོན་པ་སྣ་ཚོགས་ཀྱི་ལོ་ཞེས་པ་ཆུ་ཕོ་རྟའི་ལོ་ལ་ཤར་ཕྱོགས་
ཟ་ཧོར་གྱི་ཡུལ་བི་ཀྲ་མ་པུ་རིའི་དབུས་ཕོ་བྲང་གསེར་གྱི་རྒྱལ་མཚན་ཅན་ཞེས་བྱ་བར། །



བཀའ་གདམས་ཆོས་འབྱུང་།
ཡབ་རྒྱལ་པོ་དགེ་བ་དཔལ་དང་། ཡུམ་དཔལ་མོ་འོད་ཟེར་ཅན་ཞེས་བྱ་བའི་སྲས་གསུམ་
གྱི་འབྲིང་པོར་ཇོ་བོ་ཉིད་སྐུ་འཁྲུངས། དང་པོར་ཐེག་པ་ཆེན་པོ་གསང་སྔགས་ཀྱི་སྒོར་
སྨིན་པར་མཛད། དགུང་ལོ་ཉེར་དགུ་ན་ཨོ་ཏནྟ་པུ་རིའི་གཙུག་ལག་ཁང་དུ་ཕལ་ཆེན་
སྡེ་པའི་མཁན་པོ་ཤྲཱི་ལ་རཀྵིཏ་ལས་དགེ་སློང་ཚིགས་རྫོགས་མཛད་ཅིང་། གསེར་གླིང་
པ་སོགས་བླ་མ་མང་པོའི་ཞབས་ལ་གཏུགས་ནས། རིག་པའི་གནས་ལྔ་སྦྱངས་པས། མཁྱེན་
རབ་དང་བདག་གཞན་བརྗེ་བའི་ཐུགས་རྗེ་ཕུན་སུམ་ཚོགས་པས་འཕགས་ཡུལ་གྱི་པཎྜི་
ཏ་རྣམས་ཀྱི་གཙུག་གི་ནོར་བུ་ལྟར་བཞུགས་པའི་སྐབས་སུ། བོད་ཀྱི་ལྷ་བཙུན་པ་བྱང་
ཆུབ་འོད་ཀྱིས་ནག་ཚོ་ཚུལ་ཁྲིམས་རྒྱལ་བ་ལ་སོགས་པ་སྤྱན་འདྲེན་དུ་བཏང་བ་ལས།
ཇོ་བོ་ཉིད་དགུང་ལོ་ང་དགུ་བཞེས་པ་དཔའ་བོ་ཞེས་པ་ལྕགས་ཕོ་འབྲུག་ལ་གདན་
བཏེག ཁྱུ་མཆོག་ཅེས་པ་ལྕགས་མོ་སྦྲུལ་ལ་བལ་ཡུལ་དུ་ཕེབས་ནས་ལོ་གཅིག་བཞུགས།
རེ་གཅིག་པ་ཆུ་རྟ་ལ་མངའ་རིས་སུ་བྱོན་ནས་ལས་རྒྱུ་འབྲས་དང་སེམས་བསྐྱེད་ལས་
བརྩམས་པའི་ཆོས་གཙོ་བོར་གསུངས་ཤིང་བྱང་ཆུབ་ལམ་གྱི་སྒྲོན་མ་རང་འགྲེལ་དང་
བཅས་པ་མཛད། དགུང་ལོ་རེ་གསུམ་བཞེས་པའི་ཉི་སྒྲོལ་བྱེད་ཅེས་པ་ཤིང་ཕོ་སྤྲེའུ་ལ་
པུ་རངས་སུ་བཞུགས་པའི་ཚེ། དགེ་བཤེས་སྟོན་པས་རང་ལོ་ཞེ་གཅིག་བཞེས་པའི་སྟེང་
དུ༑ ཇོ་བོ་དང་པོར་ཞལ་མཇལ་ནས་དབུས་སུ་གདན་དྲངས་ཏེ། དགུང་ལོ་རེ་དྲུག་
བཞེས་པའི་མེ་མོ་ཕག་གི་ལོ་ལ་དཔལ་བསམ་ཡས་སུ་ཕྱག་ཕེབས། ལོ་དེའི་མཇུག་སྙེ་
ཐང་དུ་ཕེབས་པ་ལ་བྱམས་འཇམ་དབྱངས་ཆོས་ཀྱི་བགྲོ་བ་མཛད་པའི་བུམ་ཆུ་བྱིན། རེ་
དགུ་བཞེས་པའི་རྣམ་འགྱུར་ཞེས་ལྕགས་ཕོ་སྟག་ལ་ཡེར་པ་ལྷ་རིའི་མགུལ་དུ་དགེ་བཤེས་
སྟོན་པས་འབུལ་ནོད་བྱས། དོན་གསུམ་བཞེས་པ་རྒྱལ་བའི་ལོ་ཞེས་པ་ཤིང་ཕོ་རྟའི་དབྱུ་



རྒྱལ་རབས་ཆོས་འབྱུང་།
གུ་ཟླ་བའི་ཚེས་བཅོ་བརྒྱད་ལ་སྙེ་ཐང་དུ་གཤེགས། དེ་ནས་ད་ལོའི་ས་མོ་གླང་འདི་ཡན་
ལ་ལོ་བཞི་བརྒྱ་དང་དོན་ལྔ་སོང་། དེ་དག་ནི་གླེགས་བམ་རིན་པོ་ཆེ་དང་། ལམ་ཡིག་
གསང་འཁོར་མ་དང་། ཞང་ཤར་བའི་ལམ་རིམ་བརྗེད་བྱང་མ་རྣམས་ཀྱི་དགོངས་པ་
ཡིན་ཞིང་། དུས་འཁོར་ཊིཀ་ཆེན་དུ་ཇོ་བོས་ལྕགས་མོ་ཡོས་ལ་བོད་དུ་བསྟན་རྩིས་མཛད་
པར་གསུངས་པས། མཁས་གྲུབ་རིན་པོ་ཆེ་ཡང་ཇོ་བོ་ཆུ་རྟ་ལ་འཁྲུངས་པ་བཞེད་པར་
གསལ་ལོ། །འོ་ན་གསང་འཁོར་མར། དེ་ལྟར་རྗེ་བཙུན་ཐམས་ཅད་མཁྱེན་པ་ནི། །མེ་
ཕོ་རྟ་ལ་རྒྱ་གར་ཡུལ་དུ་འཁྲུངས། །དྲུག་ཅུའི་བར་དུ་རྒྱ་གར་ཆོས་ཀྱིས་བསྐྱངས། །ཆུ་
ཕོ་རྟ་ལ་ཁ་བ་ཅན་དུ་བྱོན། །ཞེས་མེ་རྟ་ལ་འཁྲུངས་པར་གསུངས་པ་ཇི་ལྟར་ཡིན་ཞེ་
ན༑ ཚིག་རྐང་གཉིས་པ་མ་དག་པ་ཁོ་ན་སྟེ། རྐང་པ་བཞི་པ་དང་དངོས་སུ་འགལ་
བས་སོ། །
ནག་ཚོ་ནས་བརྒྱུད་པའི་རྣམ་ཐར་གྱི་ཡི་གེ་ཆེན་པོ་ལྟར་ན། ཇོ་བོ་ཉིད་ཀྱི་བསྟན་
རྩིས་ཀྱི་དབང་དུ་བྱས་ཏེ། སངས་རྒྱས་ཤིང་ཕོ་སྤྲེའུ་ལ་མྱ་ངན་ལས་འདས་པ་ནས་ལོ་
སུམ་སྟོང་བཞི་བཅུ་རྩ་བདུན་འདས་པ་རབ་མྱོས་ཞེས་པ་ལྕགས་ཕོ་རྟའི་ལོ་ལ་ཇོ་བོ་སྐུ་
འཁྲུངས། ང་བདུན་པ་ཟད་པ་ཞེས་པ་མེ་སྟག་ལ་རྒྱ་གར་ནས་གདན་བཏེག་སྟེ། ལོ་
དེའི་མཇུག་ལ་བོད་དུ་ཕེབས། དགུང་ལོ་རེ་དྲུག་བཞེས་པའི་ན་ཚོད་ལྡན་ཞེས་པ་ཤིང་
མོ་ཕག་ལ་བསམ་ཡས་སུ་ཕྱག་ཕེབས། རེ་དགུ་བཞེས་པའི་ས་ཕོ་སྟག་ལ་ཡེར་པར་སྟོན་
པ་རིན་པོ་ཆེ་རྟེན་འབྲེལ་གྱི་འབུལ་བ་མཛད། དེའི་ཕྱི་ལོ་ས་མོ་ཡོས་ལ་སྙེ་ཐང་དུ་བྱམས་
འཇམ་དབྱངས་ཆོས་ཀྱི་བགྲོ་བ་མཛད་པའི་བུམ་ཆུ་བྱིན། དོན་གསུམ་བཞེས་པའི་ཆུ་
ཕོ་རྟའི་དབྱུ་གུ་ཟླ་བའི་ཚེས་བཅོ་བརྒྱད་ལ་སྙེ་ཐང་དུ་སྐུ་གཤེགས། ཚེས་ཉི་ཤུ་ལ་གཤེགས་



བཀའ་གདམས་ཆོས་འབྱུང་།
ཞེས་འབྱུང་བ་ཡང་དཔེ་མ་དག་པའོ། །ལམ་ཡིག་ཆེན་མོ་དེར་རྟ་ལོ་ལ་འཁྲུངས་ཞེས་
པ་ཙམ་ལས་མ་བྱུང་ཡང་། ལྕགས་རྟ་ཡིན་པའི་ངེས་པ་ནི་མཆིམས་ནམ་མཁའ་གྲགས་
ཀྱི་བསྟན་རྩིས་ལས་གསལ་ཏེ། བསྟན་རྩིས་དེ་ཉིད་ཇོ་བོ་ཉིད་ཀྱིས་བསམ་ཡས་སུ་མེ་
ཕོ་བྱི་བ་ལ་བརྩིས་པའི་བསྟན་རྩིས་ལ་རྩིས་གཞི་མཛད་པར་སྣང་བས་སོ། །ནཱ་རོ་པ་མེ་
མོ་ཡོས་ལ་གཤེགས་པར་ཚད་ལྡན་འགའ་ཞིག་གིས་གསུངས་པ་ལྟར་ན། ལྕགས་རྟ་ལ་
འཁྲུངས་པ་དང་ལོ་གྲངས་གུང་འགྲིག་ལ། ཆུ་རྟ་ལ་འཁྲུངས་པ་ལྟར་ན། ནཱ་རོ་པ་ཡང་།
ལྕགས་མོ་སྦྲུལ་ལ་གཤེགས་པར་བྱ་དགོས་ཏེ་ཐུགས་རྟོག་འཇུག་པ་ཉིན་སྐར་ལྟ་བུར་སྣང་
ངོ་༑ ༑བྱང་ཆུབ་ལམ་གྱི་རིམ་པ་ལྟར་ན། རྒྱས་པར་ནི་རྣམ་ཐར་གྱི་ཡི་གེ་ཆེན་པོ་
རྣམས་སུ་ཤེས་པར་བྱའོ་ཞེས་གསུངས་པས་ལམ་ཡིག་ཆེན་པོ་བཞིན་ཡིན་ལ། བོད་དུ་
ལོ་བཅུ་བདུན་བཞུགས་པར་གསུངས་པ་ཡང་། བསྟོད་པ་ལས། ཁྱོད་སྔོན་སོ་མ་པུ་
རི་ན། །རྟོག་གེ་འབར་བ་གསུངས་པའི་ཚེ། །དེ་ནི་ལོ་ནི་ཉི་ཤུ་ན། །ཞེས་དང་། དེ་
ནས་ལོ་གཉིས་འདས་པ་ན། །བོད་དུ་འབྱོན་པའི་དུས་སུ་ནི། །ད་ནི་ལོ་ནི་བཅོ་བརྒྱད་
ན༑ ༑ལུས་འདི་བོད་དུ་བཞག་ནས་ནི། །དགའ་ལྡན་གནས་སུ་འགྲོ་འོ་ཞེས། །ཇི་སྐད་
གསུངས་བཞིན་མ་འཁྲུལ་བར། །གྱུར་པ་དེ་ནི་ངོ་མཚར་ཆེ། །ཞེས་གསལ་བར་འབྱུང་
བས་ཡིད་གདུང་བར་མི་བྱའོ། ། །
ཇོ་བོ་དེ་ལ་སྲས་རྒྱ་བོད་གཉིས་ན་བསམ་གྱིས་མི་ཁྱབ་ཀྱང་། རྒྱ་གར་ན་ཐུན་
མོང་མ་ཡིན་པའི་སྲས་ལྔ་ནི། པཎྜི་ཏ་བི་ཏོ་བ། དབུ་མ་སེང་གེ བཤེས་གཉེན་གསང་
པ༑ ཛ་ན་མ་ཏི། པཎྜི་ཏ་སའི་སྙིང་པོ་རྣམས་ཡིན་ཏེ། ཇོ་བོ་ཉིད་དང་བྱིན་རླབས་
དང་ཐུགས་རྒྱུད་མི་མཉམ་ཡང་། མཁྱེན་པ་མཉམ་པར་གྲགས། ཁྱད་པར་བོད་ཁ་



རྒྱལ་རབས་ཆོས་འབྱུང་།
བ་ཅན་པ་ལ་བཀའ་དྲིན་གྱིས་མ་ཁྱབ་པ་དང་། སློབ་མར་མ་གྱུར་པ་མེད་ཅིང་། དེའི་
ནང་ནས་ཡོངས་སུ་གྲགས་པ་ལ། མངའ་རིས་སྟོད་ནས་ལྷ་བཙུན་པ་ཁུ་དབོན། ལོ་ཙྪ་
བ་རིན་ཆེན་བཟང་པོ། ནག་ཚོ་ཚུལ་ཁྲིམས་རྒྱལ་བ་ལ་སོགས་པ་དང་། གློ་བོའི་ཡུལ་
ནས་སྟོན་པ་ཡང་རབ། གུང་ཐང་ནས་སྒོམ་པ་ཚུལ་ཁྲིམས་དང་། ཤེས་རབ་འབྱུང་
གནས། ལྷོ་བྲག་ནས་ཆག་ཁྲི་མཆོག་དང་། བཙུན་པ་དགེ་བསྐྱོང་ལ་སོགས་པ་མང་
དུ་བྱོན། གཞན་ཡང་ལོ་ཙྪ་བ་རྒྱ་བརྩོན་འགྲུས་སེང་གེ དགེ་བའི་བློ་གྲོས། ཤཱཀྱ་བློ་
གྲོས། ཚུལ་ཁྲིམས་འབྱུང་གནས། ལྷ་ཆེན་པོ། གཟུས་རྡོ་རྗེ་རྒྱལ་མཚན། གཙང་
སྟོད་ནས་གྲགས་སྟོན་ཆེ་ཆུང་གཉིས། གཙང་སྨད་ནས་འགར་འགོས་ཡོལ་གསུམ། གནམ་
གྱི་རྫོང་ཁ་པ། བང་སྟོན་བྱང་ཆུབ་རྒྱལ་མཚན། རྡོ་གསུམ་པ། སྣ་ནམ་ཉང་མི། མལ་
ཤེས་རབ་སེམས་དཔའ། དཔོན་ཆོས་རྒྱལ། འགོས་སྟོང་བཙན། ལྷ་བ་མི་ཆེན་པོ།
སྒྲོ་ཨཱརྱ་བྱང་ཚུལ། ཁུ་སེང་གེ་རྒྱལ་མཚན། ལྷ་རྗེ་བསམ་གཏན། ཡོལ་ཆོས་དབང་
མཆེད་གསུམ། ཞང་བཙུན་ཡེར་བ་བསྒོམ་པ་དང་བ་བླ་མ། ཞང་བཙུན་དྲི་མ་མེད་
པ༑ ཀ་བ་ཤཱཀྱ་དབང་ཕྱུག སུམ་པ་མཐུ་ཆེན་ལ་སོགས་པ་མཐའ་ཡས་པ་ཞིག་བྱོན།
ཁམས་ནས། རྣལ་འབྱོར་པ་ཆེན་པོ་ཨ་མི་བྱང་ཆུབ་རིན་ཆེན། དགོན་པ་བ་འཛེང་
དབང་ཕྱུག་རྒྱལ་མཚན། རྣལ་འབྱོར་པ་ཤེས་རབ་རྡོ་རྗེ། ཕྱག་དར་སྟོན་པ། བྱམས་
པ་བློ་གྲོས་དང་སྐུ་མཆེད་ལྔ་བྱོན། དེ་རྣམས་ཀྱི་ནང་ནས་མཆོག་ཏུ་གྱུར་པ། དབུས་
ནས་ཁུ་སྟོན་བརྩོན་འགྲུས་གཡུང་དྲུང་། རྔོག་སྟོན་ལེགས་པའི་ཤེས་རབ། འབྲོམ་སྟོན་
༧རྒྱལ་བའི་འབྱུང་གནས་སོ། །
དེ་ལ་ལོ་ཆེན་ནི། མངའ་རིས་སུ་ས་ཕོ་རྟ་ལ་འཁྲུངས། བཅུ་གསུམ་པ་ལྕགས་



བཀའ་གདམས་ཆོས་འབྱུང་།
རྟ་ལ་རབ་ཏུ་བྱུང་། - བསྟན་པ་ཕྱི་དར་འདི་ལ་རབ་བྱུང་སྔ་ཤོས་སུ་སྣང་། རྒྱལ་པོ་
དར་མས་ལྕགས་མོ་བྱ་ལ་བསྟན་པ་བསྣུབས་པ་ནས་ལོ་བདུན་ཅུ་སོང་བ་དེ་ཡིན། དེ་
ནས་ལོ་གསུམ་པ་ཆུ་བྱ་ལ་དབུས་གཙང་དུ་བསྟན་པ་བྱུང་བར་བུ་སྟོན་རིན་པོ་ཆེ་བཞེད་
ཀྱང་། ལོ་བརྒྱད་པ་ས་སྟག་ལ་བསྟན་པ་བྱུང་བར། སྟོན་པ་རིན་པོ་ཆེའི་བསྟན་རྩིས་
ལས་བཤད་དོ། །ལོ་ཆེན་འདིས་ཉེར་ལྔ་ལོན་དུས་ཇོ་བོ་འཁྲུངས། དགུ་བཅུ་རྩ་བརྒྱད་
པ་ཤིང་མོ་ལུག་ལ་མཁའ་སྤྱོད་དུ་གཤེགས།
ནག་ཚོ་ལྕགས་མོ་ཕག་ལ་གུང་ཐང་དུ་འཁྲུངས། རང་ལོ་སོ་གཉིས་པ་ལ་ཇོ་
བོ་དང་ལྷན་དུ་མངའ་རིས་སུ་ཕེབས། བོད་ལ་བཀའ་དྲིན་ཤིན་ཏུ་ཆེ་ཞིང་། སྐུ་ཚེའང་
རིང་ཤོས་ཤིག་བཞུགས་སྣང་། དེའི་ཐུན་མོང་མ་ཡིན་པའི་སྲས།: རོང་པ་ལག་སོར་
གྲགས་པ་དེ་ནི། རང་གི་སྐྱེ་བ་བཅུ་གསུམ་དྲན་པ། མངོན་པར་ཤེས་པ་རྒྱ་ཆེན་པོ་མངའ་
བ་ཞིག་སྟེ། བཅོམ་ཆུང་དུ་ལག་སོར་དགོན་པ་བཏབ་ནས་ཚོགས་བསྡུས་པས། བཀའ་
གདམས་སྨད་པར་གྲགས། དེ་ལ་བྱ་འདུལ་བརྩོན་འགྲུས་འབར། ཞུ་ལེན་པ་ཤེས་རབ་
གྲགས། རོག་ཆིང་ཕུ་བ། དགེ་བཤེས་རྣམ་པར་བ་སྟེ་བཞིས་བཀའ་གདམས་གསན་
པས། ལག་སོར་བའི་བུ་བཞིར་གྲགས། རྒྱ་ར་སྟོན་འཇིང་བགྲང་ན་ལྔའོ། །དེ་བཞི་རེ་
རེས་མཛད་པའི་བཀའ་གདམས་ཀྱི་བསྟན་རིམ་ཡོད་ཅིང་། ལམ་གྱི་རིམ་པ་ནི་སྐྱེ་བུ་
འབྲིང་ནས་འཁྲིད་དོ། །
ཁྲི་མཆོག་ནི། རང་ལོ་སུམ་ཅུ་པ་ལ་ཇོ་བོ་དང་མཇལ། སོ་ལྔ་པ་ལ་དངོས་
གྲུབ་བརྙེས། ཞེ་གཉིས་པ་ལ་རྭ་སྒྲེང་དུ་གཤེགས། ཀ་བ་ཤཱཀྱ་དབང་ཕྱུག་ཕྱིས་ལན་
པ་སྤྱིལ་པུ་ནས་ཀླུང་ཤོད་དུ་ཕེབས་ཏེ། ཨ་ཏན་ཤེལ་གྱི་བྲག་ཕུག་ཏུ་གཤེགས། བག་



རྒྱལ་རབས་ཆོས་འབྱུང་།
སྟོན་ཀྱང་ཀླུང་ཤོད་དུ་ཕེབས་ནས་གཤེགས། རྣལ་འབྱོར་ཤེས་རབ་རྡོ་རྗེ་གསང་ཕུ་དང་།
ཕྱག་དར་སྟོན་པ་ཁམས་སུ་གཤེགས་སོ། །
ཁུ་ཆེན་པོ་ནི། ནག་ཚོ་དང་དགུང་མཉམ་དུ་འགལ་བྱེད་ཅེས་པ་ལྕགས་མོ་ཕག་
ལ་ཡར་ཀླུངས་སུ་འཁྲུངས། རྗེ་མར་པ་དང་གྲྭ་པ་མངོན་ཤེས་གཉིས་འཁྲུང་པའི་སྔ་ལོ་
ཡིན། རེ་ལྔ་པ་ཤིང་ཡོས་ལ་གཤེགས་ཞེས་དེབ་སྔོན་པ་འཆད། སྟོན་པ་ཚེམས་ནི། ཁུ་
སྐུ་ཚེའི་སྟོན་ལ་གཤེགས་པར་ཡང་བཤད་པས་དཔྱད་དོ། །
རྔོག་ཆེན་པོ་ནི། ཡར་འབྲོག་ཏུ་སྐུ་འཁྲུངས་ཏེ། ཆུ་མོ་གླང་གི་ལོ་ལ། ནེའུ་
ཐོག་གི་དགོན་པའི་གཞི་བཏིང་། རྭ་སྒྲེང་བཏབ་ནས་ལོ་བཅུ་བདུན་སོང་བ་དེ་ཡིན། འཁོར་
ལྔ་བརྒྱ་ཙམ་འདུས། མཐར་མཁའ་སྤྱོད་དུ་གཤེགས་སོ། །དེའི་དབོན་སྲས་བློ་ལྡན་
ཤེས་རབ་ནི། ས་མོ་ཕག་ལ་འཁྲུངས། རང་ལོ་བཅོ་བརྒྱད་པ་ལ་ཁ་ཆེར་བྱོན། ལོ་
བཅུ་བདུན་བཞུགས། སླར་བོད་དུ་ཕེབས་ནས། འཁོར་དཔེ་འགྲེམས་རང་ཡང་ཁྲི་ཕྲག་
གསུམ་ཙམ་བསྡུས་ཤིང་། བཀའ་གདམས་ཀྱི་བསྟན་རིམ་བསྡུས་པ་ཚིགས་བཅད་མ་
གཅིག་མཛད། ང་གཅིག་བཞེས་པ་ལ་བློ་བྱིང་མཚམས་སུ་གཤེགས། དེ་ལ་སྲས་ཀྱི་
ཐུ་བོ་བཞི་ཡོད་པའི་ནང་ནས། གྲོ་ལུང་པ་བློ་གྲོས་འབྱུང་གནས་ཀྱིས་ཁམ་ལུང་པ་ལ་
གཏུགས་ཏེ་བཀའ་གདམས་གསན་ཞིང་། བསྟན་རིམ་ཆེ་ཆུང་གཉིས་མཛད། ལམ་
གྱི་རིམ་པ་ནི་བཤེས་གཉེན་བསྟེན་ཚུལ་ནས་འཁྲིད་དོ། །
བཤེས་གཉེན་འབྲོམ་སྟོན་པ་ནི། ཕུག་རིངས་རྩ་སྒྱེ་མོར་ཁྲོ་མོའི་ལོ་ཞེས་པ་ཤིང་
ཕོ་འབྲུག་ལ་སྐུ་འཁྲུངས། དང་པོར་གཡུང་ཆོས་མགོན་ལ་ཀློག་སྦྱོང་བ་དང་། རྒྱལ་
གྱི་ཞང་ཆེན་པོ་ལ་དགེ་བསྙེན་ཞུས། དེ་ནས་རིམ་གྱིས་ཁམས་སུ་བྱོན་ཏེ། སེ་བཙུན་



བཀའ་གདམས་གསར་རྙིང་གི་ཆོས་འབྱུང་དང་། །
འདུལ་བའི་ཆོས་འབྱུང་། དགེ་ལྡན་ལེགས་བཤད
རྒྱལ་རབས་འཕྲུལ་གྱི་ལྡེ་མིག་བཅས་
བཞུགས་སོ།།



མང་
དཀར་ཆག་
རྒྱལ་རབས་འཕྲུལ་གྱི་ལྡེ་མིག.....
༡
25
ཙ༧
རྒྱ་གར་གྱི་རྒྱལ་རབས།..
ཤམ་བྷ་ལའི་རྒྱལ་རབས།…..........
བོད་ཀྱི་རྒྱལ་རབས།..
རྒྱ་ནག་གི་རྒྱལ་རབས།...…..…..….….…...………..
288
ཧའགྱི རྒྱལ་རབས།...............................
291
293
ཊ
296
བོད་དུ་རྒྱ་ཧོར་གྱི་ལུགས་བྱུང་ཚུལ།...….....…….…....
ས་སྐྱ་བས་ཆོལ་ཁ་གསུམ་ལ་དབང་བསྒྱུར་ཚུལ།..
ཕག་གྲུ་བས་ཆོལ་ཁ་གསུམ་ལ་དབང་བསྒྱུར་ཚུལ།..
སྣེ་གདོང་པས་ཆོལ་ཁ་གསུམ་ལ་དབང་བསྒྱུར་ཚུལ།
སྤར་སྨོན་བཅས་སོ། །...….……………..
310
༨
༩
༡༠
༤
319
342



-
-----=
= = ་་་་་་
་ ་་་
༄༅། །བཀའ་གདམས་གསར་རྙིང་གི་ཆོས་འབྱུང་ཡིད་ཀྱི་
མཛེས་རྒྱན་ཞེས་བྱ་བ་བཞུགས་སོ།།
༄༅། །དྲིན་ཅན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་
པ་རྣམས་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། །བརྩེ་བ་ཆེན་པོ་རྗེས་སུ་གཟུང་
དུ་གསོལ། སྐུ་གསུམ་མངོན་གྱུར་རྒྱལ་བའི་དབང་པོ་འོད་དཔག་མེད། །གནས་ལྔ་
མཁྱེན་པའི་པཎ་ཆེན་ལྷ་ཅིག་ཚུལ་གཟུང་ནས། །རྒྱ་བོད་གཉིས་སུ་ལུང་རྟོགས་དམ་
ཆོས་སྒྲོན་མེ་སྤར། །ཇོ་བོ་དཔལ་ལྡན་ཨ་ཏི་ཤ་ལ་ཕྱག་འཚལ་ལོ། །རྒྱལ་བ་ཀུན་གྱི་
ཐུགས་རྗེའི་ཆུ་གཏེར་ལས། །དོན་གཉིས་དགོས་འདོད་མ་ལུས་འབྱུང་བའི་གནས། །བཀའ་
གདམས་རྒྱལ་མཚན་རྩེ་མོར་མངོན་མཐོ་བ། །སྟོན་པ་རིན་པོ་ཆེ་ལ་ཕྱག་འཚལ་ལོ།།
རིགས་གསུམ་མགོན་པོའི་རྣམ་འཕྲུལ་སྐུ་མཆེད་གསུམ། །ཉི་ཟླ་ཟུང་གཅིག་དབུས་ཀྱི་
གླང་ཤར་གཉིས། །སེམས་དཔའ་ཆེན་པོ་བྱ་འཆད་གཉིས་ལ་སོགས། །བཀའ་གདམས་
རིན་ཆེན་འཕྲེང་རྣམས་ཕྱག་གི་ཡུལ། །གང་གི་བློ་གྲོས་ཕ་མཐའ་བྲལ་བ་ཀུན་གསལ་
མཛེས་མ་མཁའ་དབྱིངས་ཕོ་བྲང་ཡངས་པའི་གཞིར། །ཐུབ་པའི་གསུང་རབ་མདོ་རྒྱུད་
གཞུང་བཟང་བགྲང་ཡས་ཆུ་ཁུར་སྨུག་པོའི་ཕུང་པོ་ཅི་ཡང་འཛིན། །སྙན་པར་གྲགས་
པའི་དབྱར་སྐྱེས་རྔ་སྒྲ་མཐའ་ཡས་སྟོང་གསུམ་འཇིག་རྟེན་ཁྱོན་འདིར་བསྒྲགས་པ་ལས།།
ལེགས་བཤད་བདུད་རྩིའི་སྦྲང་ཆར་རྒྱུན་གྱིས་ཐུབ་བསྟན་དཔྱིད་ཀྱི་དཔལ་མོ་སྐྱོང་དེར་
ཕྱག་བགྱིད་དོ། །རིགས་ལམ་ཕྲ་མོའི་རི་མོ་རྣམ་བཀྲ་དར་ཆེན་མཛེས་པའི་ལུང་གི་གོས།།



--- -
-
རྒྱལ་རབས་ཆོས་འབྱུང་། །
མ་ལུས་མཁས་པའི་ཡིད་རབ་འཕྲོག་བྱེད་རྣམ་དཔྱོད་གསེར་གྱི་ཡུ་བ་བརྟེན། །མཆོག་
དང་ཐུན་མོང་དངོས་གྲུབ་ཀུན་སྩོལ་རིན་ཆེན་ཏོག་འབར་ཆེར་གཡོ་བ། །རྒྱལ་བའི་
རྒྱལ་ཚབ་བསྟན་པའི་རྒྱལ་མཚན་ངོ་མཚར་མཆོག་ཁྱོད་རྒྱལ་གྱུར་ཅིག །གྲངས་མེད་
རྒྱལ་བ་སྲས་བཅས་ཀུན་གྱི་དགེ་ལེགས་མཁྱེན་བརྩེ་མ་ལུས་རྣམས། །དཔལ་ལྡན་མཁས་
པ་ཀུན་གྱི་མགོ་བོར་བཤེས་གཉེན་གར་གྱིས་རྣམ་རོལ་ཏེ། །རྗེ་བཙུན་བླ་མའི་ལུགས་
བཟང་ནོར་འཛིན་ཡོངས་སུ་ཁྱབ་མཛད་པ། །མཁས་དང་གྲུབ་ཅེས་སྙན་བའི་བ་དན་
སྲིད་གསུམ་གཡོ་བ་ཁྱོད་ཕྱག་འཚལ། །གསུང་རབ་རྒྱ་མཚོའི་དབའ་ཀློང་འཁོར་མ་
ནས། །བཀའ་གདམས་ཡིད་བཞིན་ནོར་བུའི་ཟོང་བླངས་ཏེ། །བདག་བློའི་ཁང་བཟང་
བང་མཛོད་གང་མཛད་པ། །ཡོངས་འཛིན་དེད་དཔོན་རྣམས་ལ་གུས་ཕྱག་འཚལ།།
བཀའ་གདམས་གསར་རྙིང་བཤེས་གཉེན་འབུམ་ཕྲག་གི །ངོ་མཚར་མཛད་སྤྱོད་ཀུ་མུད་
ཏ་ཀའི་ཚལ། །གསལ་བྱེད་ཆོས་འབྱུང་འོད་དཀར་འཁྱིལ་བ་ཞིག །རྣམ་དཔྱོད་ཤར་
རིའི་རྩེ་ལས་དེང་འདིར་ཤར། །ཡ་མཚན་གཏམ་གྱི་ཆུ་ཕྲན་ཀུན་བསྡུས་ནས། །མ་
དད་དྲི་མ་འཁྲུད་པའི་དག་བྱེད་མཆོག །རྣམ་དཔྱོད་གླང་པོའི་ཁ་ལས་ལེགས་འོངས་
པ༑ ༑ཆོས་འབྱུང་གངྒཱའི་རྒྱུན་ཀྱང་འདི་ལྟར་འབབ། །
དེ་ལ་འདིར་གནས་ལྔ་རིག་པའི་པཎྜི་ཏ་ཆེན་པོ་དཔལ་མར་མེ་མཛད་ཡེ་ཤེས་
ནི་རྒྱ་བོད་ཡོངས་ལ་ཤིན་ཏུ་བཀའ་དྲིན་ཆེ་བའི་ཕྱིར་ན། དེ་དག་གི་བཀའ་བརྒྱུད་ལས་
བརྩམས་པའི་རྣམ་པར་ཐར་པ་མདོ་ཙམ་ནི། སངས་རྒྱས་མྱ་ངན་ལས་འདས་ནས་ལོ་
སྟོང་བརྒྱད་བརྒྱ་བཅུ་དྲུག་ལོན་པ་སྣ་ཚོགས་ཀྱི་ལོ་ཞེས་པ་ཆུ་ཕོ་རྟའི་ལོ་ལ་ཤར་ཕྱོགས་
ཟ་ཧོར་གྱི་ཡུལ་བི་ཀྲ་མ་པུ་རིའི་དབུས་ཕོ་བྲང་གསེར་གྱི་རྒྱལ་མཚན་ཅན་ཞེས་བྱ་བར།



- --
-
-
，
-
-
-
-
，
-
--
. བཀའ་གདམས་ཆོས་འབྱུང་།
ཡབ་རྒྱལ་པོ་དགེ་བ་དཔལ་དང་། ཡུམ་དཔལ་མོ་འོད་ཟེར་ཅན་ཞེས་བྱ་བའི་སྲས་གསུམ་
གྱི་འབྲིང་པོར་ཇོ་བོ་ཉིད་སྐུ་འཁྲུངས། དང་པོར་ཐེག་པ་ཆེན་པོ་གསང་སྔགས་ཀྱི་སྒོར་
སྨིན་པར་མཛད། དགུང་ལོ་ཉེར་དགུ་ན་ཨོ་ཏནྟ་པུ་རིའི་གཙུག་ལག་ཁང་དུ་ཕལ་ཆེན་
སྡེ་པའི་མཁན་པོ་ཤྲཱི་ལ་རཀྵིཏ་ལས་དགེ་སློང་ཚིགས་རྫོགས་མཛད་ཅིང་། གསེར་གླིང་
པ་སོགས་བླ་མ་མང་པོའི་ཞབས་ལ་གཏུགས་ནས། རིག་པའི་གནས་ལྔ་སྦྱངས་པས། མཁྱེན་
རབ་དང་བདག་གཞན་བརྗེ་བའི་ཐུགས་རྗེ་ཕུན་སུམ་ཚོགས་པས་འཕགས་ཡུལ་གྱི་པཎྜི་
ཏ་རྣམས་ཀྱི་གཙུག་གི་ནོར་བུ་ལྟར་བཞུགས་པའི་སྐབས་སུ། བོད་ཀྱི་ལྷ་བཙུན་པ་བྱང་
ཆུབ་འོད་ཀྱིས་ནག་ཚོ་ཚུལ་ཁྲིམས་རྒྱལ་བ་ལ་སོགས་པ་སྤྱན་འདྲེན་དུ་བཏང་བ་ལས།
ཇོ་བོ་ཉིད་དགུང་ལོ་ང་དགུ་བཞེས་པ་དཔའ་བོ་ཞེས་པ་ལྕགས་ཕོ་འབྲུག་ལ་གདན་
བཏེག ཁྱུ་མཆོག་ཅེས་པ་ལྕགས་མོ་སྦྲུལ་ལ་བལ་ཡུལ་དུ་ཕེབས་ནས་ལོ་གཅིག་བཞུགས།
རེ་གཅིག་པ་ཆུ་རྟ་ལ་མངའ་རིས་སུ་བྱོན་ནས་ལས་རྒྱུ་འབྲས་དང་སེམས་བསྐྱེད་ལས་
བརྩམས་པའི་ཆོས་གཙོ་བོར་གསུངས་ཤིང་བྱང་ཆུབ་ལམ་གྱི་སྒྲོན་མ་རང་འགྲེལ་དང་
བཅས་པ་མཛད། དགུང་ལོ་རེ་གསུམ་བཞེས་པའི་ཉི་སྒྲོལ་བྱེད་ཅེས་པ་ཤིང་ཕོ་སྤྲེའུ་ལ་
པུ་རངས་སུ་བཞུགས་པའི་ཚེ། དགེ་བཤེས་སྟོན་པས་རང་ལོ་ཞེ་གཅིག་བཞེས་པའི་སྟེང་
དུ༈ ཇོ་བོ་དང་པོར་ཞལ་མཇལ་ནས་དབུས་སུ་གདན་དྲངས་ཏེ། དགུང་ལོ་རེ་དྲུག་
བཞེས་པའི་མེ་མོ་ཕག་གི་ལོ་ལ་དཔལ་བསམ་ཡས་སུ་ཕྱག་ཕེབས། ལོ་དེའི་མཇུག་སྟེ་
ཐང་དུ་ཕེབས་པ་ལ་བྱམས་འཇམ་དབྱངས་ཆོས་ཀྱི་བགྲོ་བ་མཛད་པའི་བུམ་ཆུ་བྱིན། རེ་
དགུ་བཞེས་པའི་རྣམ་འགྱུར་ཞེས་ལྕགས་ཕོ་སྟག་ལ་ཡེར་པ་ལྷ་རིའི་མགུལ་དུ་དགེ་བཤེས་
སྟོན་པས་འབུལ་ནོད་བྱས། དོན་གསུམ་བཞེས་པ་རྒྱལ་བའི་ལོ་ཞེས་པ་ཤིང་ཕོ་རྟའི་དབྱུ་



རྒྱལ་རབས་ཆོས་འབྱུང་། །
གུ་ཟླ་བའི་ཚེས་བཅོ་བརྒྱད་ལ་སྙེ་ཐང་དུ་གཤེགས། དེ་ནས་ད་ལོའི་ས་མོ་གླང་འདི་ཡན་
ལ་ལོ་བཞི་བརྒྱ་དང་དོན་ལྔ་སོང་། དེ་དག་ནི་གླེགས་བམ་རིན་པོ་ཆེ་དང་། ལམ་ཡིག་
གསང་འཁོར་མ་དང༌། ཞང་ཤར་བའི་ལམ་རིམ་བརྗེད་བྱང་མ་རྣམས་ཀྱི་དགོངས་པ་
ཡིན་ཞིང་། དུས་འཁོར་ཊིཀ་ཆེན་དུ་ཇོ་བོས་ལྕགས་མོ་ཡོས་ལ་བོད་དུ་བསྟན་རྩིས་མཛད་
པར་གསུངས་པས། མཁས་གྲུབ་རིན་པོ་ཆེ་ཡང་ཇོ་བོ་ཆུ་རྟ་ལ་འཁྲུངས་པ་བཞེད་པར་
གསལ་ལོ། །འོ་ན་གསང་འཁོར་མར། དེ་ལྟར་རྗེ་བཙུན་ཐམས་ཅད་མཁྱེན་པ་ནི། །མེ་
ཕོ་རྟ་ལ་རྒྱ་གར་ཡུལ་དུ་འཁྲུངས། །དྲུག་ཅུའི་བར་དུ་རྒྱ་གར་ཆོས་ཀྱིས་བསྐྱངས། །ཆུ་
ཕོ་རྟ་ལ་ཁ་བ་ཅན་དུ་བྱོན། །ཞེས་མེ་རྟ་ལ་འཁྲུངས་པར་གསུངས་པ་ཇི་ལྟར་ཡིན་ཞེ་
ན༑ ཚིག་རྐང་གཉིས་པ་མ་དག་པ་ཁོ་ན་སྟེ། རྐང་པ་བཞི་པ་དང་དངོས་སུ་འགལ་
བས་སོ། ། །
ནག་ཚོ་ནས་བརྒྱུད་པའི་རྣམ་ཐར་གྱི་ཡི་གེ་ཆེན་པོ་ལྟར་ན། ཇོ་བོ་ཉིད་ཀྱི་བསྟན་
རྩིས་ཀྱི་དབང་དུ་བྱས་ཏེ། སངས་རྒྱས་ཤིང་ཕོ་སྤྲེའུ་ལ་མྱ་ངན་ལས་འདས་པ་ནས་ལོ་
སུམ་སྟོང་བཞི་བཅུ་རྩ་བདུན་འདས་པ་རབ་མྱོས་ཞེས་པ་ལྕགས་ཕོ་རྟའི་ལོ་ལ་ཇོ་བོ་སྐུ་
འཁྲུངས། ང་བདུན་པ་ཟད་པ་ཞེས་པ་མེ་སྟག་ལ་རྒྱ་གར་ནས་གདན་བཏེག་སྟེ། ལོ་
དེའི་མཇུག་ལ་བོད་དུ་ཕེབས། དགུང་ལོ་རེ་དྲུག་བཞེས་པའི་ན་ཚོད་ལྡན་ཞེས་པ་ཤིང་
མོ་ཕག་ལ་བསམ་ཡས་སུ་ཕྱག་ཕེབས། རེ་དགུ་བཞེས་པའི་ས་ཕོ་སྟག་ལ་ཡེར་པར་སྟོན་
པ་རིན་པོ་ཆེ་རྟེན་འབྲེལ་གྱི་འབུལ་བ་མཛད། དེའི་ཕྱི་ལོ་ས་མོ་ཡོས་ལ་སྙེ་ཐང་དུ་བྱམས་
འཇམ་དབྱངས་ཆོས་ཀྱི་བགྲོ་བ་མཛད་པའི་བུམ་ཆུ་བྱིན། དོན་གསུམ་བཞེས་པའི་ཆུ་
ཕོ་རྟའི་དབྱུ་གུ་ཟླ་བའི་ཚེས་བཅོ་བརྒྱད་ལ་སྙེ་ཐང་དུ་སྐུ་གཤེགས། ཚེས་ཉི་ཤུ་ལ་གཤེགས་



བཀའ་གདམས་ཆོས་འབྱུང་།
ཞེས་འབྱུང་བ་ཡང་དཔེ་མ་དག་པའོ། །ལམ་ཡིག་ཆེན་མོ་དེར་རྟ་ལོ་ལ་འཁྲུངས་ཞེས་
པ་ཙམ་ལས་མ་བྱུང་ཡང་། ལྕགས་རྟ་ཡིན་པའི་ངེས་པ་ནི་མཆིམས་ནམ་མཁའ་གྲགས་
ཀྱི་བསྟན་རྩིས་ལས་གསལ་ཏེ། བསྟན་རྩིས་དེ་ཉིད་ཇོ་བོ་ཉིད་ཀྱིས་བསམ་ཡས་སུ་མེ་
ཕོ་བྱི་བ་ལ་བརྩིས་པའི་བསྟན་རྩིས་ལ་རྩིས་གཞི་མཛད་པར་སྣང་བས་སོ། །ནཱ་རོ་པ་མེ་
མོ་ཡོས་ལ་གཤེགས་པར་ཚད་ལྡན་འགའ་ཞིག་གིས་གསུངས་པ་ལྟར་ན། ལྕགས་རྟ་ལ་
འཁྲུངས་པ་དང་ལོ་གྲངས་གུང་འགྲིག་ལ། ཆུ་རྟ་ལ་འཁྲུངས་པ་ལྟར་ན། ནཱ་རོ་པ་ཡང་།
ལྕགས་མོ་སྦྲུལ་ལ་གཤེགས་པར་བྱ་དགོས་ཏེ་ཐུགས་རྟོག་འཇུག་པ་ཉིན་སྐར་ལྟ་བུར་སྣང་
ངོ་༑ ༑བྱང་ཆུབ་ལམ་གྱི་རིམ་པ་ལྟར་ན། རྒྱས་པར་ནི་རྣམ་ཐར་གྱི་ཡི་གེ་ཆེན་པོ་
རྣམས་སུ་ཤེས་པར་བྱའོ་ཞེས་གསུངས་པས་ལམ་ཡིག་ཆེན་པོ་བཞིན་ཡིན་ལ། བོད་དུ་
ལོ་བཅུ་བདུན་བཞུགས་པར་གསུངས་པ་ཡང༌། བསྟོད་པ་ལས། ཁྱོད་སྔོན་སོ་མ་པུ་
རི་ན། །རྟོག་གེ་འབར་བ་གསུངས་པའི་ཚེ། །དེ་ནི་ལོ་ནི་ཉི་ཤུ་ན། །ཞེས་དང་། དེ་
ནས་ལོ་གཉིས་འདས་པ་ན། །བོད་དུ་འབྱོན་པའི་དུས་སུ་ནི། །ད་ནི་ལོ་ནི་བཅོ་བརྒྱད་
ན༑ ༑ལུས་འདི་བོད་དུ་བཞག་ནས་ནི། །དགའ་ལྡན་གནས་སུ་འགྲོ་འོ་ཞེས། །ཇི་སྐད་
གསུངས་བཞིན་མ་འཁྲུལ་བར། །གྱུར་པ་དེ་ནི་ངོ་མཚར་ཆེ། །ཞེས་གསལ་བར་འབྱུང་
བས་ཡིད་གདུང་བར་མི་བྱའོ། ། །
ཇོ་བོ་དེ་ལ་སྲས་རྒྱ་བོད་གཉིས་ན་བསམ་གྱིས་མི་ཁྱབ་ཀྱང་། རྒྱ་གར་ན་ཐུན་
མོང་མ་ཡིན་པའི་སྲས་ལྔ་ནི། པཎྜི་ཏ་བི་ཏོ་བ། དབུ་མ་སེང་གེ བཤེས་གཉེན་གསང་
པ༑ ཛྷ་ན་མ་ཏི། པཎྜི་ཏ་སའི་སྙིང་པོ་རྣམས་ཡིན་ཏེ། ཇོ་བོ་ཉིད་དང་བྱིན་རླབས་
དང་ཐུགས་རྒྱུད་མི་མཉམ་ཡང་། མཁྱེན་པ་མཉམ་པར་གྲགས། ཁྱད་པར་བོད་ཁ་



རྒྱལ་རབས་ཆོས་འབྱུང་།
བ་ཅན་པ་ལ་བཀའ་དྲིན་གྱིས་མ་ཁྱབ་པ་དང་། སློབ་མར་མ་གྱུར་པ་མེད་ཅིང་། དེའི་
ནང་ནས་ཡོངས་སུ་གྲགས་པ་ལ། མངའ་རིས་སྟོད་ནས་ལྷ་བཙུན་པ་ཁུ་དབོན། ལོ་ཙྪ་
བ་རིན་ཆེན་བཟང་པོ། ནག་ཚོ་ཚུལ་ཁྲིམས་རྒྱལ་བ་ལ་སོགས་པ་དང་། གློ་བོའི་ཡུལ་
ནས་སྟོན་པ་ཡང་རབ། གུང་ཐང་ནས་སྒོམ་པ་ཚུལ་ཁྲིམས་དང་། ཤེས་རབ་འབྱུང་
གནས། ལྷོ་བྲག་ནས་ཆག་ཁྲི་མཆོག་དང་། བཙུན་པ་དགེ་བསྐྱོང་ལ་སོགས་པ་མང་
དུ་བྱོན། གཞན་ཡང་ལོ་ཙྪ་བ་རྒྱ་བརྩོན་འགྲུས་སེང་གེ དགེ་བའི་བློ་གྲོས། ཤཱཀྱ་བློ་
གྲོས། ཚུལ་ཁྲིམས་འབྱུང་གནས། ལྷ་ཆེན་པོ། གཟུས་རྡོ་རྗེ་རྒྱལ་མཚན། གཙང་
སྟོད་ནས་གྲགས་སྟོན་ཆེ་ཆུང་གཉིས། གཙང་སྨད་ནས་འགར་འགོས་ཡོལ་གསུམ། གནམ་
གྱི་རྫོང་ཁ་པ། བང་སྟོན་བྱང་ཆུབ་རྒྱལ་མཚན། རྡོ་གསུམ་པ། སྣ་ནམ་ཉང་མི། མལ་
ཤེས་རབ་སེམས་དཔའ། དཔོན་ཆོས་རྒྱལ། འགོས་སྟོང་བཙན། ལྷ་བ་མི་ཆེན་པོ།
སྒྲོ་ཨཱརྱ་བྱང་ཚུལ། ཁུ་སེང་གེ་རྒྱལ་མཚན། ལྷ་རྗེ་བསམ་གཏན། ཡོལ་ཆོས་དབང་
མཆེད་གསུམ། ཞང་བཙུན་ཡེར་བ་བསྒོམ་པ་དང་བ་བླ་མ། ཞང་བཙུན་དྲི་མ་མེད་
པ༑ ཀ་བ་ཤཱཀྱ་དབང་ཕྱུག སུམ་པ་མཐུ་ཆེན་ལ་སོགས་པ་མཐའ་ཡས་པ་ཞིག་བྱོན།
ཁམས་ནས། རྣལ་འབྱོར་པ་ཆེན་པོ་ཨ་མི་བྱང་ཆུབ་རིན་ཆེན། དགོན་པ་བ་འཛེང་
དབང་ཕྱུག་རྒྱལ་མཚན། རྣལ་འབྱོར་པ་ཤེས་རབ་རྡོ་རྗེ། ཕྱག་དར་སྟོན་པ། བྱམས་
པ་བློ་གྲོས་དང་སྐུ་མཆེད་ལྔ་བྱོན། དེ་རྣམས་ཀྱི་ནང་ནས་མཆོག་ཏུ་གྱུར་པ། དབུས་
ནས་ཁུ་སྟོན་བརྩོན་འགྲུས་གཡུང་དྲུང་། རྔོག་སྟོན་ལེགས་པའི་ཤེས་རབ། འབྲོམ་སྟོན་
༧རྒྱལ་བའི་འབྱུང་གནས་སོ། །
དེ་ལ་ལོ་ཆེན་ནི། མངའ་རིས་སུ་ས་ཕོ་རྟ་ལ་འཁྲུངས། བཅུ་གསུམ་པ་ལྕགས་



བཀའ་གདམས་ཆོས་འབྱུང་།
རྟ་ལ་རབ་ཏུ་བྱུང་། . བསྟན་པ་ཕྱི་དར་འདི་ལ་རབ་བྱུང་སྔ་ཤོས་སུ་སྣང་། རྒྱལ་པོ་
དར་མས་ལྕགས་མོ་བྱ་ལ་བསྟན་པ་བསྣུབས་པ་ནས་ལོ་བདུན་ཅུ་སོང་བ་དེ་ཡིན། དེ་
ནས་ལོ་གསུམ་པ་ཆུ་བྱ་ལ་དབུས་གཙང་དུ་བསྟན་པ་བྱུང་བར་བུ་སྟོན་རིན་པོ་ཆེ་བཞེད་
ཀྱང་། ལོ་བརྒྱད་པ་ས་སྟག་ལ་བསྟན་པ་བྱུང་བར། སྟོན་པ་རིན་པོ་ཆེའི་བསྟན་རྩིས་
ལས་བཤད་དོ། །ལོ་ཆེན་འདིས་ཉེར་ལྔ་ལོན་དུས་ཇོ་བོ་འཁྲུངས། དགུ་བཅུ་རྩ་བརྒྱད་
པ་ཤིང་མོ་ལུག་ལ་མཁའ་སྤྱོད་དུ་གཤེགས།
ནག་ཚོ་ལྕགས་མོ་ཕག་ལ་གུང་ཐང་དུ་འཁྲུངས། རང་ལོ་སོ་གཉིས་པ་ལ་ཇོ་
བོ་དང་ལྷན་དུ་མངའ་རིས་སུ་ཕེབས། བོད་ལ་བཀའ་དྲིན་ཤིན་ཏུ་ཆེ་ཞིང་། སྐུ་ཚེའང་
རིང་ཤོས་ཤིག་བཞུགས་སྣང་། དེའི་ཐུན་མོང་མ་ཡིན་པའི་སྲས།: རོང་པ་ལག་སོར་
གྲགས་པ་དེ་ནི། རང་གི་སྐྱེ་བ་བཅུ་གསུམ་དྲན་པ། མངོན་པར་ཤེས་པ་རྒྱ་ཆེན་པོ་མངའ་
བ་ཞིག་སྟེ། བཅོམ་ཆུང་དུ་ལག་སོར་དགོན་པ་བཏབ་ནས་ཚོགས་བསྡུས་པས། བཀའ་
གདམས་སྨད་པར་གྲགས། དེ་ལ་བྱ་འདུལ་བརྩོན་འགྲུས་འབར། ཞུ་ལེན་པ་ཤེས་རབ་
གྲགས། རོག་ཆིང་ཕུ་བ། དགེ་བཤེས་རྣམ་པར་བ་སྟེ་བཞིས་བཀའ་གདམས་གསན་
པས། ལག་སོར་བའི་བུ་བཞིར་གྲགས། རྒྱ་ར་སྟོན་འཇིང་བགྲང་ན་ལྔའོ། །དེ་བཞི་རེ་
རེས་མཛད་པའི་བཀའ་གདམས་ཀྱི་བསྟན་རིམ་ཡོད་ཅིང་། ལམ་གྱི་རིམ་པ་ནི་སྐྱེ་བུ་
འབྲིང་ནས་འཁྲིད་དོ། །
ཁྲི་མཆོག་ནི། རང་ལོ་སུམ་ཅུ་པ་ལ་ཇོ་བོ་དང་མཇལ། སོ་ལྔ་པ་ལ་དངོས་
གྲུབ་བརྙེས། ཞེ་གཉིས་པ་ལ་རྭ་སྒྲེང་དུ་གཤེགས། ཀ་བ་ཤཱཀྱ་དབང་ཕྱུག་ཕྱིས་ལན་
པ་སྤྱིལ་པུ་ནས་ཀླུང་ཤོད་དུ་ཕེབས་ཏེ། ཨ་ཏན་ཤེལ་གྱི་བྲག་ཕུག་ཏུ་གཤེགས། བག་



*
=
རྒྱལ་རབས་ཆོས་འབྱུང་།
8
སྟོན་ཀྱང་ཀླུང་ཤོད་དུ་ཕེབས་ནས་གཤེགས། རྣལ་འབྱོར་ཤེས་རབ་རྡོ་རྗེ་གསང་ཕུ་དང་།
ཕྱག་དར་སྟོན་པ་ཁམས་སུ་གཤེགས་སོ། །
ཁུ་ཆེན་པོ་ནི། ནག་ཚོ་དང་དགུང་མཉམ་དུ་འགལ་བྱེད་ཅེས་པ་ལྕགས་མོ་ཕག་
ལ་ཡར་ཀླུངས་སུ་འཁྲུངས། རྗེ་མར་པ་དང་གྲྭ་པ་མངོན་ཤེས་གཉིས་འཁྱུང་པའི་སྔ་ལོ་
ཡིན། རེ་ལྔ་པ་ཤིང་ཡོས་ལ་གཤེགས་ཞེས་དེབ་སྔོན་པ་འཆད། སྟོན་པ་ཚེམས་ནི། ཁུ་
སྐུ་ཚེའི་སྟོན་ལ་གཤེགས་པར་ཡང་བཤད་པས་དཔྱད་དོ། །
རྔོག་ཆེན་པོ་ནི། ཡར་འབྲོག་ཏུ་སྐུ་འཁྲུངས་ཏེ། ཆུ་མོ་གླང་གི་ལོ་ལ། ནེའུ་
ཐོག་གི་དགོན་པའི་གཞི་བཏིང་། རྭ་སྒྲེང་བཏབ་ནས་ལོ་བཅུ་བདུན་སོང་བ་དེ་ཡིན། འཁོར་
ལྔ་བརྒྱ་ཙམ་འདུས། མཐར་མཁའ་སྤྱོད་དུ་གཤེགས་སོ། །དེའི་དབོན་སྲས་བློ་ལྡན་
ཤེས་རབ་ནི། ས་མོ་ཕག་ལ་འཁྲུངས། རང་ལོ་བཅོ་བརྒྱད་པ་ལ་ཁ་ཆེར་བྱོན། ལོ་
བཅུ་བདུན་བཞུགས། སླར་བོད་དུ་ཕེབས་ནས། འཁོར་དཔེ་འགྲེམས་རང་ཡང་ཁྲི་ཕྲག་
གསུམ་ཙམ་བསྡུས་ཤིང་། བཀའ་གདམས་ཀྱི་བསྟན་རིམ་བསྡུས་པ་ཚིགས་བཅད་མ་
གཅིག་མཛད། ང་གཅིག་བཞེས་པ་ལ་བློ་བྱིང་མཚམས་སུ་གཤེགས། དེ་ལ་སྲས་ཀྱི་
ཐུ་བོ་བཞི་ཡོད་པའི་ནང་ནས། གྲོ་ལུང་པ་བློ་གྲོས་འབྱུང་གནས་ཀྱིས་ཁམ་ལུང་པ་ལ་
གཏུགས་ཏེ་བཀའ་གདམས་གསན་ཞིང་། བསྟན་རིམ་ཆེ་ཆུང་གཉིས་མཛད། ལམ་
གྱི་རིམ་པ་ནི་བཤེས་གཉེན་བསྟེན་ཚུལ་ནས་འཁྲིད་དོ། །
བཤེས་གཉེན་འབྲོམ་སྟོན་པ་ནི། ཕུག་རིངས་རྩ་སྒྱེ་མོར་ཁྲོ་མོའི་ལོ་ཞེས་པ་ཤིང་
ཕོ་འབྲུག་ལ་སྐུ་འཁྲུངས། དང་པོར་གཡུང་ཆོས་མགོན་ལ་ཀློག་སྦྱོང་བ་དང་། རྒྱལ་
གྱི་ཞང་ཆེན་པོ་ལ་དགེ་བསྙེན་ཞུས། དེ་ནས་རིམ་གྱིས་ཁམས་སུ་བྱོན་ཏེ། སེ་བཙུན་



=
=
ཟ་
བཀའ་གདམས་ཆོས་འབྱུང་།
དབང་ཕྱུག་གཞོན་ནུ་ལ་ཡུམ་དོན་གསན་ཞིང་། པཎྜི་ཏ་སྨྲི་ཏི་ལའང་སྒྲ་མདོ་གསན།
དེ་ནས་བྱང་ངོས་བརྒྱུད་དེ། རང་ལོ་ཞེ་གཅིག་པ་ཤིང་སྤྲེལ་ལ་ཇོ་བོ་དང་པུ་རངས་སུ་
མཇལ་བ་ནས་བཟུང་སྟེ། ལོ་བཅུ་གཅིག་བསྟེན་ནས་ཡོན་ཏན་བུམ་པ་གང་བྱོར་ཞུས།
དགུང་ལོ་ང་བཞི་བཞེས་པ་མེ་མོ་བྱའི་ས་ག་ཟླ་བའི་ཚེས་གཅིག་ནས། ལྷ་དང་བླ་མས་
ལུང་བསྟན་པའི་གནས། བཀའ་གདམས་བརྒྱ་རྩ་བརྒྱད་ཀྱི་ཕྱི་མོ། ཆུ་མིག་བརྒྱ་རྩ་
བརྒྱད་ཀྱི་མགོ་བོ། གངས་ཅན་པ་ཀུན་གྱི་སྤྱི་མཆོད། དགེ་བཤེས་སྟོན་པ་རང་གི་གཡར་
དམ། ཇོ་བོ་ལྷ་ཅིག་གི་གདན་ས། བྱང་རྭ་སྒྲེང་གི་གཙུག་ལ་ཁང་ཆེན་པོའི་རྨང་བཏིང་
བ་ནས་བཟུང་སྟེ། དགེ་བཙུན་དྲུག་ཅུ་ཙམ་གྱི་ཚོགས་བསྡུས་པ། ནུབ་ཕྱོགས་ཨོ་རྒྱན་
བཞིན་གྲུབ་ཐོབ་ཏུ་ཁྲ་ཕུང་ངེ་བཞུགས། མཐར་དགུང་ལོ་དྲུག་ཅུ་བཞེས་པའི་ཆུ་མོ་ཡོས་
ཀྱི་དབྱར་འབྲིང་པོའི་ཚེས་ཉི་ཤུ་ལ་རྭ་སྒྲེང་ལྟེང་གར་སྐུ་གཤེགས། དེ་ནས་ས་གླང་འདི་
ཡན་ལ་ལོ་བཞི་བརྒྱ་དང་རེ་དྲུག་སོང་། རྭ་སྒྲེང་བཏབ་ནས་ལོ་བཞི་བརྒྱ་དང་དོན་གསུམ་
སོང་། དེའི་སློབ་མ་ཇོ་བོ་དང་ཐུན་མོང་བ་ཁམས་པ་སྐུ་མཆེད་ལྔ་ལ་སོགས་པ་མཐའ་
ཡས་ཤིང་ཐུན་མོང་མ་ཡིན་པ་ནི། ལྡང་ལྕམ་སྟོན་པ། སྐྱ་ར་གཞོན་ནུ་འོད་ཟེར། ལྷབ་
མི་ཤེས་རབ་གཡུང་དྲུང༌། ཀ་པ་རྒྱ་གར། རུག་པའི་ཞང་ཆེན་པོ། བན་ཀ་ཇོ་བཙུན།
ཀམ་ཡུ་ང་པ། ཡུ་ང་ཀ་ཅོག་པ། ཡོལ་རྫོང་རྣལ་འབྱོར་པ། ཏོན་པ་ཡོན་ཏན་འབར།
སྒོམ་པ་རིན་ཆེན་བླ་མ། ཨ་མེས་སྨན་རྒན། དགའ་སྒོམ་ཨག་ཚོམ། སྟོན་པ་དབང་
ཕྱག་འབར། ཕ་རྒན་ལྡོང་སྟོན། ཇོ་བོ་ལེགས། ཁམ་པ་ལུང་པ་ཆེན་པོ། སྐུ་མཆེད་
གསུམ་ལ་སོགས་པ་མང་དུ་བྱོན། །
དེ་ལ་རྣལ་འབྱོར་པ་ཆེན་པོ་ནི། སྲིན་པོའི་མོ་ཞེས་པ་ཤིང་མོ་ཡོས་ལ་སྐུ་འཁྲུངས།



རྒྱལ་རབས་ཆོས་འབྱུང་།
10
བཤེས་གཉེན་སྟོན་པའི་རྗེས་སུ་རྭ་སྒྲེང་གི་གདན་ས་ལོ་བཅུ་གཉིས་མཛད། རེ་བཞི་པ་
ས་ཕོ་རྟ་ལ་གཤེགས། དེ་ལ་གྲྭ་པ་སུམ་བརྒྱ་ཙམ་འདུས་པའི་གནས་ངོ་མཚར་བ་ནི། སྟོད་
ལུང་པ་ཆེན་པོ། ལྷབ་མི་ཆེན་པོ། དགེ་བཤེས་མང་ར། རྒྱ་ཡོན་བདག་སོགས་མང་
དུ་བྱོན། རྒྱ་ལ་རྗེ་སྒམ་པོ་པས་གཏུགས། འདིས་བཀའ་གདམས་ཀྱི་བླ་མ་གཞན་ཡང་
མང་དུ་བསྟེན་པས། བཀའ་ཕྱག་གཉིས་འདྲེས་སུ་གྲགས། དེ་ནི་ས་མོ་ལུག་ལ་འཁྲུངས་
ནས། བདུན་ཅུ་རྩ་ལྔ་པ་ཆུ་བྱ་ལ་གཤེགས། འདིས་བསྟན་རིམ་ཐར་པའི་རྒྱན་མཛད་
པའི་ལམ་གྱི་རིམ་པ་ནི། རྣལ་འབྱོར་པ་ཆེན་པོའི་བཞེད་པ་ལྟར་རིགས་ནས་འཁྲིད་དོ།།
དཔལ་ལྡན་དགོན་པ་པ་ནི། མེའི་ལོ་ཞེས་པ་མེ་ཕོ་འབྲུག་ལ་སྐུ་འཁྲུངས། རྭ་
སྒྲེང་གདན་ས་ལོ་ལྔ་མཛད། རེ་བདུན་བཞེས་པའི་ཆུ་ཕོ་ཁྱིའི་ས་གའི་ཉ་ལ་གཤེགས།
དེའི་རྗེས་སུ་པོ་ཏོ་བས་རྭ་སྒྲེང་གདན་ས་ལོ་གཅིག་གམ་གསུམ་གྱི་ལུགས་ཅིག་མཛད།
དེ་ནས་བར་སྟོངས་ལོ་སུམ་ཅུ་ཙམ་བྱུང་རྗེས། མཐའ་བཞིས་དབུ་མཛད་ལོ་ཤས་མཛད།
མཚམས་ཤིག་ནས། རྔོག་ལོ་ཆེན་པོ་ལ་དགོན་པ་ཕུལ་བས་ཟླ་རེ་ཟླ་གཉིས་ཆོས་བར་
གནང་བ་བྱུང་། དེ་ནས་རིམ་པ་བཞིན། ཤ་ར་བ། སྟབས་ཀ་པ། ཞང་སྟོན་དར་མ་
གཡུང་དྲུང༌། སྒང་ཐང་དཀར་བ། དགོན་འོད་འཇོ་བའོ། །འདི་ནས་དགོན་འོད་
གཉིས་སུ་གྱེས་ཏེ། དེང་སང་གི་བར་གདན་ས་སོ་སོ་ནས་བསྐོ་བ་ཡིན་ནོ། །དགོན་འོད་
འཇོ་བའི་རྗེས་སུ་བྱོན་པའི་གདན་རབས་ནི། རིམ་པ་བཞིན་དུ། རྒྱ་ཡོན་ཏན་གཞོན་
ནུ༔ གཙང་པ་ཤེས་རབ་འོད་ཟེར། དར་ཡུལ་བ་ཡོན་ཏན་གཞོན་ནུ། བུར་སྟོན་ཡོན་
ཏན་ཡེ་ཤེས། སྣ་ར་བ་བྱང་ཆུབ་རྡོ་རྗེ། ཆར་རྗེ་ཤཱཀྱ་དབང་ཕྱུག རྭ་སྒྲེང་པ་གྲགས་
པ་གཡུང་དྲུང་། སྨྲ་སྟོན་ཤེས་རབ་རིན་ཆེན། འདུལ་འཛིན་དཀོན་མཆོག་རྒྱལ་མཚན།



ཆོས་འབྱུང་ཡིད་ཀྱི་མཛེས་རྒྱན།
མཁན་པོ་དཀོན་དར་བའི་བར་རོ། །སྟབས་ཀ་བ་ནས་བཟུང་སྟེ་ཕལ་ཆེར་འོད་འཇོ་དང་
གདན་ས་སྦྲགས་པར་སྣང་ལ། འོད་འཇོའི་གནས། དམ་པ་བཅུ་གཅིག་དང་བཅས་
པ་གླེགས་བམ་རིན་པོ་ཆེར་ལུང་བསྟན་པ་ཡང་། དེ་ལ་དར་མ་གྲགས་ཞེས་པ། སྤྱན་
རས་གཟིགས་ཀྱི་སྤྲུལ་པ་ཞིག །ཟབ་གཞུང་མང་པོ་ཐུགས་ཆུད་ནས། །གནས་དང་
གང་ཟག་སྤེལ་བ་ནི། །རྒྱལ་བའི་དབེན་གནས་ལྷོ་ནུབ་ཏུ། །སངས་རྒྱས་བསྟན་པ་འབྱུང་
ཚུལ་ནི། །མཐའ་ཁོབ་བྲ་བ་རྟ་ལྟར་རྒྱུག །སྐྱི་བསེར་རླུང་པོ་མདའ་ལྟར་ཚ། །གང་
ན་སྐྱེ་བོ་གྲོང་བས་དབེན། །དབྱར་དགུན་སྟོན་དཔྱིད་དུས་བཞི་རུ། །མི་རྟག་ཐུན་བཞིར་
སྟོན་པར་བྱེད། །རྒྱང་བལྟས་རེ་རུལ་བཞིན་དུ་སྐྱོ། །ནང་ན་གཞལ་ཡས་བཙུན་པས་
གང་། །དེ་འདྲའི་ཆོས་གྲྭ་དམ་པ་ལ། །ཐ་མལ་སྐྱེ་བོ་ཡིད་མི་ཆགས། །ཞེས་དང་
ཡང་། ཆོས་རྒྱལ་དྷརྨ་ཀིརྟི་ཡིས། །ཆོས་ཀྱི་རྒྱལ་མཚན་འཛིན་པར་བྱེད། །དེ་ནས་
ཞང་ཞེས་མཁས་པ་མཆོག །སྟོན་པ་གཉིས་པས་འགྲོ་བ་འཛིན། །ཆགས་པ་མི་མངའ་
བློ་མངའ་བ། །བླ་མ་མཆོག་གི་རྒྱལ་ས་སྐྱོང་། །གདུང་བ་མི་མངའ་མཚན་ལྡན་པ།།
བཤེས་གཉེན་མཆོག་གི་འགྲོ་བ་འཛིན། །བརྩོན་ལྡན་ཤཱཀྱའི་སྲས་པོ་མཆོག །ཁྲིམས་
ལྡན་མང་པོ་སྡུད་པར་བྱེད། །གཡེང་མེད་ཆོས་ཀྱི་རྒྱལ་པོ་མཆོག །སྐྱེས་བུ་གསུམ་
ལ་རྟག་དུ་སྤྱོད། །བློ་གྲོས་ཆེན་པོ་མི་ཕམ་པ། །རྒྱལ་བའི་ཡུམ་ལ་འཇུག་པར་བྱེད།།
དགེ་བཤེས་བསྟན་པའི་ཁུར་འཛིན་པ། །སྟོན་པ་མཆོག་གིས་འགྲོ་བ་འཛིན། །སྨྲ་ཞེས་
སྐྱེས་བུ་དམ་པ་མཆོག །སངས་རྒྱས་རྒྱས་བསྟན་པ་རྨ་མེད་འཛིན། །མདོར་ན་ང་ཡི་
སྲོལ་འཛིན་པའི། །བཤེས་གཉེན་བཅུ་གཅིག་ལྷག་པར་འོང་། །ཞེས་དང་། བདག་གི་
གནས་ཆེན་འདི་ལ་ནི། །ཇི་སྲིད་བསྟན་པ་གནས་ཀྱི་བར། །བསྟན་པའི་མེ་རོ་བརྟན་



=
=
རྒྱལ་རབས་ཆོས་འབྱུང་།
པར་བྱེད། །འདི་ནི་ཇི་ལྟར་རྒུད་གྱུར་ཀྱང༌། །རེ་རུལ་ཉིད་དུ་འགྲོ་བ་ལས། །སྐྱེ་བའི་
གནས་ཁང་ག་ལ་འཆའ། །འདི་ལའང་གཞན་དུ་ཟེར་ཞིག་འབྱུང་། །སྒོམ་གྲྭར་མིང་
བཏགས་ཐོས་པ་བྲལ། །ལས་མེད་འབའ་ཞིག་འཁྲིད་པར་བྱེད། །འོན་ཀྱང་རང་ཚུགས་
མི་འཆོར་བར། །ཆགས་མེད་བསོད་སྙོམས་རྒྱུ་བར་བྱེད། །དམན་ཆ་བླངས་ཏེ་མཐོ་
ས་འཛིན། །ཞེས་འབྱུང་བ་སྟེ་ཚིག་དོན་འབྱོར་པ་གལ་ཆེའོ། །དགོན་པ་བ་དེ་གྲྭ་པ་
སུམ་བརྒྱ་དང་སུམ་ཅུ་ཙམ་འདུས་པའི་ནང་ནས། སྣེའུ་ཟུར་པ་ཡེ་ཤེས་འབར། ཀ་
མ་པ་ཤེས་རབ་འོད། འབན་ཚུལ་ཁྲིམས་རྒྱལ་བ། ཞང་སྣ་ནམ་སྟོན་པ་བཞི་ལ་དགོན་
གྱི་བུ་བཞི་ཟེར། གཞན་ཡང་ཁ་རག་སྒོམ་ཆུང་དབང་ཕྱུག་བློ་གྲོས་ཕྱོར་ཕུ་བ་སྨྲ་བའི་
སེང་གེ མཐའ་བཞི་དགོན་པ་སོགས་བྱོན། །
སྣེའུ་ཟུར་པ་ནི། སྤྲས་སུ་ཚུ་ཕོ་རྟ་ལ་འཁྲུངས། །ཇོ་བོ་བོད་དུ་ཕེབས་ལོ་ཡིན།
ཚོགས་པ་སྟོང་ཙམ་བྱུང་བར་བཤད། ལམ་གྱི་རིམ་པ་ནི་དགོན་པ་པའི་བཞེད་པ་ལྟར།
འཁོར་བ་འཇུག་ལྡོག་ནས་འཁྲིད་པར་མཛད། དོན་བདུན་བཞེས་པའི་ཁྱིའི་ལོ་རྟའི་ཟླ་
བའི་ཉི་ཤུ་དགུ་ལ་གཤེགས། འདི་ཡང་གླེགས་བམ་དུ་ལུང་བསྟན་པ་ནི། གཞན་ཡང་
རི་ཡི་སྣེའུ་ལ། །མི་གཡོ་བ་དང་དབྱེར་མེད་ཅིང་། །ཡི་དམ་ལྷ་ཡི་དངོས་གྲུབ་བརྙེས།།
གདུག་རྩུབ་དམ་པ་འདུལ་བྱེད་པ། །དེས་ན་དེ་ཉིད་སྣེ་ཟུར་ཏེ། །སྤྲུལ་པ་དུ་མ་ཤར་
ནུབ་ཏུ། །དེས་ཀྱང་དགོན་སྡེ་སྤེལ་བ་ཡིན། །ཞེས་འབྱུང་། དེ་ལ་སྲས་ཡ་མཚན་ཆེ་
བ་སྐྱེར་ཆེན་པོ། མངའ་རིས་པ་དགེ་མཛེས་བྱང་ཆུབ། སྤྱི་བོ་ལྷས་པ་བྱང་ཆུབ་འོད།
ཇོ་སྟན་ནག་པོ་དར་ཚུལ། གུང་པ་ལྷ་རྗེ། ལྷ་འབྲི་སྒང་པ། མལ་གྲོ་བཀྲ་ཤིས་སྒང་
པ༑ དུམ་བུ་རི་པ་ཟླ་རྒྱལ། ཉི་ཕུག་པ། ཐག་མ་ཀ་བ་དར་སེང་སོགས་བྱོན། མངའ་



13 ཆོ ས་འབྱུང་ཡིད་ཀྱི་མཛེས་རྒྱན།
རིས་པ་ནི། ཤིང་ཕོ་བྱི་བ་ལ་འཁྲུངས། བརྒྱད་ཅུ་རྩ་བཞི་ལ་བྱས་ཅན་དགོན་དུ་གཤེགས།
འདི་ལ་བསྐོར་ཆེན་པོས་གཏུགས་ནས་ཡར་ཀླུངས་ཕྱོགས་སུ་བཀའ་གདམས་དར། སྤྱི་
བོ་ལྷས་པ་ལ་རྗེ་བཙུན་ས་པཎ་གྱིས་བཀའ་གདམས་གསན་ཞིང༌། ས་པཎ་འདི་ནི་ཆུ་
ཕོ་སྟག་ལ་ས་སྐྱར་འཁྲུངས། དགུང་ལོ་རེ་གསུམ་པ་ལ་གོང་དུ་བྱོན། བདུན་ཅུ་པ་ལྕགས་
ཕག་ལ་སྤྲུལ་པའི་སྡེར་གཤེགས། དེ་ནས་ལོ་ཉིས་བརྒྱ་དང་བདུན་ཅུ་རྩ་བརྒྱད་སོང་།
ཞང་ཀ་མ་པ་ནི། འཕན་ཡུལ་ལན་པ་མདར་མེ་མོ་བྱ་ལ་འཁྲུངས། ཚོགས་པ་བདུན་
བརྒྱ་ཙམ་བསྡུས། དགུང་ལོ་དོན་ལྔ་བཞེས་པའི་ལྕགས་མོ་ཕག་གི་རྟའི་ཟླ་བའི་ཉེར་གཅིག་
ལ་ཀླུངས་ཤོད་ཀ་མར་གཤེགས། དེ་ལ་སྲས་ལུམ་པ་བ་དང་། དེའི་སྲས་ཆུ་མིག་པའོ།།
ཁམས་ལུང་པ་ཤཱཀྱ་ཡོན་ཏན་ནི། ཤིང་མོ་གླང་ལ་སྐུ་འཁྲུངས། གྲྭ་པ་བརྒྱད་བརྒྱ་རེ་
ཙམ་ཚོགས་པ་བློ་སྦྱོང་ཐུན་བརྒྱད་མས་བསྐྱངས་ཏེ། དགུ་བཅུ་རྩ་གཅིག་བཞེས་པའི་
ཤིང་མོ་ལུག་གི་རྟ་ཟླའི་བཅུ་བཞི་ལ་ཁམ་ལུང་དུ་གཤེགས།
པོ་ཏོ་བ་རིན་ཆེན་གསལ་ནི། སྤྲས་ཀྱི་བྲའོ་ཐང་དུ་རབ་བྱུང་ཞེས་པ་མེ་མོ་ཡོས་
ལ་འཁྲུངས། ལོ་འདི་ལ་ནཱ་རོ་པ་གཤེགས་པར་མང་པོ་བཞེད། བཤེས་གཉེན་སྟོན་པ་
ལོ་ཧྲིལ་པོ་ལྔ་བསྟེན་ནས་གཞུང་ལུགས་རབ་འབྱམས་ལ་སྦྱངས་ཏེ། མཁར་ཐོག གཞུང་
མཁན་གདོང་། སྟག་ལུང་། སྤྲགས། པོ་ཏོ་སོགས་སུ་བཞུགས་ནས་ཐུགས་དམ་གནང་
བས་དགེ་བཤེས་སྟག་ལུང་པ་སོགས་སུ་གྲགས། གདུལ་བྱ་རྗེས་འཛིན་ལོ་ཉེར་ལྔ་མཛད་
བའི་ལམ་རིམ་སངས་རྒྱས་རྗེས་དྲན་ནས་སམ། བཤེས་གཉེན་བསྟེན་ཚུལ་ནས་འཁྲིད་
པར་མཛད་པ་ལས་བཀའ་གདམས་པ་ཞེས་པའི་སྒྲ་ཆེན་པོ་ཕྱོགས་ཀུན་ཏུ་བསྒྲགས་ཏེ།
དོན་དགུ་བཞེས་པའི་ཤིང་མོ་བྱའི་ཚུལ་ཞུགས་ཟླ་བའི་ཉེར་དགུ་ལ་པོ་ཏོར་གཤེགས། དེ་



14
，
རྒྱལ་རབས་ཆོས་འབྱུང་།
ནས་ལོ་བཞི་བརྒྱ་དང་ཉི་ཤུ་རྩ་བཞི་སོང་། འདི་ཡང་གླེགས་བམ་དུ་ལུང་བསྟན་པ་ནི།
དེ་ནས་རིན་ཆེན་གསལ་བ་འདིས། །བྲག་གི་སྐྱིབས་ཤིག་བསྟན་པའི་ཚེ། །གཞུང་གི་
མཁན་པོ་ཡོད་ཅེས་གྲག །གནས་དེ་གཞུང་མཁན་གདོང་ཞེས་གྲགས། །དེ་ནས་སྟག་
མའི་ལུང་པ་བསྟེན། །དེ་ཚེ་ཕྱོགས་ནས་སློབ་མའི་གཟུགས། །ཆོས་བར་རློམ་ཅིག་
དེར་བྱུང་ནས། །ཆོས་ཉན་དགོན་པ་བླང་ཅིག་ཟེར། །མཁྱེན་མོད་ཐུགས་རྗེས་མ་ཆགས་
བྱིན། །ཞེས་དང་། དེ་ནས་སྤྲས་ཀྱི་ནང་དུ་བྱོན། །རི་ཆུང་ནོར་བུ་ལྟ་བུ་ཞིག །འདུག་
བའི་རྩེ་ལ་ཐུགས་དམ་བཛད། །དེ་ནས་པོ་ཏོ་བ་ཞེས་གྲགས། །གནས་དེར་དམ་པ་དཔག་
མེད་འདུ། །ཞེས་འབྱུང་། སློབ་མའི་གཟུགས་ཆོས་པར་རློམ་པ་འདི་ཁ་ཅིག་སྟག་ལུང་
ཆོས་རྗེ་ལ་འདོད་པ་ཡོད་ཀྱང་། ཁོང་བྱ་འཆད་ཁ་བའི་གྲྭ་པར་འདུག་པས་དུས་མི་འགྲིག་
གོ ༑པོ་ཏོ་བ་དེ་ལ་གྲྭ་པ་ཉིས་སྟོང་ཙམ་ཚོགས་པའི་ནང་ནས་ངོ་མཚར་བ་ལ། བཀའ་
བབས་ཀྱི་སྲས་བརྒྱད། གཙང་སྟོད་ནས་བྱ་ཕག་གཉིས། ཉང་སྟོད་ནས་ལྷག་ཤེས་གཉིས།
གཡག་སྡེ་ནས་སོག་པོ་བ། གཟང་ནས་དྲུ་གུ་ལུང་པ། ཁ་རག་སྒོམ་ཆུང་། གནས་
ཁང་གི་མགོས། ནགས་སྟོད་མཐར་དགའ། ལྷོ་སྟོད་པ། ཉང་པོ་རི་ཁ་པ། ཇོ་སྟན་ཀུ་
ཤུ་རི་པ། གྲོག་པ་བརྩོན་སེང་། ཟུར་རེ་བ་མཐའ་བཞི། གཙང་པ་མཁར་སོ་བ། རྒྱལ་
གྱི་ཀོ་དེ ར་ལུང་པ། དར་ཡུལ་གྱི་གཡང་ངོས་པ། ཡེ་ཤེས་སེང་གེ སྒྲོའི་སྟག་མགོ་བ།
རྒྱལ་གྱི་སྒྲོ་ལག་པ། རྨ་ཡི་འབྲོངས་སྟོད་པ། བན་སྡེ་བ་རིན་བྱང་། ཡག་པ་གཉན་
ཆུང་། མལ་གྲོ་བ་གླན་སྒོམ། གླང་བྱ་རབ་པ། འབེ་མོན་བུ་ཆུང་པ། ཡར་ཀླུངས་
ནས་བསྐོར་ཆེ་ཆུང་གཉིས། སོལ་ནག་ཐང་པོ་ཆེ་པ། དགོན་མེར་བ། གཡུ་གྲོའི་ཞང་
ཆེན་པོ། ལ་མོའི་དགེ་སྦྱོང་ཆེན་པོ། མདོ་ལུང་པ། ཞར་དགོན་པ་གོང་འོག་གཉིས།



15
བཀའ་གདམས་ཆོས་འབྱུང་།
སྒྱུ་སྦྱང་དབང་སེང་། བྱར་པ་རིན་གཞོན། སྟོད་ལུང་པ་དབང་ཕྱུག་གྲགས་ལ་སོགས་
པ་མང་དུ་བྱོན། བཀའ་བབས་ཀྱི་སྲས་བརྒྱད་ནི། ཚུལ་ཁྲིམས་ཀྱི་བཀའ་བབས་ཕོ་བྲང་
སྡིངས་པ་གཞོན་ནུ་འོད། མཆོད་པའི་བཀའ་བབས་བྲག་དཀར་སྟག་རྩེ་བ། ལམ་རིམ་
གྱི་བཀའ་བབས་སྣང་དྲེའུ་ལྷས་པ་ཡེ་ཤེས་རྒྱལ་མཚན། ལྟ་བའི་བཀའ་བབས་རམ་སྡེངས་
མོ་བ་འབྱུང་གནས་རྡོ་རྗེ། མོས་གུས་ཀྱི་བཀའ་བབས་གཉལ་པ་ཆོས་འབར། རྩོད་པའི་
བཀའ་བབས་དོལ་པ་དམར་ཞུར་ཤེས་རབ་རྒྱ་མཚོ། གཞུང་བཤད་ཀྱི་བཀའ་བབས་
ཞང་ཤ་ར་བ་ཡོན་ཏན་གྲགས། བྱང་ཆུབ་ཐུགས་ཀྱི་བཀའ་བབས་གླང་རི་ཐང་པ་རྡོ་
རྗེ་སེང་གེ་རྣམས་སོ། །
དེ་ལ་ཕོ་བྲང་སྡིངས་པ་ནི། གྲབ་ཏུ་འཁྲུངས། གྲྭ་པ་སུམ་བརྒྱ་ལྷག་ཙམ་བསྡུས།
པོ་ཏོ་བའི་གསུང་ལས་དཔེ་ཆོས་དང་པོར་བསྡེབས། དྲུག་ཅུ་རྩ་ལྔ་བཞེས་པའི་དཔྱིད་
ཟླ་འབྲིང་པོའི་ཉི་ཤུ་ལྔ་ལ་གནས་གསར་དུ་གཤེགས། བྲག་དཀར་བ་ནི། སྤྲེའུའི་ལོ་
ལ་འཁྲུངས། དཔེ་ཆོས་སྔ་མའི་སྟེང་དུ་པོ་ཏོ་བ་ལ་རང་གིས་ཐོས་པ་རྣམས་བསྣན་ཏེ་
ཤིན་ཏུ་རྒྱས་པ་ཞིག་བསྡེབས། གྲྭ་པ་སུམ་བརྒྱ་ཙམ་བསྡུས། བརྒྱད་ཅུ་བཞེས་པའི་
ཡོས་ལོའི་དགུན་ཟླ་ཐ་ཆུང་གི་ཉི་ཤུ་གཉིས་ལ་གཤེགས། དེའི་སྲས་སློབ་དཔོན་འཕན་
ཡུལ་བར་གྲགས་པ་བྱང་ཆུབ་སྣང་བ་ལ་སྤྱིལ་སྒོམ་རྫོང་པ་ཤེས་རབ་རྡོ་རྗེས་དཔེ་ཆོས་
གསན་ཏེ། ཕོ་བྲང་སྡིངས་པ་ལས་རྒྱས། བྲག་དཀར་པ་ལས་བསྡུས་པའི་དཔེ་ཆོས་
འབྲིང་ཞིག་བསྡེབས་པ་ལ་རིན་ཆེན་སྤུངས་པར་གྲགས་སོ། །དགེ་བཤེས་དོལ་པ་ནི།
རྔོག་ལོ་དང་དགུང་མཉམ་དུ་ས་མོ་ཕག་ལ་དོལ་དུ་སྐུ་འཁྲུངས། ཇོ་བོ་གཤེགས་ནས་
ལོ་ལྔ་སོང་བ་དེ་ཡིན། ཉི་ཤུ་པ་ལ་འོན་དུ་དགེ་བཤེས་བཤེན་ལ་མཁན་པོ་ཞུས་ནས་བསྙེན་



རྒྱལ་རབས་ཆོས་འབྱུང་།
16
རྫོགས་མཛད། དམར་པོ་རིར་ཁྱུང་པོ་གྲགས་སེ་ལ་དབུ་ཚད་བསླབས་པས་རྩོད་པ་བཟང་
བའི་སྙན་པ་ཐོབ། རྒྱ་འདུལ་དབང་ཕྱུག་ཚུལ་ཁྲིམས་ལ་འདུལ་བ་གསན་ནས། ཞར་
ཆོས་པའང་མཛད། ཉེར་དྲུག་གི་སྟེང་དུ་རྒྱལ་གྱི་སྒྲོ་ལག་དགོན་པར་པོ་ཏོ་བ་དང་མཇལ་
བ་ནས་བཟུང་སྟེ། ལོ་ཉེར་གཉིས་བསྟེན། ཕྱིས་དོལ་དུ་ཕེབས་པ་ན། བཤེས་གཉེན་
པའི་གསུང་ལས་བེའུ་བུམ་སྔོན་པོ་སྡེབས། དོལ་མདར་ཡང་གད་ཅེས་པའི་དགོན་བཏབ་
ནས་གྲྭ་པ་སྟོང་ཙམ་བསྡུས་ཏེ། མཐར་དོན་གསུམ་བཞེས་པའི་ལྕགས་མོ་ཕག་གི་རྒྱལ་
ཟླའི་ཚེས་བདུན་ལ་ཡང་གད་དུ་གཤེགས། དེ་ནས་ལོ་སུམ་བརྒྱ་དང་དགུ་བཅུ་རྩ་དགུ་
སོང་། དེ་ལ་སྲས་ལྷ་འབྲི་སྒང་པ། དོན་སྡིངས་པ་ཆེན་པོ། ཕག་མོ་གྲུ་པ་སོགས་མཐའ་
ཡས་པ་བྱོན། དགུང་ལོ་ཉི་ཤུ་ན་བསྙེན་པར་རྫོགས་པ་སོགས་འདི་ཁོ་ན་སྔོན་གྱི་ཡིག་
རྙིང་ལས་འབྱུང་གི དེང་སང་ཁ་ཅིག་རྒན་ཞུགས་ཤིག་པོ་ཏོ་བ་ལ་དད་པ་སྐྱེས་ནས་ཕྱག་
ཕྱིར་བསྡད་ཅེས་པའི་གཏམ་རྒྱུད་ནི་རི་བོང་གི་ཅལ་ལྟ་བུ་ཡིན་ལ་ཆོས་འབྱུང་འགའ་ཞིག་
ཏུ་ཞོགས་ཡ་གད་བཏབ་པར་བཤད་པ་ཡང་། ཡ་གད་དང་ཡང་གད་ནོར་བས་ནོངས།
སྲས་ལྷ་འབྲི་སྒང་པས་བེའུ་བུམ་ལ་འགྲེལ་པ་མཛད་པ་ཡང་དར་རྒྱས་ཆེའོ། །
གླང་རི་ཐང་པ་ནི། ཤིང་ཕོ་རྟ་ལ་འཁྲུངས། ཇོ་བོ་གཤེགས་པའི་ལོ་དེ་ཡིན།
རྟག་ཏུ་འཁོར་བའི་ཉེས་དམིགས་བསམ་པ་དང་། བྱང་ཆུབ་ཀྱི་སེམས་ལ་ཐུགས་དམ་
མཐིལ་དུ་མཛད་པས་སྐུའི་རྣམ་པའང་འགྱུར་ནས་གླང་རི་ཐང་པ་ངོམ་ནག་པ་ཞེས་གྲགས་
ཏེ༑ གངས་ཅན་པ་ཀུན་གྱི་རྣ་བའི་རྒྱན་ཞིག་བྱུང་། ཞལ་ནས་ཀྱང་། ཁོ་བོས་ཇི་ཙམ་
པའི་མདོ་བསྟན་བཅོས་ཤིག་བལྟས་པ་ཡིན་ཏེ། ཇོ་བོ་སེམས་ཅན་པའི་སྡུག་བསྔལ་རང་
གིས་ལེན་པ་དང་། རང་གི་བདེ་དགེ་ཇོ་བོ་སེམས་ཅན་པ་ལ་ཕར་འབུལ་བ་ལས་མ་གོ་



17
བཀའ་གདམས་ཆོས་འབྱུང་།
གསུངས་སྐད། གླང་ཐང་དགོན་པ་བཏབ་སྟེ། བདུན་ཅུ་བཞེས་པའི་ཆུ་མོ་ཡོས་ཀྱི་དཔྱིད་
ཟླ་ཐ་ཆུང་ས་གའི་ཉེར་བདུན་ལ་གླང་ཐང་དུ་གཤེགས། དགེ་བཤེས་སྟོན་པ་གཤེགས་
ནས་དྲུག་ཅུ་སྐོར་སོང་བ་དེ་ཡིན། དེ་ནས་ལོ་བཞི་བརྒྱ་དང་དྲུག་སོང་། འདི་གཙོ་བོར་
བློ་སྦྱོང་ཚིགས་བརྒྱད་མས་སྨིན་པར་བྱས་པའི་གྲྭ་པ་ཉིས་སྟོང་ཙམ་འདུས་པའི་ནང་ནས་
གྲགས་ཆེ་བ་ལ། ཡར་ཀླུངས་ཀྱི་ལྕགས་ཞིང་བ། ལུང་མོ་བ་མདོ་སྡེ། ཞང་བཙན་
གཉན། མགར་ཞང་ཞུང་པ། ཁྱུང་པོ་རྣལ་འབྱོར། ཤའོ་སྒང་པ། གཡག་འདུལ་
འཛིན། མཐང་པ། ཉེ་མལ་པ། གླང་ཐང་ཞང་ལ་སོགས་པ་མང་དུ་བྱོན་ཞིང་། གདན་
ས་ནི་ཕྱི་མ་འདིས་མཛད། འདི་ཡང་བཞུགས་གནས་སློབ་མ་དང་བཅས་པ་ལུང་བསྟན་
པ་ནི། ད་ནི་རིན་ཆེན་གསལ་མཛད་པས། །ཐུགས་རྗེ་ཆེན་པོར་བྱིན་བརླབས་པའི།།
རྡོ་རྗེ་སེང་གེ་གླང་མའི་རི། །འདབས་ཀྱི་ཐང་སྨན་དགྲམ་པ་ལ། །ཐུགས་རྗེས་དགོན་
པ་རབ་བཞེངས་ནས། །བྱང་ཆུབ་སེམས་དཔའ་དཔག་མེད་སྡུད། །དེ་ཡིས་མདོ་སྡེར་
སྨྲ་བ་དང་། །ཞང་ཞེས་མདུང་གི་ཕུར་བཞུགས་དང་། །གཞན་ཡང་ཤ་བོ་པ་ཞེས་པ།།
བརྩེ་བའི་བརྩེ་མཆོག་སྙིང་རྗེ་ཅན། །དམ་པའང་དགོན་བུར་བཅས་ཏེ་འབྱུང་། །ཞེས་
འབྱུང་།
གླང་ཐང་ཞིང་འདི་ལ་ཕག་མོ་གྲུ་པས་གཏུགས་ཤིང་། རྣལ་འབྱོར་ཤེས་རྡོར་
སོགས་བཀའ་གདམས་ཀྱི་དམ་པ་གཞན་ཡང་བསྟེན་པས། བཀའ་ཕྱག་གཉིས་འདྲེས་
སུ་སྣང་ཞིང་། བསྟན་རིམ་ཞིག་ཀྱང་མཛད། འདི་ནི་ལྕགས་ཕོ་སྟག་ལ་མདོ་ཁམས་
སུ་འཁྲུངས། ཕག་མོ་གྲུའི་གདན་ས་བཏབ་སྟེ། རེ་གཅིག་པ་ལྕགས་སྟག་ལ་གཤེགས།
དེ་ལ་གྲྭ་པ་བརྒྱད་བརྒྱ་ཙམ་ཚོགས་པའི་ནང་ནས། འཇིག་རྟེན་མགོན་པོ། སྟག་ལུང་



18
རྒྱལ་རབས་ཆོས་འབྱུང་།
རིན་པོ་ཆེ། གླིང་རས་པ། སྤར་ཕུ་པ་རྣམས་ལ་སྲས་ཀྱི་ཐུ་བོར་གྲགས། འཇིག་རྟེན་
མགོན་པོ་ནི། ཆུ་མོ་ཕག་ལ་མདོ་ཁམས་སུ་འཁྲུངས། གཞོ་སྟོད་དཔལ་གྱི་འབྲི་ཁུང་
བཏབ། འཁོར་ལྔ་ཁྲི་ལྔ་སྟོང་བསྡུས་ཏེ། དོན་ལྔ་པ་མེ་གླང་ལ་གཤེགས། འདིས་སྐྱོ་
རིན་པོ་ཆེ་དང་། གླང་ལུང་པ་ལ་བཀའ་གདམས་གསན་ཞིང་། སྟག་ལུང་ཆོས་རྗེས་
ཀྱང་། ཆད་ཁ་པ་ལ་བཀའ་གདམས་གསན་འདུག་པས། ངེས་པར་བཀའ་ཕྱག་གཉིས་
འདྲེས་ཡིན་ནོ། །ཤར་བ་པ་ནི་ལྕགས་ཕོ་ཁྱི་ལ་སྐུ་འཁྲུངས། བཅོ་བརྒྱད་ལོན་ཚེ་པོ་ཏོ་
བ་དང་མཇལ། ལོ་བཅོ་བརྒྱད་བསྟེན། གདུལ་བྱ་རྗེས་འཛིན་ལོ་སུམ་ཅུ་རྩ་དྲུག་མཛད་
པའི་ལམ་རིམ་དལ་འབྱོར་རྙེད་དཀའ་ནས་འཁྲིད། དོན་གཉིས་བཞེས་པའི་ལྕགས་མོ་
བྱའི་ཉེར་དྲུག་ལ་དེ་ཡི་ཆི་བ་ལུང་དུ་གཤེགས། དེ་ནས་ལོ་སུམ་བརྒྱ་དང་བརྒྱད་ཅུ་རྩ་
བརྒྱད་སོང་། འདི་ཡང་གནས་དང་བཅས་པ་ལུང་བསྟན་པ་ནི། ཡོན་ཏན་གྲགས་པས་
ཟབ་གཞུང་རྣམས། །རྫོགས་པར་མཛད་ནས་དར་ཡུལ་མདོར། །དག་སྣང་གང་ཤར་
དགོན་པ་བཏབ། །དེ་ནས་ཤར་བ་པ་ཞེས་གྲགས། །ཞེས་འབྱུང་།
ཤར་བ་པ་དེ་ལ་གྲྭ་པ་སུམ་སྟོང་ཙམ་ཚོགས་པའི་ནང་ནས། ངོ་མཚར་བ་ལ།
བཀའ་བབས་ཀྱི་སྲས་བཞི། ལྡན་གྱི་བན་ཆེན་སྐྱེས་བུ། པྲ་ཛྙཱ་ཛཱ་ལ། ནགས་ཤོད་དཔེ་
སྟོན། བྱ་གྲགས་པ་སེང་གེ འཇིང་པ་སྐྱེ་ལུང་པ། ལས་སྟོད་པ་དབང་ཕྱུག་གྲགས།
ཉང་སྨད་ཀྱི་རྩེད་པ། ཤངས་ཀྱི་རྒྱ་བུག་པ། གཙང་སྡེ་མྱོས་པ། ཁུ་ལེའི་ཁ་མོ་ཟེ་
སྟོན། ཉང་སྟོད་པ་འབེ་དཀར། ཉང་རོ་བ། ཉང་སྟོད་ཀྱི་ཇོ་སྲས་ཤར་པ་བློ་གྲོས་
གྲགས། གཙང་པ་རྒྱ་སྟོན། བོ་དོང་བཞད་ཆོས། གཉལ་པ་དགེ་འདུན་སྐྱབས། ཉང་
པོ་གཡོར་སྟོན། གཉལ་གྱི་གཉོས་སྟོན། གཉན་པ་དར་རིན། ཇོ་སྲས་གོང་པོ། ལྷོ་པ་



19
བཀའ་གདམས་ཆོས་འབྱུང་།
དར་མ་གྲགས། སོལ་ཐང་པ་མྱང་། ནགས་མོའི་སྤ་འདུལ། ཞོགས་པ་ཚུལ་ཤེ ཞར་
སྒོམ་པ་ཕྱི་མ། ཡུང་པ་སྐྱོས་སྟོན། སྟོང་ལུང་མོན་གྲུ་པ། ལྷོ་པ་དར་སྟོན། རྒྱལ་པ་
བྱང་གྲགས་ལ་སོགས་པ་མང་དུ་བྱོན། བཀའ་བབས་ཀྱི་སྲས་བཞི་ནི། ལོངས་སྤྱོད་
ཀྱི་བཀའ་བབས་ཞོ་ཡི་རྣལ་འབྱོར་པ་ཤེས་རབ་རྡོ་རྗེ། འཕྲིན་ལས་ཀྱི་བཀའ་བབས་སྟབས་
ཀ་བ་དར་མ་གྲགས། རྣམ་ཐར་གྱི་བཀའ་བབས་གཏུམ་སྟོན་བློ་གྲོས་གྲགས། བྱང་
ཆུབ་ཐུགས་ཀྱི་བཀའ་བབས་བྱ་འཆད་ཁ་བ་ཡེ་ཤེས་རྡོར་རྗེ་རྣམས་སོ། །དེ་ལ་རྣལ་འབྱོར་
ཤེས་རབ་རྡོ་རྗེ་ནི། བཤེས་གཉེན་པ་གཤེགས་པའི་རྗེས་སུ་ཤར་བར་བཞུགས་ནས་ཆོས་
གསུངས་པས། ཤར་བ་པ་ཕྱི་མར་གྲགས། འདི་ལ་ཀརྨ་པ་དུས་གསུམ་མཁྱེན་པས་
ཀྱང་ཆོས་གསན། དུས་གསུམ་མཁྱེན་པ་ནི། ཆུ་མོ་སྦྲུལ་ལ་སྤོ་འབོར་སྒང་དུ་འཁྲུངས།
པོ་ཏོ་བ་གཤེགས་ནས་ལོ་བརྒྱད་སོང་ཞིང་ཁོང་གི་སྐུའི་སྐྱེ་བར་ཡང་བྱེད། ཀརྨ་དང་
མཚུར་ཕུ་ལ་སོགས་པའི་དགོན་གནས་བཏབ་སྟེ། གྱ་བཞི་བཞེས་པའི་མེ་ཕོ་འབྲུག་ལ་
གཤེགས། ཕག་མོ་གྲུ་པ་གཤེགས་ནས་ལོ་ཉེར་དྲུག་སོང་བ་དེ་ཡིན། དེ་ནས་ལོ་སུམ་
བརྒྱ་དང་སུམ་ཅུ་རྩ་གསུམ་སོང་།
སྟབས་ཀ་བ་ནི། ཆུ་མོ་ལུག་ལ་ཀླུངས་ཤོད་དུ་འཁྲུངས། ཤར་བ་པ་འཁྲུངས་
ནས་ལོ་སུམ་ཅུ་རྩ་བཞི་སོང་བ་དེ་ཡིན། འོད་འཇོ་ཆོས་ཀྱི་སྒང་། ཁྲ་ཕུ་ལོངས་སྤྱོད་
ཀྱི་སྒང་། སྟབས་ཀ་གྲྭ་བའི་སྒང་སྟེ། སྒང་གསུམ་གཟུང་ནས་བསྟན་པ་བསྐྱངས། དོན་
གཉིས་བཞེས་པའི་ཤིང་ཕོ་རྟའི་དབྱར་འབྲིང་གི་ཚེས་བཞིར་སྟབས་ཀར་གཤེགས། ཇོ་
བོ་གཤེགས་ནས་དྲུག་ཅུ་སྐོར་གཉིས་སོང་བ་དེ་ཡིན། དེ་ནས་ལོ་སུམ་བརྒྱ་དང་ལྔ་བཅུ་
རྩ་ལྔ་སོང་། འོད་འཇོའི་གནས་དང་གང་ཟག་ལུང་ཇི་ལྟར་བསྟན་པ་བརྗོད་ཟིན། ཁྲ་



20.
རྒྱལ་རབས་ཆོས་འབྱུང་།
ཕུ་དང་སྟབས་ཀ་ལུང་བསྟན་པ་ནི། དེ་ནས་གྲྭ་ཚོགས་དུ་མ་དང་། །བཅས་ཏེ་ཡུང་
བའི་ནང་དུ་བྱོན། །དེ་ནས་རི་ཡི་སྒང་ཞིག་ལ། །སྤྲུལ་བའི་ཁྱེའུ་དུ་མ་ཞིག །ཡུལ་
པའི་ཕྱུགས་མ་སྐྱོང་བཞིན་གདའ། །དྷརྨ་ཀིརྟིས་འདི་སྐད་དུ། །ལུང་པ་འདི་ལ་ཇི་སྐད་
ཟེར། །འདི་ལ་ཡུལ་བ་ཞེས་བྱར་གྲགས། །དེ་བཟང་ཉོན་མོངས་ནད་འཇོམས་ཡིན།།
འདི་ལ་སྒོས་མིང་ཇི་སྐད་ཟེར། །ལན་དུ་ཁྲ་ཞེས་བྱ་བར་གྲགས། །དེ་བཟང་ཤིན་ཏུ་
དཔའ་བར་མཆིས། །སྒོས་སུ་ཕུ་འདི་ཅི་ཞེས་སྨྲ། །ལན་དུ་ཁྲ་ཡི་ཕུ་ཅེས་གྲགས། །དེ་
བཟུང་རུབ་ལ་བཙན་པར་འོང་། །དེ་ནས་རྫིང་ཞིག་མཆིས་པའི་སར། །རྟེན་འབྲེལ་
བཟང་ཞེས་གཟིམས་ཁང་བརྩིགས། །ཕྱོགས་རྣམས་སྤྱིལ་བུ་དུ་མས་བསྐོར། །ཞེས་
དང་། དེ་ནས་དར་གྱི་ནང་དུ་བྱོན། །ཐང་ཆེན་གསེར་ཀྱི་མཎྜལ་འདྲ། །མཛེས་པའི་
སྟེང་དུ་ཕྱགས་ཕེབ་སྟེ། །ཞེས་པ་ནས། གྲྭ་པ་ཀུན་ནས་འདི་སྐད་དུ། །དེ་རིང་ཐང་
འདི་ཉམས་དགའ་བས། །དགོན་པ་སྟབས་ཀར་ཐོབ་ལ་ཡོད། །དྷརྨ་ཀིརྟི་མཉེས་གྱུར་
ནས། །དེ་བཞིན་མཛོད་ལ་སྤྱིལ་བུ་བརྩིགས། །ཞེས་འབྱུང་། སྟབས་ཀ་བ་དེ་ལ་གྲྭ་
པ་དྲུག་བརྒྱ་ལྷག་ཙམ་འདུས་པའི་ནང་ནས། སྒང་ཐང་དཀར་བ་རྡོ་རྗེ་རིན་ཆེན། གུར་
བ་ཚུལ་ཁྲིམས་རྡོ་རྗེ། སྟབས་ཀའི་རྣལ་འབྱོར་ནམ་རིན། ཁྲ་ཕུ་འདུལ་འཛིན་ཏེ། ཐུགས་
སྲས་བཞི་དང་། གཞན་ཡང་། ཞང་སྟོན་དར་མི་གཡུང་དྲུང༌། ཞང་བཅོམ་ཐང་པ།
ཞང་ཁང་མོ་ཆེ་བ། ཞང་ཤོ་མ་ར་པ་རྣམས་ལ་སྟབས་ཀ་བའི་ཞང་བཞི་ཟེར། །
གཏུམ་སྟོན་ནི། མེ་ཕོ་ཁྱི་ལ་ཤབ་ཏུ་སྐུ་འཁྲུངས། ཤར་བ་པ་འདས་ནས་ལོ་
སྐོར་ལོན་པའི་ཆུ་མོ་བྱ་ལ་དཔལ་སྣར་ཐང་བཏབ་ནས། གདན་ས་ལོ་བཅུ་བཞི་མཛད་
པའི་རྗེས་སུ། རྔོས་སྟོན་ཤེས་རབ་གྲགས་གདན་སར་བཏོན་ཏེ། ཁོང་རང་ལ་སྟོད་བྱང་



བཀའ་གདམས་ཆོས་འབྱུང་།
གི་ཆོས་ལུང་དུ་བྱོན་ནས། རེ་གཅིག་ལ་སྐུ་གཤེགས་པས་ཆོས་ལུང་སྐུ་གཤེགས་སུ་གྲགས།
རྔོས་སྟོན་གྱི་རྗེས་སུ། གདན་ས་རིམ་པར་བྱོན་པ་ནི། ཞང་བཙུན་རྡོ་རྗེ་འོད། གྲོ་མོ་
བདུད་རྩི་གྲགས། ཞང་སྟོན་ཆོས་ཀྱི་བླ་མ། སངས་རྒྱས་སྒོམ་པ་སེང་གེ་སྐྱབས། མཆིམས་
ནམ་མཁའ་གྲགས། སྐྱོ་སྟོན་སྨོན་ལམ་ཚུལ་ཁྲིམས། མཁན་ཆེན་ཉི་མ་རྒྱལ་མཚན།
འདུལ་འཛིན་གྲགས་པ་བརྩོན་འགྲུས། མཁན་པོ་གྲགས་ཤེ། མཆིམས་བློ་བཟང་གྲགས་
པ༑ མཁན་ཆེན་ཀུན་དགའ་རྒྱལ་མཚན། མཁན་པོ་གྲུབ་པ་ཤེས་རབ། མཁན་ཆེན་
བསོད་ནམས་མཆོག་གྲུབ་ལ་སོགས་པ་རིམ་པར་བྱོན།
གདན་ས་པ་དེ་རྣམས་ཀྱི་ནང་ནས། དྲུག་པ་སངས་རྒྱས་སྒོམ་པ་སེང་གེ་སྐྱབས་
ཀྱིས་དབེན་གནས་བྱང་ཆུབ་ཆེན་པོའི་ཕོ་བྲང་བཏབ། དེ་ཡང་སྣར་ཐང་གི་གནས་དང༌།
གང་ཟག་ལུང་བསྟན་པ་ནི། དེ་ནས་ནུབ་ཕྱོགས་མཐའ་འཁོབ་ཏུ། ཤར་བ་ཅི་འདྲ་རྩ་
ཆུ་དང༌། །ཤིང་དང་གྲོང་པ་དག་གིས་དབེན། །སྐྱ་བོ་རྒྱ་ཆེན་ཞག་མེད་ཅིག །སྣུམ་
ཞིང་སྐལ་བཟང་དུ་མ་སྡུད། །གྲགས་དང་གྲགས་དང་ཡང་གྲགས་དང་། །བློ་གྲོས་
ཤེས་རབ་གཞན་དུ་གསོལ། །གཞན་ཡང་གྲགས་པའི་མཚན་རབ་ཅན། །མང་པོ་འགྲོ་
བའི་བདེ་སྐྱེད་བསྐྲུན། །ཞེས་དང་། ཆོས་དགེ་བ་བཅུ་ཡིས་ཁྱད་འཕགས་པའི། །གླིང་
ཕུན་སུམ་ཚོགས་པ་འཛམ་བུའི་གླིང་། །སྒོས་ཉང་ཤབ་ས་ཡི་ལྟེ་བ་འཛིན། །ས་དེ་ཡི་
ནང་ནས་ཁྱད་འཕགས་པ། །མཐོ་བཀྲ་ཤིས་བརྟན་པ་ལྷུན་པོའི་འདབས། །ནོར་པདྨ་
རཱ་ག་ལྟ་བུར་བདུན། །དཔལ་ཆོས་ཀྱི་ཐང་ཞེས་གྲགས་པ་འབྱུང་། །ཞེས་དང་། ད་
ནི་བཤེས་གཉེན་དམ་པ་མཆོག །གསུམ་གསུམ་དམ་པ་མཆོག་ཏུ་འགྱུར། །ཡོན་ཏན་
ཚད་ལྡན་གྲགས་པའི་རྒྱལ། །བློ་གྲོས་རྒྱལ་མཚན་མཚུངས་པ་མེད། །ཤེས་རབ་མཚན་



22
རྒྱལ་རབས་ཆོས་འབྱུང༌།
ལྡན་ཀུན་ལ་མཁས། །རྡོ་རྗེའི་མཚན་ལྡན་མི་ནུབ་འཛིན། །བདུད་རྩིའི་མཚན་ཅན་
དཔལ་མངའ་བ། །ཆོས་ཀྱི་བླ་མ་ཆོས་ཀྱི་རྗེ། །སེངྒེ་ལྟ་བུར་མི་སྐྲག་པའི། །ཐུགས་རྗེ་
ཆེན་པོས་འགྲོ་བ་འཛིན། །ནམ་འཁའ་ལྟ་བུར་ཀུན་ཁྱབ་པའི། །ཀུན་མཁྱེན་གཉིས་
པའི་འགྲོ་བ་འཛིན། །སྨོན་ལམ་དག་ཅིང་ཚུལ་ཁྲིམས་ལྡན། །རྫོ་རྗེ་འཛིན་པ་མཆོག་
ཏུ་འབྱུང་། །ཚ་ཟེར་དཔལ་ལྡན་མཚན་མངའ་ཞིང༌། །གསུམ་ཕྲག་ཐ་མར་འགྲོ་བ་
འཛིན། །རྩོད་དུས་དགུ་ཡི་ཐ་མ་ལ། །བསོད་ནམས་མཆོག་གི་མཚན་ལྡན་པ། །བསྟན་
པའི་མེ་རོ་གསོ་བར་བྱེད། །ཅེས་འབྱུང། ཚ་ཟེར་དཔལ་ལྡན་མཚན་མངའ་ཞིང༌། །ཞེས་
གསུངས་པའི་མཁན་ཆེན་ཉི་མ་རྒྱལ་མཚན་ཡན་ཆད་གོ་སླ་ལ། བསོད་ནམས་མཆོག་
གི་མཚན་ལྡན་ལ་ཁ་ཅིག འདུལ་འཛིན་གྲགས་པ་བརྩོན་འགྲུས་ལ་ལོངས་སྤྱོད་ཆེན་
པོ་བྱུང་བས། དེའི་སྒོ་ནས་བསྙད་པ་ཡིན། ཞེས་ཟེར་མོད་ཀྱང་། བར་གྱི་གདན་རབས་
ལྔ་དོར་ནས་མཁན་ཆེན་བསོད་ནམས་མཆོག་གྲུབ་པའི་ལུང་བསྟན་དུ་མཁན་པོ་གྲུབ་པ་
ཤེས་རབ་བཞེད་པ་ལྟར་བྱའོ། །
ཡང་དབེན་གནས་བྱང་ཆེན་གང་ཟག་དང་བཅས་པ་ལུང་བསྟན་པ་ནི། གནས་
དེ་ནས་བྱང་རི་ལྷུན་པོ་ལ། །ཆོས་དགེ་བའི་འོད་ཟེར་རབ་འཕྲོས་པས། །གནས་གཡེང་
མེད་བསམ་གཏན་འཕེལ་བའི་གནས། །དེ་བྱང་ཆུབ་གནས་ཞེས་གྲགས་པ་ཡིན། །ཀྱེ་
དེ་ཡང་རྒྱལ་བའི་གནས་ཆེན་ཡིན། །ཞེས་དང་། གངས་རི་ལྷུན་པོ་བརྟན་པའི་རྩེར།།
བྱང་ཆུབ་གནས་ཤེས་གྲགས་པའི་སར། །བདག་གི་བྱིན་རླབས་སེངྒེའི་སྒྲ། །སྐུ་གདང་
དམ་པ་དེར་གནས་ཏེ། །ཐུགས་རྗེའི་འོད་ཟེར་ཕྱོགས་བཅུར་འཕྲོ། །དད་ལྡན་བརྒྱ་
ཕྲག་དུ་མ་སྡུད། །ཤུགས་རིང་འདོན་ཞིང་མཆི་མ་འབྱིན། །དེ་ནི་རྡོ་རྗེའི་གདན་དང་



23
བཀའ་གདམས་ཆོས་འབྱུང་།
མཚུངས། །གང་ནས་བལྟས་ཀྱང་ལྷང་ངར་གསལ། །བདག་གིས་སྤྲུལ་པ་དམ་པ་ཞིག།
རེས་འགའ་དགེ་སློང་ཉིད་དུ་སྟོན། །དེས་ནི་གནས་དེ་སྐྱོང་བར་བྱེད། །རེས་འགའ་
བྱིས་པའི་གཟུགས་སུ་འོང་། །རེས་འགའ་དབུལ་ཕོངས་སྤྲང་པོའི་གཟུགས། །རེས་
འགའ་བྱོལ་སོང་བྱ་ཁྱིའི་གཟུགས། །རེས་འགའ་གསོལ་འདེབས་དབྱངས་ཀྱི་གཟུགས།།
རེས་འགའ་ཡིག་འབྲུ་གཟུངས་ཀྱི་གཟུགས། །གྲགས་པ་ཅན་ནི་དགེ་སློང་ངོ་། །བསྟན་
གནས་བར་དུ་ཡང་ཡང་འོང་། །ཞེས་འབྱུང་། དེ་ཡང་སེང་གེའི་སྒྲ་ཞེས་པ་བྱང་ཆེན་
འདེབས་པ་པོ་སངས་རྒྱས་སྒོམ་པའི་མཚན་ལ་སེང་གེ་སྐྱབས་ཟེར་བ་དེ་ལ་དགོངས་པ་
དང་། གྲགས་པ་ཅན་ནི་དགེ་སློང་ངོ་། །ཞེས་པ་ཡང་གནས་དེར་བཤེས་གཉེན་སྟོན་
པའི་སྤྲུལ་པ་བརྒྱུད་མར་འབྱུང་བ་རྣམས་ཀྱི་ནང་ནས་དགེ་སློང་གི་རྟེན་བཟུང་བའི་ཚེ་
གཞན་ལ་ཅུང་ཟད་གྲགས་ཏེ་མཆོད་གནས་བྱེད་པ་འོང་ཞེས་པའི་དོན་ཡིན་གྱི། གཞན་
དུ་འཆད་པ་ནི་རྒྱུས་ཆུངས་པའི་སྐྱོན་ཏེ། དཔལ་སྣར་ཐང་བཏབ་ནས་དེང་སང་གི་ས་
མོ་གླང་ཡན་ལ་ལོ་སུམ་བརྒྱ་བདུན་ཅུ་རྩ་བདུན། གཏུམ་སྟོན་གཤེགས་ནས་སུམ་བརྒྱ་
དང་དྲུག་ཅུ་རྩ་གསུམ། ཇོ་བོ་གཤེགས་ནས་སྣར་ཐང་བཏབ་པའི་བར་ལ་ལོ་དགུ་བཅུ་
རྩ་དགུ་སོང་བ་ཡིན་ནོ། །ཞེས་ཤེས་པར་བྱའོ། །
འཆད་ཁ་བ་ནི། ལྕགས་མོ་སྦྲུལ་ལ་ལོ་རོར་སྐུ་འཁྲུངས། རང་ལོ་སུམ་ཅུ་པ་
ལ་ཤར་བ་དང་མཇལ་ལོ་དགུ་ཧྲིལ་པོ་བསྟེན། སྤྱིར་བྱ་ཡུལ་བ་སོགས་བླ་མ་ལྔ་བཅུ་
རྩ་བརྒྱད་ལ་མདོ་སྔགས་ཀྱི་ཆོས་མང་དུ་གསན་ཞིང་། བདག་པས་གཞན་གཅེས་པའི་
བྱང་ཆུབ་ཀྱི་སེམས་རིན་པོ་ཆེའི་བཀའ་བབས། འཆད་ཁ་རྙིང་མ་བཏབ་སྟེ། དོན་ལྔ་
བཞེས་པའི་ཤིང་མོ་ལུག་གི་མགོ་ཟླའི་ཚེས་ལྔ་ལ་མལ་གྲོའི་མཐའ་ཕུར་གཤེགས། སྟབས་



24
རྒྱལ་རབས་ཆོས་འབྱུང་།
ཀ་བ་གཤེགས་པའི་ཕྱི་ལོ་དེ་ཡིན། དེ་ནས་ལོ་སུམ་བརྒྱ་དང་ལྔ་བཅུ་རྩ་བཞི་སོང་། འདི་
ཡང་གླེགས་བམ་དུ། བོད་ཀྱི་བྱང་ཆུབ་སེམས་དཔའ་ཞིག་གིས་ཡུལ་མལ་གྲོའི་ནང་དུ་
བྱོན་ཏེ། འཆད་པ་ཆེན་པོ་ཞིག་གི་སྟེང་དུ་བློ་སྦྱོང་བསྒོམ་ཞིང་། ཞེས་གསུངས་པ་རྣམས་
ཀྱིས་ལུང་བསྟན། འཆད་ཁ་བ་དེ་ལ་གྲྭ་པ་བརྒྱད་བརྒྱ་ཙམ་འདུས་པའི་ནང་ནས། ངོ༌
མཚར་ཆེ་བ་ལ་སེ་སྤྱིལ་བུ་བ་ཆོས་ཀྱི་རྒྱལ་མཚན། རོང་པོ་བྱང་ཆུབ་སེམས་དཔའ།
ཁ་རུའི་སངས་རྒྱས་གན་པ་ད་རེ། གྲོ་སའི་རྣལ་འབྱོར་བྱང་སེང་། རན་ཚ་རབ་ཀྱི་
རྣལ་འབྱོར་བྱང་ཡེ། རྒྱ་སྤང་ས་ཐང་པ་ཉི་མ་དབང་ཕྱུག་སོགས་བྱོན། སེ་སྤྱིལ་ནི།
གཉལ་སྟོད་དར་མ་སྒང་དུ་ལྕགས་མོ་གླང་ལ་འཁྲུངས། འཆད་ཁ་བ་འཁྲུངས་ནས་ལོ་
ཉི་ཤུ་རྩ་གཅིག་སོང་བ་དེ་ཡིན། འཆད་ཁ་གསར་མ་དང་། སྤྱིལ་བུ་བཏབ་ནས་གདུལ་
བྱའི་དོན་མཐའ་ཡས་པ་མཛད་ཅིང་། ཇོ་བོ་སེ་བཙུན་གྱི་སྐུའི་སྐྱེ་བར་ཡང་གྲགས། རེ་
དགུ་བཞེས་པ་ས་མོ་བྱའི་དབྱར་ཟླ་ར་བའི་ཚེས་བཅུ་གསུམ་ལ་སྤྱིལ་པར་གཤེགས། དེ་
ལ་སྲས་ལྷ་ལུང་གི་དབང་ཕྱུག་འོད་ཟེར་བླ་མ། ལྷ་དགེ་འདུན་སྒང་པ། ཉན་ལྷ་སྡིངས་
པ་སོགས་ཀྱི་ཐོག་དྲངས་པའི་སུམ་བརྒྱ་ཙམ་འདུས།
ལྷ་ལུང་ནི་ས་ཕོ་སྟག་ལ་སྐུ་འཁྲུངས། དོན་ལྔ་པ་ཆུ་ཕོ་འབྲུག་གི་ཆོ་འཕྲུལ་ཟླ་
བའི་བཅོ་ལྔ་ལ་གཤེགས། དེའི་དབོན་སྲས་ལྷ་འགྲོ་བའི་མགོན་པོ་དབང་ཕྱུག་འོད་ཟེར་
ནི༑ མེ་ཕོ་རྟ་ལ་འཁྲུངས། དོན་བཞི་པ་ས་མོ་ལུག་གི་ལོར་སྤྱིལ་བུར་གཤེགས། དེ་
ནས་རིམ་པ་བཞིན་ལྷ་བྲག་ཁ་བ། ལྷ་ཟུར་ཁང་པ། ལྷ་བློ་གྲོས་འོད། ལྷ་རིན་ཆེན་
སེངྒེ། ལྷ་བསོད་ནམས་ལྷུན་གྲུབ། ལྷ་བསོད་རྒྱལ་བ། ལྷ་ཤཱཀྱ་བ། ལྷ་དཔལ་ལྡན་
བཟང་པོ། ལྷ་སྙན་གྲགས་པ། ལྷ་པ་བཤེས་གཉེན་བཟང་པོ། ལྷ་བསོད་ནམས་རྒྱལ་



25
བཀའ་གདམས་ཆོས་འབྱུང་།
མཚན། ལྷ་ཆོས་རྒྱལ་དཔལ་བཟང་། ལྷ་ངག་དབང་རྒྱལ་མཚན་ཏེ། ཡར་ཀླུངས་ཇོ་
བོའི་གདུང་བརྒྱུད་ཀྱིས་འཛིན་པའོ། །སྤྱིལ་བུའི་གནས་འདི་ཡང་གླེགས་བམ་དུ། ངའི་
རྭ་སྒྲེང་འདྲ་བར། གཡའི་འོད་ཟེར། ནགས་ཀྱི་འོད་ཟེར། སྤང་གི་འོད་ཟེར། ཆུའི་
འོད་ཟེར། ཐང་གི་འོད་ཟེར། བཀྲ་ཤིས་པ། ལྷ་བྱ་ལྡིང་བའི་མགུལ། ལུང་སུལ་དུ་
མའི་མདོའི་སྟེང་། བྱ་དང་རི་དྭགས་བག་ཕེབས་པར་རྒྱུ་བ། ཞེས་ལུང་བསྟན་ཅིང་།
གདན་སར་ལྷ་ན་རིམ་བྱོན་པ་ལུང་བསྟན་པ་ཡང་། དེར་ནི་ལྷ་ཆེན། ལྷ་བཙུན་ལྷ།
ལྷའི་ལྷ། ལྷའི་ཞིང་ཕུན་སུམ་ཚོགས་པར་བྱེད་པའོ། །ཞེས་འབྱུང་། ལྷ་དེ་རྣམས་ནི།
བྱང་ཆུབ་ཀྱི་སེམས་རིན་པོ་ཆེ་ལ་ཐུགས་དམ་གྱི་མཐིལ་དུ་མཛད་པས། འདས་རྟགས་
སུ་དུང་དཀར་གཡས་སུ་འཁྱིལ་བ་བྱོན་པ་ཤ་སྟག་སྟེ། མུ་ཏིག་གི་ཕྲེང་བ་སྒྲིགས་པ་བཞིན་
སྤྱིལ་བུའི་རྟེན་གྲལ་ན་བཞུགས་ཡོད་དོ། །ལྷ་བྲག་ཁ་བ། ཟུར་ཁང་པ། བློ་གྲོས་འོད་
གསུམ་གྱིས་ནི། སྦས་པ་སྟོན་གཞོན་ལ་ཆོས་གསན། སྦོས་པ་ཡང་། གླེགས་བམ་
རིན་པོ་ཆེར་ལུང་བསྟན་བའི་སྐྱེས་བུ་ཞིག་སྟེ། གདུང་རབས་ཀྱིས་དེང་སང་གི་བར་དུ་
ཡང་མཁན་རྒྱུད་འཛིན་པ་ཡིན་ནོ། །ལྷ་འགྲོ་མགོན་ལ་ཟངས་ཆེན་པ་དར་མ་བསོད་
ནམས་ཀྱིས་བཀའ་གདམས་གསན། དེ་ལ་མཚོ་སྣ་བ་ཤེས་རབ་བཟང་པོ། རྩེ་དཀར་
བ༑ དར་མ་སྒང་པ། བྱར་ཁང་པ་སྟེ་བཞིས་བཀའ་གདམས་གསན་པ་ལ་ཟངས་ཆེན་
པའི་བུ་བཞིར་གྲགས། མཚོ་སྣ་བ་ལ་མོན་གྲ་བ་ཚུལ་ཁྲིམས་བཀྲིས་དང་། དེ་ལ་མཁན་
ཆེན་ཆོས་སྐྱབས་བཟང་པོས་བཀའ་གདམས་གསན།
འཆད་སྤྱིལ་གྱི་བཀའ་རྒྱུད་ལ་བློ་སྦྱོང་གི་བཀའ་བབས་པས། དེའི་བླ་མ་བརྒྱུད་
པ་བྱུང་ཚུལ་བཤད་ན། ཉན་ལྷ་སྡིངས་པ་ཡན་ཆད་སྔར་བཤད་པས་ཤེས་ཤིང་། དེ་



རྒྱལ་རབས་ཆོས་འབྱུང་།
ནས་རིམ་པ་ལྟར། ལྷ་སྡིངས་དབོན། མཁན་པོ་ཡོན་ཏན་དཔལ། མཁན་པོ་བདེ་བ་
དཔལ། མཁན་པོ་དཀའ་བཞི་བ། མཁན་པོ་བསོད་གྲགས་པ། མཁན་པོ་བསོད་བཟང་
པ༑ རྒྱལ་སྲས་ཐོགས་མེད་པ། རྗེ་བཙུན་རེད་མདའ་བ། རྗེ་རིན་པོ་ཆེ། ཧོར་སྟོན་
ནམ་མཁའ་དཔལ། རྗེ་དགེ་འདུན་གྲུབ། འདུལ་འཛིན་བློ་གྲོས་སྦས་པ། སློབ་དཔོན་
རིན་པོ་ཆེ་ཀུན་དགའ་རྒྱལ་མཚན་པའི་བར་རོ། །ཧོར་སྟོན་པ་དང་། རྗེ་དགེ་འདུན་
གྲུབ་གཉིས་ཀྱིས། ལྷ་བསོད་ནམས་ལྷུན་གྲུབ་པ་ལའང་གསན་ཞིང་། ཧོར་སྟོན་པས་
ཡིག་ཆ་ཁྱད་པར་དུ་འཕགས་པ་ཞིག་ཀྱང་མཛད། ཡང་རྒྱལ་སྲས་པ་ལ། བུ་སྟོན་རིན་
པོ་ཆེས་གསན་པ་དང་། ཚུལ་ཁྲིམས་དཔལ་བས་གསན་པ་སྟེ་བརྒྱུད་པ་མང་དུ་གྱེས།
ཕྱི་མ་འདི་ལ་བྱང་སེམས་གཞོན་ནུ་རྒྱལ་མཆོག་པས་གསན་ནས་ཡིག་ཆའང་མཛད།
རྒྱལ་སྲས་པ་ནི་ཤིང་མོ་ལུག་ལ་སྐུ་འཁྲུངས། བུ་སྟོན་རིན་པོ་ཆེས་འཁྲུངས་
ནས་ལོ་དྲུག་སོང་བ་དེ་ཡིན། ཟབ་ཆོས་སྣ་ཚོགས་ཞུས་པའི་ཡོངས་འཛིན་བཅུ་ཕྲག་གཅིག
དག་སྣང་རྒྱ་ཆེན་འབྱོངས་པའི་བཤེས་གཉེན་བཅུ་ཕྲག་གཅིག འགྲན་ཟླ་མེད་པའི་རིན་
ཆེན་རྣམ་གཉིས་སོགས་བསྟེན་ནས་གསན་པ་མཛད་ཅིང་ཐུགས་ཉམས་སུ་བཞེས་པས།
རྒྱལ་སྲས་བ་ཞེས་སྐྱེ་འགྲོ་ཡོངས་ཀྱི་རྣ་བའི་རྒྱན་དུ་གྱུར། དགོང་ལོ་རེ་བདུན་བཞེས་
པའི་ཚེ། གོང་མ་ཏའི་སིས་ཡར་ཀླུངས་སུ་སྤྱན་དྲངས་ནས་ཆོས་འཁོར་བསྐོར། དོན་
ལྔ་པ་ས་མོ་བྱ་ལ་དངུལ་ཆུའི་ཆོས་རྫོང་དུ་གཤེགས། དེ་ལ་སྲས་འཇམ་དབྱངས་དོན་
ཡོད་རྒྱལ་མཚན། གུ་ཤྲཱི་ཀུན་དགའ་ལེགས་པའི་རྒྱལ་མཚན། དཔལ་ལྡན་བླ་མ་དམ་
པ༑ སྒྲ་སྒྱུར་བྱང་རྩེ་མཁན་བཙུན་དཀོན་མཆོག་རྒྱལ་མཚན། འགྲོ་མགོན་ཡེ་ཤེས་
དཔལ། རྒྱ་མ་པ་ཡོན་ཏན་འོད། བླ་མ་ཚུལ་ཁྲིམས་དཔལ་བ། རྗེ་བཙུན་རེད་མདའ་



27
བཀའ་གདམས་ཆོས་འབྱུང་།
བ༑ ཉན་པོ་བ། དཔལ་རིན། ཤངས་པ་ཀུན་མཁྱེན། འཇམ་དབྱངས་རིན་ཆེན་
རྒྱལ་བ། ཚལ་མིན་རིན་པོ་ཆེ་བསོད་བཟང་པ་སོགས་མཁས་གྲུབ་མཐའ་ཡས་པ་བྱོན།
བུ་སྟོན་རིན་པོ་ཆེ་ནི། ལྕགས་ཕོ་སྟག་ལ་སྐུ་འཁྲུངས། ཕག་མོ་གྲུ་པ་གཤེགས་
ནས་ལོ་བརྒྱ་དང་བརྒྱད་ཅུ་དང་། ས་པཎ་གཤེགས་ནས་སུམ་ཅུ་རྩ་དགུ་སོང་པ་དེ་ཡིན།
སྟེང་པ་ལོ་ཙྪ་བ་དང་། ཀུན་མཁྱེན་འཕགས་འོད་སོགས་བསྟེན་ནས་མདོ་སྔགས་ལ་མཁས་
པར་སྦྱངས་པས། བསྟན་པ་རིན་པོ་ཆེའི་བདག་པོར་མངའ་གསོལ་ཏེ། སྤྱིར་མདོ་སྔགས་
ཀྱི་བསྟན་བཅོས་མང་པོ་དང་། བྱེ་བྲག་ཏུ་ཆོས་འབྱུང་གསུང་རབ་རིན་པོ་ཆེའི་མཛོད་
སོགས་རྩོམ་པ་མང་དུ་མཛད་པས་བཀའ་དྲིན་མཆོག་ཏུ་ཆེ། མཐར་དོན་ལྔ་བཞེས་པ་
ཤིང་ཕོ་འབྲུག་ལ་ཞ་ལུར་སྐུ་གཤེགས། དེ་ནས་ལོ་བརྒྱ་དང་དྲུག་ཅུ་རྩ་ལྔ་སོང་། དེ་
ལ་སྲས་སྒྲ་ཚད་པ་རིན་ཆེན་རྣམ་རྒྱལ། བླ་མ་ཆོས་དཔལ་བ། དཔལ་ལྡན་བླ་མ་དམ་
པ༑ ཁྱུང་པོ་ལྷས་པ་སོགས་མང་དུ་བྱོན། །
རེད་མདའ་བ་ནི། ས་མོ་གླང་ལ་གཙང་དུ་སྐུ་འཁྲུངས། རྒྱལ་སྲས་པ་འཁྲུངས་
ནས་ལོ་ལྔ་བཅུ་རྩ་ལྔ་སོང་བ་དེ་ཡིན། དང་པོར་ཡོངས་འཛིན་ཇི་ཙམ་བསྟེན་པ་ནི། ཉིད་
ཀྱི་ཞལ་ནས། སྐྱེ་དགུའི་གཙུག་རྒྱན་ཆོས་རྗེ་བསོད་རྒྱལ་དང་། །རྒྱལ་བའི་སྲས་པོ་
ཐོགས་མེད་བཟང་པོ་དཔལ། །མ་ཏི་པཎ་ཆེན་པཎ་ཆེན་བྱང་རྩེ་དང་། །མཁས་པའི་
དབང་པོ་ཉ་དབོན་ཀུན་དགའ་སོགས། །བཀའ་དྲིན་ཅན་གྱི་བླ་མ་བཅུ་ཕྲག་གཅིག །ཡུལ་
རིང་འབད་དེ་གུས་པའི་གཙུག་གིས་བསྟེན། །ཅེས་གསུངས། གསན་པ་ཇི་ལྟར་མཛད་
པ་ནི། རྩ་འཇུག་བཞི་གསུམ་ཐེག་ཆེན་རྒྱུད་བླ་དང་། །ཆོས་མངོན་མཛོད་དང་དཔལ་
ལྡན་འདུས་པ་སོགས། །གཞན་ཡང་བོད་དུ་འགྱུར་བའི་བསྟན་བཅོས་འགའ། །མདོ་



28
རྒྱལ་རབས་ཆོས་འབྱུང་།
དང་སྦྱར་བའི་འགྲེལ་པ་ཕལ་ཆེར་བལྟས། །ཞེས་གསུངས། སྲས་ཇི་ཙམ་ཐོན་པ་ནི།
ཀུན་མཁྱེན་ཤེར་འོད་བློ་བཟང་གྲགས་པ་སོགས། །རབ་འབྱམས་ཤེས་པའི་བཤེས་གཉེན་
དམ་པ་བདུན། །དཀའ་བཅུ་ལེགས་པར་སྨྲ་བ་བཅུ་ཕྲག་གཅིག །ཕར་ཚད་ཤེས་པའི་
གྲྭ་པ་བརྒྱ་ཕྲག་བརྒལ། །ཞེས་གསུངས། ཐུགས་ཉམས་སུ་ཇི་ལྟར་བཞེས་པ་ནི། ཆོས་
ཀུན་སྟོང་པར་རྟོགས་པའི་ཤེས་རབ་དང་། །འགྲོ་དྲུག་ཕ་མར་ཤེས་པའི་སྙིང་རྗེ་གཉིས།།
རེས་འགའ་རེས་འཇོག་རེས་འགའ་ཟུང་འབྲེལ་བསྒོམས། །འོན་ཀྱང་སྙོམས་ལས་ལེ་
ལོའི་དབང་དུ་ཐལ། །ཞེས་གསུངས། མཐར་རེ་བཞི་པ་ཆུ་ཕོ་འབྲུག་ལ་གངས་བུ་ལེར་
སྐུ་གཤེགས། དགེ་ལྡན་བཏབ་ནས་ལོ་བཞི་སོང་བ་དེ་ཡིན། ཇོ་བོ་བཀའ་གདམས་པ་
རྣམས་འཕགས་པའི་གནས་བརྟན་བཅུ་དྲུག་ཆོས་སྐྱོང་བའི་ལྷ་ཉིད་དུ་མཛད་པས། དེའི་
འདྲ་འབག་གི་བྱུང་ཚུལ་ནི། རྒྱ་ནག་གི་རྒྱལ་པོ་འཇམ་དབྱངས་ཀྱི་སྤྲུལ་པ་ཞིག་གིས་
བློན་པོ་དབང་ཧཱ་ཤང་ཕོ་ཉར་མངགས་ཏེ། དབྱར་གནས་ལ་སྤྱན་དྲངས། དགག་དབྱེ་
གྲོལ་ནས་རང་གནས་སོ་སོར་གཤེགས་རྗེས། འདྲ་འབག་བཅུ་དྲུག་བཞེངས་པའི་དཔེ།
ཀླུ་མེས་འབྲོམ་ཆུང་གིས་རྒྱ་ནག་ཏུ་ཏལ་ཏེ་བྱོན་ནས། རས་བྲིས་སུ་བྱས་པ་ཡེར་པར་
གདན་དྲངས་པ་ལ་བརྟེན་ནས་འཕེལ། བླ་མ་བརྒྱུད་པའི་དབང་དུ་བྱས་ན། ཇོ་བོ། སེམས་
ཙམ་པཎ་ཆུང་། རྔོག་བྱང་ཆུབ་འབྱུང་གནས། པོ་ཏོ་བ། ཤར་བ་པ། རྒྱ་བུག་པ་
ཅན་པ། ཞིང་དགུ་ཚིགས་པ། གཞུ་པ་རག་སྟོན། སངས་རྒྱས་སྒོམ་པ། མཆིམས་
ནམ་མཁའ་གྲགས། སྐྱོ་སྟོན་པ། རྒྱང་རོ་བྱང་འབུམ། མཆིམས་བློ་བཟང་གྲགས།
མཁན་པོ་ཀུན་རྒྱལ། མཁན་པོ་གྲུབ་པ་ཤེས་རབ། མཁན་པོ་བསོད་ནམས་མཆོག་གྲུབ་
སྟེ༑ སྣར་ཐང་དུ་དར་ཞིང་། མཆིམས་ནམ་མཁའ་གྲགས་ཀྱིས་སྒྲུབ་ཡིག་རྒྱས་པ་



29
བཀའ་གདམས་ཆོས་འབྱུང་།
ཞིག་དང་། མཆིམས་བློ་བཟང་གིས་བསྡུས་པ་ཞིག་མཛད་སྣང་ངོ༌། །
ཕུ་ཆུང་བ་ནི་རྒྱལ་གྱི་སྐྱི་ར་རྫིང་ཁར་ལྕགས་མོ་ལུག་ལ་སྐུ་འཁྲུངས། བཤེས་
གཉེན་སྟོན་པ་ལོ་བཅུ་གཅིག་བསྟེན་ཅིང་། ལམ་རིམ་རྟེན་འབྲེལ་བཅུ་གཉིས་ཀྱི་འཁོར་
ཚུལ་བསྟན་པ་ནས་འཁྲིད། དོན་དྲུག་པ་མེ་ཕོ་ཁྱི་ལ་རྒྱལ་གྱི་དོ་བོ་དགོན་དུ་སྐུ་གཤེགས།
པོ་ཏོ་བ་གཤེགས་པའི་ཕྱི་ལོ་དེ་ཡིན། ཆོས་འབྱུང་འགའ་ཞིག་ཏུ་ཕུ་ཆུང་དུ་གཤེགས་
པར་བཤད་པ་ནི། བེའུ་བུམ་སྔོན་པོར། དོ་བོར་སྐུ་ཡལ་ཞལ་ནས་འདི་སྐད། ཅེས་
འབྱུང་བ་མ་མཐོང་བར་ཟད་དོ། །དེ་ལ་སྲས་རྣམ་གྲོལ་དོན་གཉེར་ཉི་ཤུ་ཙམ་འདུས་
པའི་ནང་ནས། ངོ་མཚར་ཆེ་བ། སྡིངས་པ་ཤེས་རབ་རྒྱ་མཚོ། ཞོགས་ཀྱི་ཀར་མ་
བྲག་པ། ཤ་བོ་སྒང་པདྨ་བྱང་ཆུབ། འབན་སྒོམ་ལ་སོགས་པ་བྱོན། ཤ་བོ་སྒང་པ་ནི་
མེ་མོ་ལུག་ལ་རྒྱལ་དུ་སྐུ་འཁྲུངས། གླང་རི་ཐང་པ་འཁྲུངས་ནས་ལོ་བཅུ་གསུམ་སོང་
བ་དེ་ཡིན། ཤ་བོ་སྒང་བཏབ་ནས་གྲྭ་པ་སྟོང་ཕྲག་ཏུ་ཚང་བ་བསྡུས་པ་ལ་བློ་སྦྱོང་དང་
ཆོས་བཞིའི་གདམས་པས་སྨིན་པར་མཛད་དེ། རེ་ལྔ་བཞེས་པའི་ལྕགས་མོ་ཕག་གི་དབྱར་
རའི་ཚེས་བཅུ་དགུ་ལ་ཤ་བོ་སྒང་དུ་གཤེགས། དེ་ནས་ལོ་སུམ་བརྒྱ་དང་དགུ་བཅུ་རྩ་
བརྒྱད་སོང་།
འོ་ན་ཤ་བོ་སྒང་པའི་བློ་སྦྱོང་དང་ཆོས་བཞི་པོ་ཇི་ལྟར་ཡིན་ཞེ་ན། བེའུ་བུམ་
ཁྲ་བོ་ཞེས་གྲགས་པ་གཙོ་བོར་གླང་རི་ཐང་པ་དང་། ཤ་བོ་སྒང་པ་རང་གི་གདམས་པ་
བསྲེས་པ་ཞིག་མཆིས་པ་འདི་ཤ་བོ་སྒང་པའི་བློ་སྦྱོང་དང་། འདི་ལ་དགོངས་ནས་སངས་
རྒྱས་དབོན་སྟོན་གྱིས། ཤ་བོ་སྒང་བའི་བློ་སྦྱོང་ཡང་ལམ་གྱི་རིམ་པའི་ལེ་ལག་ཡིན།
ཞེས་གསུངས་པ་ཡིན་ནོ། །ཞེས་བདག་གི་བླ་མ་ཨནནྟ་བཞེད། ཆོས་བཞི་ནི། ཆང་



30
རྒྱལ་རབས་ཆོས་འབྱུང་། །
ཉོན་མོངས་པའི་རྩ་བ་ཡིན་པས་ཤི་ཡང་མ་འཐུང་། བུད་མེད་ཉོན་མོངས་པའི་རྩ་བ་
ཡིན་པས་མིག་མ་བལྟ། འཛིན་ཆགས་ཉོན་མོངས་པའི་རྩ་བ་ཡིན་པས་གསོགས་འཇོག་
མ་བྱེད། འགྲོ་འདུག་ཉོན་མོངས་པའི་རྩ་བ་ཡིན་པས་རྒྱུ་འགྲུལ་མ་མང་། །ཞེས་པ་
བཞིའོ། །འབན་སྒོམ་འདི་ཡང་། ཚེ་འདི་བློས་བཏང་བའི་སྐྱེས་བུ་དམ་པ་ཞིག་སྟེ། ཉིན་
རེ་བཞིན་དགེ་བའི་བློ་སྐྱེས་པ་ན་རྡེའུ་དཀར་པོ་རེ་དང་། མི་དགེ་བའི་བློ་སྐྱེས་པ་ན་རྡེའུ་
ནག་པོ་རེ་འཇོག དགོངས་ཁར་དེ་གཉིས་སོ་སོར་བགྲངས་པའི་ཆེ་དཀར་པོ་མང་པ་ན།
བདག་ཉིད་ལ་བསྔགས་པ་བརྗོད་ཅིང་། ནག་པོ་མང་བ་ན་བདག་ཉིད་ལ་མངན་བགྲང་
བ་ཡིན་སྐད། རྒྱལ་དུ་འབྲེ་ཀོ་དེ་ལུང་གི་དགོན་པར་བཞུགས་ནས་ཐུགས་དམ་མཛད་
པས་ཀོ་དེ་ལུང་པ་ཞེས་གྲགས་སོ། །
སྐུ་མཆེད་གསུམ་གྱི་ནང་ནས། ཕུ་ཆུང་བ་ཉིད་ལ་སྦས་ཆོས་གླེགས་བམ་རིན་
པོ་ཆེའི་བཀའ་བབས་པར་བཤད། གླེགས་བམ་འདི་ལ་ཡང་ཆོས་ཚན་ལྔ་བཅུ་རྩ་བཞི་
སྟེ༑ སྟོན་པ་རིན་པོ་ཆེས་ལོགས་སུ་ནན་གྱི་བསྟན་པའི་བཀའ་རྒྱ། རང་རྒྱུད་ལ་སྐུལ་
མ་འདེབས་པ་དད་པའི་ལྗོན་ཤིང་། ལོ་རྒྱུས་ངོ་མཚར་རྨད་དུ་བྱུང་བའི་དཔལ་འབྱོར།
ཟུང་འཇུག་ཉི་མའི་ཐིག་ལེ་ཆོས་ཚན་བཞི། བླ་མ་རྣམས་ལ་ཕྱག་འཚལ་ལོ། །ཞེས་
པ་ནས། གཅིག་བུར་འདུག་ཚེ་སེམས་ལ་བརྟག །ཅེས་པའི་བར་ལེའུ་ཉི་ཤུ་རྩ་གསུམ་
བསྡུས་ནས་གསུངས་པའི་སྟེང་དུ་བཀའ་རྒྱ། མ་འོངས་ལུང་བསྟན། འཆི་མེད་རྡོ་རྗེའི་
གླུ་གསུམ་བསྣན་པས་ཕ་ཆོས་ཉི་ཤུ་རྩ་དྲུག ཐེ་ཚོམ་ཐམས་ཅད་སྤང་བྱ་ཞིང་། །ཞེས་
པ་ལས་འཕྲོས་ཏེ། རྔོག་ཆོས་ཉི་ཤུ་དང་། ཁུ་ཆོས་གཉིས་ཏེ། བུ་ཆོས་ཉི་ཤུ་རྩ་གཉིས།
ཁ་སྐོང་ལེའུ། རྒྱལ་བ་ཡབ་སྲས་ཀྱི་བཀོད་པ་ཕུན་སུམ་ཚོགས་པའི་གཏེར་རྣམས་སོ།།



3j
བཀའ་གདམས་ཆོས་འབྱུང་།
དེ་ཡང་དང་པོ་བཞི་སྦྱོར་བའི་ཆོས་ཚན་དང་། ཐ་མ་ཕྱིས་སྣར་ཐང་དུ་བྲིས་པར་སྣང་
བས། གླེགས་བམ་དངོས་གཞི་ལ་ནི། ཆོས་ཚན་བཞི་བཅུ་རྩ་དགུའོ། །ཕ་ཆོས་བུ་
ཆོས་ཞེས་པ་ཡང་ཕ་སྟོན་པ་རིན་པོ་ཆེས་ཇོ་བོ་ལ་ཞུས་པའི་ཆོས་ཚན་ལ་ཕ་ཆོས་དང་།
བུ་ཁུ་རྔོག་གཉིས་ཀྱིས་ཇོ་བོ་ལ་ཞུས་པའི་ཆོས་ཚན་ལ་བུ་ཆོས་ཞེས་བྱ་སྟེ་ཞུ་བ་པོའི་ངོས་
ནས་ཕྱེ་བའོ། །གལ་ཏེ་རྔོག་ཆེན་པོ་བཤེས་གཉེན་སྟོན་པའི་སྲས་ཡིན་ཡང་། ཁུ་ཉིད་
སྟོན་པའི་སྲས་མ་ཡིན་པས། ཇི་སྐད་བཤད་པའི་ཕ་ཆོས་བུ་ཆོས་ཀྱི་འཇོག་མཚམས་
མི་འཐད་དོ་སྙམ་ན། རྣམ་ཐར་ཐུན་མོང་བ་ལྟར་ན་དེ་ལྟར་ཡིན་ཡང་། ཐུན་མོང་
མ་ཡིན་པ་ལྟར་ན་ཁུ་ཆེན་པོས་ང་རྒྱལ་གྱི་རི་བསྙིལ་ཏེ། སྟོན་པ་རིན་པོ་ཆེའི་ཞབས་
ལ་གཏུགས་པར་ཁུ་དང་དག་སྣང་འབྲེལ་བའི་ཚོམས་ལས་གསལ་ལོ། །
བླ་མ་བརྒྱུད་པའི་དབང་དུ་བྱས་ན། ཇོ་བོ་ཡབ་སྲས། རྔོག་མངའ་རིས་པ་ཤེས་
རབ་རྒྱལ་མཚན། ཕུ་ཆུང་བ་གཞོན་ནུ་རྒྱལ་མཚན། ཀ་མ་པ་རིན་ཆེན་རྒྱལ་མཚན།
སྟབས་ཀ་བ་དར་མ་རྒྱལ་མཚན། སྟབས་ཀ་བ་བྱང་ཆུབ་བཟང་པོ། སྟབས་དཀའ་བ་
ནམ་རིན། འབྲོམ་བཞོན་ནུ་བློ་གྲོས། མཁན་ཆེན་ཉི་མ་རྒྱལ་མཚན། རིན་ཆེན་བྱང་
ཆུབ། རིགས་ཀྱི་བདག་པོ་དཔལ། བྱང་ཆུབ་དཔལ། བླ་མ་བསོད་ནམས་འོད་ཟེར།
མཁན་ཆེན་སངས་རྒྱས་བཟང་པོ། བྱ་བྲལ་བསོད་ནམས་བཟང་པོ། འུ་ཡུག་པ་བླ་མ་
དཔལ་འབྱོར། སྟག་ཚང་ལོ་ཙྪ་བ་སེང་གེ་རྒྱལ་མཚན། སྐད་གཉིས་སྨྲ་བ་ཐུགས་རྗེ་
དཔལ། རྗེ་དགེ་འདུན་གྲུབ། རྗེ་སྨོན་ལམ་དཔལ་ཏེ་འདིས་དགེ་ལྡན་འབྲས་སྤུངས་
གཉིས་ཀར་གསུངས་པ་དང་། ཡང་རྗེ་དགེ་འདུན་གྲུབ་ལ་ཆོས་རྗེ་ཡེ་རྩེ་བ་དང་། དེ་
ལ་ཐམས་ཅད་མཁྱེན་པ་དགེ་འདུན་རྒྱ་མཚོའི་ཞལ་སྔ་ནས་ཀྱིས་གསན་ཏེ་དབུས་གཙང་



རྒྱལ་རབས་ཆོས་འབྱུང་།
གི་སའི་མཐིལ་དང་། གཉལ་དྭགས་ཀོང་སོགས་ཐ་གྲུ་ཀུན་ཏུ་སྐལ་བ་དང་ལྡན་པའི་
གདུལ་བྱ་རྣམས་ལ་གླེགས་བམ་རིན་པོ་ཆེའི་ཆོས་ཀྱི་ཆར་ཆེན་པོ་ཕབ། ཡང་བྱང་སེམས་
བློ་གྲོས་རྒྱལ་མཚན་གྱིས་གཙང་དུ་གསན་ནས་ཕྱིས་སྟོད་ཕྱོགས་སུ་གསུངས་པ། གནས་
བརྟན་བྱང་རྒྱལ་བ་དང་གནས་བརྟན་བསོད་བཀྲས་པ་སོགས་མང་པོས་གསན། བྱང་
རྒྱལ་བའི་ཀ་ཚལ་བཟུང་ནས་བཀའ་གདམས་གསུངས་ཤིང་། བསོད་བཀྲས་པས་ཀྱང་
ཡར་ཀླུང་ཕྱོགས་སུ་གླེགས་བམ་གསུངས། །
སྤྱན་སྔ་བ་ནི་ཉན་གྱི་གླང་ར་སྒང་དུ་ཆུ་མོ་བྱ་ལ་སྐུ་འཁྲུངས། ཉེར་ལྔ་པ་ལ་
བཤེས་གཉེན་སྟོན་པ་དང་མཇལ་ནས་ལོ་བརྒྱད་བསྟེན། ལམ་གྱི་རིམ་པ་བདེན་བཞི་
ནས་འཁྲིད། ལོ་དགོན་པ་བཏབ་སྟེ་དོན་གཅིག་བཞེས་པའི་ཆུ་མོ་ལུག་གི་རྒྱལ་ཟླའི་ཉེར་
གཅིག་ལ་སྒུག་རུབ་དུ་སྐུ་གཤེགས། དེ་ནས་ལོ་བཞི་བརྒྱ་ཉི་ཤུ་རྩ་དྲུག་སོང་། དེ་ལ་
གྲུ་པ་བདུན་བརྒྱ་ཙམ་འདུས་པའི་ནང་ནས། གྲགས་ཆེ་བ་ལ། ཕུར་སྟོན། མཚེར་
སྟོན། ཐང་འདུལ། འབྲོམ་འདུལ་ཏེ་འདུལ་འཛིན་བཞི། ཟ་ར་བའི་ཕག་སྒོམ། ཆེད་
ཆེར་བ་གཡེ་སྒོམ་པ། རུག་པའི་རྒྱ་སྒོམ། མངར་སྒོམ་པ་སྟེ་སྒོམ་ཆེན་བཞི་དང༌། གཞན་
ཡང་། འུ་ཡུག་ཨ་མི། རྒྱ་རྩེ་སྒྲོ་བ། སྐུ་སྲུངས་སྟོན་པ། རལ་པ་ཤེས་རབ་འབུམ།
ཟ་ར་བ་ཇོ་བཙུན། ཨེའི་སྒྲ་པ་ཆེན་པོ། འཕན་ཡུལ་བ་རྒྱ། ཡུལ་ཆོས་པ་ལྷ་བཟོ། སྟོད་
ལུང་པ་ཆེན་པོ་རིན་ཆེན་སྙིང་པོ། ཁྱུང་ཁམ་པོ་ཆེ། ལྷོ་བྲག་པ་ཆེན་པོ་དབས་སྟོན།
གཙང་པ་ཇོ་པད། སྤྲུལ་སྐུ་གཞོན་ནུ་འོད་ལ་སོགས་པ་མང་དུ་བྱོན། མངར་སྒོམ་པ་
བརྩོན་འགྲུས་འབར་ནི། ཆུ་ཕོ་རྟ་ལ་སྐུ་འཁྲུངས། སྙུག་རུམ་དུ་བཞུགས་བས་སྨུག་
རུམ་པ་ཆེན་པོར་གྲགས། ཐང་སྐྱའི་དབུ་རྩེ་གསར་མ་བཞེངས་ཏེ་རེ་བརྒྱད་བཞེས་པའི་



33
-
-
-
-
-
*
་
-
-
བཀའ་གདམས་ཆོས་འབྱུང་།
ས་མོ་གླང་གི་ས་ག་ཟླ་བའི་ཚེས་བརྒྱད་ལ་ཐང་སྐྱར་གཤེགས། དེ་ནས་ལོ་བཞི་བརྒྱ་དང་
ཉི་ཤུ་སོང་། འདི་ལ་གྲྭ་པ་བརྒྱད་བརྒྱ་ཙམ་རེ་ཚོགས། །
སྟོད་ལུང་པ་ཆེན་པོ་ནི། ཆུ་ཕོ་སྤྲེའུ་ལ་སྟོད་ལུང་ལྕང་མ་བྲག་ཏུ་སྐུ་འཁྲུངས།
དེའི་ཚེ་ཇོ་བོས་དགུང་ལོ་ལྔ་བཅུ་རྩ་གཅིག་བཞེས། འདིས་བཅུ་གཅིག་ལོན་དུས་དབུས་
ཀྱི་དགེ་འདུན་ཀུན་དྲིལ་ནས་སྙེ་ཐང་དུ་ཇོ་བོ་ལ་འབུལ་ཆེན་བྱས་པའི་སྟེང་དུ་ཤམ་ཐབས་
ཁྲལ་གསེར་ཞོ་གང་བསྡུས་ཞེས་གྲག །འོན་ཀྱང་སྨོན་ལམ་དབང་གིས་ཇོ་བོ་དང་ཞལ་
མ་མཇལ་བས་ཕྱིས་འགྱོད་པ་ཆེན་པོ་མཛད་པ་ཡིན་སྐད། རྒྱུ་མཚན་དེས་ན་དེང་སང་
གཏམ་རྒྱུད་གཅིག་ལ་སྟོད་ལུང་པས་རྒྱ་གར་གསེར་འདོད་པོ། ཞེས་ཇོ་བོ་ལ་སྐུར་བ་
བཏབ་སྟེ་ཆོས་མ་གསན་ཞེས་སྨྲ་བ་ནི་མ་དག་པ་ཁོ་ན་ཡིན་ནོ། །ཉེར་གསུམ་ལོན་དུས་
ཇོ་བོ་གཤེགས་ཕྱིས་རྣལ་འབྱོར་པ་ཆེན་པོ་དང༌། སྤྱན་སྔ་ལ་གཏུགས་ཏེ་བཀའ་གདམས་
གསན། ཙན་སྒོ་དགོན་བཏབ་སྟེ་གྲྭ་པ་སུམ་བརྒྱ་ཙམ་བསྡུས་ནས་ལམ་རིམ་དང་། བདེན་
གཉིས་ཀྱི་ཆོས་སྐོར་གསུངས། ཁོང་བདེན་གཉིས་ལ་མངའ་བརྙེས་པར་ཡང་གྲགས་
ཤིང་། ལྟ་བ་ནི་སྟོན་པ་རིན་པོ་ཆེའི་ལྟ་བ་ལ་གཙོ་བོར་མཛད། སྟོན་པའི་ལྟ་བ་ཡང་
ཉིད་ཀྱི་ཞལ་ནས། ཁོ་བོའི་ལྟ་བ་ནི་ཅི་ཡང་མ་ཡིན་པ་ཞེས་བྱ་བ་ཡིན། ཞེས་གསུངས་
ལ༑ ཅི་ཡང་མ་ཡིན་པ་ཡང་ཤེས་རབ་སྒྲོན་མེར་ཅི་ཡང་མ་ཡིན་པ་ཞེས་བྱ་བ་ནི་མེད་
པར་དགག་པའི་ཐ་ཚིག་གོ །ཞེས་འབྱུང་བས་ཀླུ་སྒྲུབ་ཡབ་སྲས་ཀྱིས་བཀྲལ་བ་ལྟར་བཞེད་
དོ༑ ༑མཐར་གྱ་ལྔ་བཞེས་པའི་མེ་ཕོ་སྤྲེའུའི་ལོ་མངོན་པར་བྱང་ཆུབ་པའི་ཚེས་བརྒྱད་
ལ་ཙན་སྒྲོར་གཤེགས། དགེ་བཤེས་སྤྱན་སྔ་འདས་ནས་ལོ་བཅུ་གསུམ་སོང་བ་དེ་ཡིན།
དེ་ནས་ལོ་བཞི་བརྒྱ་དང་གཅིག་སོང་། །



34
རྒྱའ ར་ས་ཆོས་འབྱུང་།
བྱ པཱལ་བ་ནི། ཤིང་མོ་ཡོས་ལ་སྟོད་ལུངས་སུ་སྐུ་འཁྲུངས། སྤྱན་སྔ་འཁྲུངས་
ནས་བཞི་བཅུ་རྩ་གསུམ་སོང་བ་དེ་ཡིན། སྤྱན་སྔ་རིན་པོ་ཆེ་ལོ་དགུ་བསྟེན། ཉེར་དགུ་
ལོན་དུས་སྤྱན་སྔ་གཤེགས། བྱ་ཡུལ་བཏབ་སྟེ་རེ་བཞི་པའི་ས་ཕོ་རྟའི་སྨིན་དྲུག་ཟླ་བའི་
ཚེས་བཅོ་བརྒྱད་ལ་བྱ ཡུལ གཟིམས་ཆུང་དུ་གཤེགས། སྟོད་ལུངས་པ་གཤེགས་ནས་
ལོ་ཉེར་གཅིག་སོང་བ་དེ་ཡིན། དེ་ནས་ལོ་སུམ་བརྒྱ་དང་དགུ་བཅུ་རྩ་གཅིག་སོང་། དེ་
ལ་གྲྭ་པ་ཉིས་སྟོང་ཙམ་འདུས་པའི་ནང་ནས། ངོ་མཚར་ཆེ་བ་ལ། ཏིང་ངེ་འཛིན་སྐྱེས་
པ་ལྔ་བརྒྱ། དགེ་བའི་བཤེས་གཉེན་ཇག་རྩེ་འཆའ་བ་བརྒྱ་དང་བཅུ། དེའི་ནང་ནས་
ཕྱིའི་ཆེན་པོ་བརྒྱད། བར་གྱི་ཆེན་པོ་བརྒྱད། ནང་ཐུགས་ཀྱི་སྲས་གསུམ་རྣམས་ཡོད་
པ་ལས་ཕྱིའི་ཆེན་པོ་བརྒྱད་ནི། ཁམས་ནས་རབ་ཁ་བ་ཆེན་པོ་དང་ངང་ཚང་པ་ཆེན་
པོ༑ དྭགས་པོ་ནས་པ་ཐང་བ་ཆེན་པོ་དང་། ཤ་པ་གླིང་པ་ཆེན་པོ། གཙང་ནས་འོམ་
ཐང་པ་ཆེན་པོ་དང་། མུས་སྨན་ཆར་ཆེན་པོ། སྟོད་ལུངས་ནས་རྣམ་པར་བ་ཆེན་པོ་
དང་། ཉམས་དགའ་མོ་པ་ཆེན་པོའོ། །བར་གྱི་ཆེན་པོ་བརྒྱད་ནི། བཀྲ་ཤིས་སྐད་པ་
ཆེན་པོ། འཕན་ཡུལ་ནས་དགོན་ཆེན་པོ། ཆག་མལ་བ་ཆེན་པོ། དབུར་སྟོད་ནས་
སྐྱེར་ཆེན་པོ། ཁྲོམ་ཤེར་ཆེན་པོ། བ་ངར་བ་ཆེན་པོ། བྲུལ་པ་ཆེན་པོ། ཀུན་འཇོལ་
བ་ཆེན་པོའོ། །
ནང་ཐུགས་ཀྱི་སྲས་གསུམ་ནི ཕྲིན་ལས་ལ་མངའ་བརྙེས་པ་སྣུབས་མཆོད་
གནས། བྱིན་རླབས་ལ་མངའ་བརྙེས་པ་གཙང་པ་རིན་པོ་ཆེ་ནམ་མཁའ་རྡོ་རྗེ། རྟོགས་
པ་ལ་མངའ་བརྙེས་པ་རྒྱ་རི་མོ་ཅན་པའོ། །གཞན་ཡང་གཉལ་པ་རབ་སྟོན། གཙང་
པ་འབའ་རིལ། གཙང་པ་ཀེ་དུ། ལྷོ་པ་བཀྲ་ཤིས་སྒང་པ། དུ་ར་པ་གཡུང་ཤེ། གྲབ་



35
བཀའ་གདམས་ཆོས་འབྱུང་།
ཀྱི་ཕག་ཚང་བ། ཞོགས་ཀྱི་ན་འོ་པ། བ་ལམ་པ་བླ་མ། ལ་མོ་བ། ཉང་སྟོད་ཀྱི་
འབའ་ལེ། གཡེར་པོ་ཀེ་ཏུ། དོལ་པ་ཤཱཀ་གཞོན། གཡུ་ལུང་པ་ལ་སོགས་པ་མང་དུ་
བྱོན། སྤྱན་སྔའི་རྗེས་སུ་ལོའི་གདན་རབས་ནི། དགེ་བཤེས་གནས་བརྟན། སྡིངས་མོ་
བ༑ སྨོན་ལམ་བློ་གྲོས་པ། སླར་ཡང་སྡིངས་མོ་བ། གཙང་པ་རིན་པོ་ཆེ། གླང་ལུང་
པ་སྟེ་འདིས་བྱ་ཡུལ་དང་གཉིས་ཆར་མཛད། དེ་ནས་སེ་རྣལ་འབྱོར་པས་གདན་ས་མཛད་
དེ༑ གྲོག་ཏུ་གཡི་ཕུ་དགོན་པའང་བཏབ། དེ་ནས་རིམ་པ་བཞིན་སངས་རྒྱས་སྒོམ་པ་
རྡོ་རྗེ་གཞོན་ནུ་གཙང་པ་ཇོ་སྲས། ཟེམ་ཚེ་རིང་པོ་བ། ཁམས་ལུང་པ། གཙང་སྟོན།
སངས་རྒྱས་ངོ་བོ། སངས་རྒྱས་སྟོན་པ། སངས་རྒྱས་སྒོམ་པ། སངས་རྒྱས་དབོན།
རིན་པོ་ཆེ་ཚུལ་མགོན་པ། སྤྱན་སྔ་གནམ་གང་བ། སྤྱན་སྔ་ཆོས་རྡོར་བ། བཅོ་བརྒྱད་
པ་བློ་གྲོས་རིན་ཆེན། སྤྱན་སྔ་རིན་ཆེན་རྒྱལ་མཚན་པ། མཁས་པ་ཚུལ་དར། སྤྱན་
སྔ་བསོད་ནམས་ལྷའི་དབང་པོ། སྤྱན་སྔ་བསོད་རྒྱལ་བ། སྤྱན་སྔ་ཆོས་གྲགས་པའི་
བར་རོ། །བྱ་ཡུལ་དུ་སྤྲུལ་བའི་སྐུའི་རྗེས་སུ། དགེ་བཤེས་རྒྱ་སྤྲེའུ་ལོ་པ། དེ་ནས་
དགེ་བཤེས་མཆོད་གནས། དེ་ནས་གླང་ལུང་པའོ། །
དེ་ཡང་ལོའི་གནས་གང་ཟག་དང་བཅས་པ་ལུང་བསྟན་པ་ནི། མདུན་ན་བྲག་
གདོང་འཛུག་པ་འདྲ་བ་མཐོང་། ཅུང་ཟད་རྩོད་པ་འོང་སྟེ་བཟོད་པ་སྒོམ་པའི་གནས་
སུ་བཟང་། མདའ་དོག་སྟེ་ཆོས་བཀའ་དོག ཕུ་ཡངས་ཏེ་འབྲས་བུ་བཟང་། ལོ་ཅུང་
ཟད་འདོད། དེ་ལ་བརྟན་པའི་དགོན་པའང་འབྱུང་ཞེས་དང་། བསྟན་པ་ཉིད་དང་གཞོན་
ནུ་དང་། །རྒྱལ་དང་རྒྱལ་བས་བྱིན་བརླབས་དང༌། །ཡོན་ཏན་ཕུན་ཚོགས་དམ་པ་
འབྱུང་། །རྦ་ཀློང་དུ་མའི་ཐ་མར་ཡང་། །བསྟན་པའི་གཉེར་ཆེན་དམ་པ་འབྱུང་།།



36
རྒྱལ་རབས་ཆོས་འབྱུང་།
གཙང་དྭངས་ཚེ་རིང་ནད་མེད་པ། །དེ་ཡང་དམ་པ་ཉིད་དུ་བཟང་། །བྱ་ཡིན་ནང་
ནས་ཁྲ་ཞེས་པ། །ནམ་མཁའ་རྣམ་དག་དྭངས་པའི་དབྱིངས། །གསེར་གདོང་ཤེས་
རབ་མཚུངས་མེད་པ། །ཐ་མར་བསྟན་པའི་མེ་རོ་དག །གྲགས་པའི་དབང་གིས་གསོ་
བར་བྱེད། །དུ་མའི་ཕན་བདེ་སྐྲུན་བྱེད་པ། །དེ་ཡང་གནས་མཆོག་དམ་པ་ཡིན། །ཞེས་
འབྱུང་། བྱ་ཡུལ་གྱི་གདན་རབས་ནི་གླང་ལུང་པ་ནས། དེང་སང་གི་བར་དགོན་པ་
གཉིས་ཆར་སྦྲགས་པ་ཤ་སྟག་བྱུང་བ་སྔ་མའི་ལུང་བསྟན་གྱིས་གོ་ནུས་ལ། དགོན་གནས་
ནི་བྱ་གནས་པའི་ཡུལ་དེར་དགོན་པ་བཏབ་ཅེས་པ་དང་། ལུས་ལས་ཡན་ལག་རྒྱས་
བྱ་བའི་ལུགས་ཡིན། ཞེས་གསུངས་པ་རྣམས་ཀྱིས་བསྟན་པར་བྱ་དགོས་པ་འདྲ། དགེ་
བཤེས་མཆོད་གནས་ཀྱིས་ཀླུངས་ཤོད་ཁྲག་ཁའི་དགོན་བཏབ་ཅིང་། ཟེམ་གྱི་སློབ་མ་
བཤེས་གཉེན་རིན་ཆེན་སེང་གེས་ཞོགས་ཕུར་འོད་གསལ་དགོན་བཏབ། །
གཙང་པ་རིན་པོ་ཆེ་ནི། མེ་མོ་སྦྲུལ་ལ་སྐུ་འཁྲུངས། དང་པོར་རྔོག་ལོ། གཉན་
ལོ༑ བ་རི་ལོ་ཟླ། བཙན་ཁ་བོ་ཆེ་སོགས་བསྟེན་ནས་མདོ་སྔགས་ཀྱི་ཆོས་མང་དུ་གསན་
པས། མཁས་པ་ཆེན་པོར་གྱུར་བ་ཞིག་སྟེ། ཡེར་པ་དང་། ཆུ་བོ་རི་གཉིས་སུ་སྒྲུབ་པ་
མཛད་པའི་དགོངས་པས་དབུས་སུ་བྱོན་པ་ན། བྱ་ཡུལ་བ་ལ་བླ་མའི་བྱིན་རླབས་ཞུགས་
ཟེར་བའི་སྙན་པ་གསན་ཏེ་ཁོང་འབྲོམ་དུ་བཞུགས་དུས་མཇལ། ཞལ་མཐོང་བ་ཙམ་
གྱིས་མཆི་མ་འཁྲུག་པའི་དད་པ་སྐྱེས། ཡུན་དུ་བསྟེན་ནས་གདམས་ངག་མ་ལུས་པར་
ཞུས། མཐར་གྱ་ལྔ་བཞེས་པའི་ལྕགས་མོ་སྦྲུལ་གྱི་ལོ་ལ་གཤེགས། ས་འབྲུག་ལ་འཁྲུངས་
ནས་ཆུ་འབྲུག་ལ་གཤེགས་པའི་ལུགས་ཀྱང་སྣང་། གཙང་སྟོན་གྱིས་བྱ་ཡུལ་གྱི་གདན་
ས་ལོ་གསུམ་བྱས་པའི་ཤིང་བྱ་ལ་འབྲི་ཁུང་པས་གཟིམས་ཆུང་མ་གཏོགས་གླིང་ཐམས་



37 བཀའ་གདམས་ཆོས་འབྱུང་།
ཅད་མེས་བསྲེགས། .དེ་ནས་ལོ་ལྔ་སོང་བའི་ལྕགས་སྟག་ལ་དབོན་ཆེན་ཨག་ལེན་གྱིས་
ས་སྐྱ་བའི་ཁྲི་དམག་དྲངས་ཏེ་འབྲི་ཁུང་གི་གླིང་བཅོམ། ལོ་འདི་བུ་སྟོན་རིན་པོ་ཆེའི་
འཁྲུངས་ལོ་ཡིན། དགེ་བཤེས་དབང་ཕྱུག་རྒྱལ་མཚན་གྱིས་ནི། བྲུལ་ཕུར་རྒྱ་སྟེངས་
དགོན་པ་བཏབ་སྟེ་བདུན་ཅུ་རྩ་བདུན་འཇོལ་མོ་མདའི་ལྷ་ཁང་དུ་གཤེགས། ཁྲོམ་གཤེར་
ཆེན་པོ་རིན་ཆེན་འོད་ནི་ལྕགས་ཕོ་འབྲུག་གི་ལོ་ལ་ཆུམས་སུ་སྐུ་འཁྲུངས། བར་བར་
དང་ཀམ་ཀམ་བཏབ་སྟེ། བདུན་ཅུ་བཞེས་པའི་ལྕགས་ཕོ་སྟག་གི་ལོ་ས་ག་ཟླ་བའི་ཚེས་
བཅུ་ལ་ཀམ་ཀམ་དུ་གཤེགས། དེ་ལ་གྲྭ་པ་ཉིས་བརྒྱ་ཙམ་གདན་རབས་ནི་རིམ་པ་བཞིན་
སྐྱོ་རིན་པོ་ཆེ་བྱང་ཆུབ་རིན་ཆེན། ཇོ་སྲས་རིན་ཆེན་སེངྒེ། ཞིག་པོ་འདུལ་གྲ་བ། བསོད་
ནམས་རིན་ཆེན་པ། ཁྲོམས་གཤེར་རིན་གཞོན། ཁྲོམས་གཤེར་རིན་ཆེན་སེངྒེ། སངས་
རྒྱས་འོད་ཟེར་བ། མཁན་ཆེན་བརྩོན་བཟང་བ། མཁན་ཆེན་དོན་གྲུབ་དཔལ་བ་སོགས་
སོ༑ ༑
སྐྱེར་ཆེན་པོ་གཞོན་ནུ་གྲགས་ནི་ལྕགས་ཕོ་སྟག་ལ་སྣོན་དུ་སྐུ་འཁྲུངས། རིན་
ཆེན་སྒང་བཏབ་སྟེ། གྱ་གཉིས་བཞེས་པའི་ལྕགས་ཡོས་ཀྱི་དགུན་རའི་ཉེར་དགུ་ལ་རིན་
ཆེན་སྒང་དུ་གཤེགས། དེ་ནས་ལོ་སུམ་བརྒྱ་དང་ལྔ་བཅུ་རྩ་ལྔ་སོང༌། སྐྱེར་འདིས་
ཕྱིས་སྣེའུ་ཟུར་པ་ལོ་དགུ་བསྟེན་པ་ལས་མི་ཕྱེད་པའི་དད་པ་ཐོབ་ཅིང་། བསྟན་རིམ་
ཀྱང་དེའི་ལུགས་ལ་གཙོ་བོར་མཛད་པ་སྣང་། དེ་ལ་གྲྭ་པ་བརྒྱད་བརྒྱ་ཙམ་འདུས་པའི་
ནང་ནས་དབོན་གཞོན་ནུ་འབྱུང་གནས་ནི་ས་ཕོ་རྟ་ལ་རབ་ཏུ་འཁྲུངས། སྐྱེར་ཆེན་པོ་
ལོ་བཅོ་བརྒྱད་བསྟེན། སོ་བཞི་ལོན་དུས་སྐྱེར་གཤེགས། རིན་ཆེན་སྒང་གི་མཆོད་
ཁང་གསར་མ་བཞེངས་ཏེ། དོན་གསུམ་བཞེས་པའི་ལྕགས་ཕོ་རྟ་ལ་འཁོར་ངན་འགའ་



38
རྒྱལ་རབས་ཆོས་འབྱུང་།
ཞིག་གིས་ཐུགས་སུན་ཕྱུང་བ་ལ་བརྟེན་ནས་འཕོ་བ་མཛད་དེ་གཤེགས། འདི་ནི་བྱང་
ཆུབ་སེམས་དཔའ་སྐལ་ལྡན་ཤིང་རྟའི་སྤྲུལ་པ་དང་། བྱ་ཡུལ་པའི་སྐུའི་སྐྱེ་བར་གྲགས་
ཤིང༌། ཁ་ཆེ་པཎ་ཆེན་ལའང་གདམས་ངག་གསན། པཎ་ཆེན་དེ་ཉིད་ཀྱིས་བཀའ་
གདམས་ཀྱི་བླ་མ་སུ་གང་ལ་ཆོས་གསན་པར་མི་སྣང་ཡང་། ཇོ་བོའི་བཀའ་བརྒྱུད་ལ་
ཐུགས་མོས་ཆེན་པོ་ཡོད་པ་ལས། དི་བཾ་ཀཱ་ར་ཤྲཱི་ཛྙཱ་ནའི་གདན་ས་ལ་ལྟར་འགྲོ་གསུང་
ནས་རྭ་སྒྲེང་གི་གནས་མཇལ་མཛད་པ་ཡིན་སྐད། དེ་ནས་ཇོ་བོ་འདས་ནས་ལོ་བདུན་
ཅུ་རྩ་གསུམ་ལོན་པའི་མེ་མོ་ལུག་ལ་སྐུ་འཁྲུངས། བདུན་ཅུ་རྩ་བརྒྱད་པ་ཤིང་བྱི་ལ་
བོད་དུ་ཕེབས། དེའི་ཚེ་དབོན་སྟོན་གྱི་རེ་བདུན་དང་། ས་པཎ་གྱི་ཉེར་གསུམ་ལོན།
ཆུ་བྱའི་བར་ལོ་བཅུ་བོད་དུ་བཞུགས་ནས། སླར་ཁ་ཆེར་ཕེབས་ཏེ་དགུ་ཅུ་རྩ་དགུ་པ་
ཤིང་བྱ་ལ་ཁ་ཆེར་གཤེགས། རྣམ་ཐར་དཔགས་བསམ་ཁྲི་ཤིང་ལས། ཐུབ་དབང་
ཡོངས་འདས་ལོ་ནི་སྟོང་ཕྲག་གཅིག །དྲུག་བཅས་དགུ་ཅུ་རྩ་གཉིས་མཐར་སོན་ཚེ། །ལྔ་
བརྒྱའི་བསྟན་སྲོག་ངུར་སྨུག་འཛིན་པའི་གཙོར། །འཁྲུངས་གྱུར་དྲང་སྲོང་དེ་ཡི་རྣམ་
ཐར་བྲི། །ཞེས་འབྱུང་བའི་འཁྲུངས་ཞེས་པ་ལ་ཆོས་འབྱུང་ཁ་ཅིག་ཏུ་ཡུམ་གྱི་མངལ་
ནས་འཁྲུངས་པའི་འཁྲུངས་ལོ་ལ་བྱས་ནས། ས་མོ་སྦྲུལ་ལ་འཁྲུངས་ཏེ། དོན་བརྒྱད་
པ་ལ་གཤེགས་པར་འཆད་པ་ནི། རྣམ་ཐར་ལས། གཅིག་གི་མ་ཆད་ལོ་བརྒྱའི་དུས།།
ཁྱི་ལོ་སྒྲོག་ཟླའི་དཀར་ཕྱོགས་ཀྱི། །སྤེན་པའི་ཉི་མའི་ཚེས་ལྔ་ལ། །འགྲོ་བའི་ཉི་མ་
ནུབ་པར་བསྟན་ཞེས་གསུངས་པ་དང་དངོས་སུ་འགལ་བའོ། །
པཎ་ཆེན་དེའི་རྣམ་ཐར་འཛིན་པའི་སྲས། རྡོ་རྗེ་དཔལ་དང་། བྱང་ཆུབ་དཔལ་
གཉིས་ཀྱིས་སྟན་གཅིག་གི་བརྟུལ་ཞུགས་ལ་གནས་པའི་དགེ་འདུན་གྱི་སྡེ་གཉིས་བཙུགས་



39
-
བཀའ་གདམས་ཆོས་འབྱུང་།
པ་ལ་ཚོགས་ཆེན་པ་དང་། ཆོས་ལུང་པ་ཞེས་གྲགས། སྔ་མ་ལས་བྱི་རྫིང་བ་དང་།
ཕྱི་མ་ལས་དགེ་འདུན་སྒང་པ་གྱེས་ཏེ་ཚོགས་པ་སྡེ་བཞིར་གྲགས་པ་ཉིད་ཀྱིས་དེང་སང་
ས་སྐྱོང་བློན་པོར་བཅས་པ་རྣམས་ཀྱང་མཆོད་གནས་མཛད་པ་ཡིན་ནོ། །སངས་རྒྱས་
དབོན་དེ་ལ་སྲས་མང་དུ་འདུས་པ་རྣམས་ཀྱི་ནང་ནས་གྲགས་ཆེ་བ། ལ་མོ་བ། ནགས་
མོ་བ་བཟང་མོ། གཟུང་འཇུ་མོ་བ། ལྷ་འཕྲང་ཕུ་བ། ལྷ་པ་ནམ་རྒྱལ་རྣམས་ལས།
བཟང་མོ་བས་བསམ་ཡས་བཟང་དགོན་བཏབ། མཉམ་མེད་ངམ་ཤོད་པར་གྲགས། ཟུང་
འཇུ་མོ་བས་འཕན་ཡུལ་དུ་ཟུང་འཇུ་མོའི་དགོན་བཏབ། ཕྱིས་སྤོས་པ་གསལ་ཁང་ཡིན།
འཕྲང་ཕུ་བས་ངམ་ཤོད་བསྒྲགས་ཀྱི་ཕུར་རི་ཟན་རྡོག་གི་དགོན་བཏབ། ནམ་རྒྱལ་ལ་
རང་གི་དབོན་སེངྒེ་བཟང་པོ་དང་། དེ་ལ་མཁན་ཆེན་རྒྱལ་སྲས་པ་དང་། དེ་ལ་མཁན་
ཆེན་ནམ་མཁའ་རྒྱལ་མཚན་པས་བཀའ་གདམས་གསན། །
མཁན་ཆེན་པ་ནི་མེ་ཕོ་སྟག་ལ་ལྷོ་བྲག་ཏུ་སྐུ་འཁྲུངས། བདུན་ཅུ་པ་ལ། རྗེ་
རིན་པོ་ཆེ་དང་མཇལ་ནས་དབྱངས་ཅན་མའི་རྗེས་གནང་དང་། བསླབ་བཏུས། སེམས་
བསྐྱེད་སོགས་གསན་ཞིང་། རྗེ་ཉིད་ལ་ཕར་ཡང་བཀའ་གདམས་གདམས་ངག་པའི་ཆོས་
སྐོར་གསུངས། སྲས་ཀྱི་དབང་དུ་བྱས་ན། དད་པ་ཐོབ་པ་འབུམ་ཚོ་གཅིག ངེས་
པར་གྲོལ་བ་ལྔ་བཅུ་སྟེ། །རྩོད་མེད་གྲུབ་ཐོབ་བརྒྱད་དུ་ངེས། །འགྲན་གྱི་དོ་མེད་བློ་
བཟང་ཡིན། །ཞེས་གསང་བདག་གིས་ལུང་བསྟན་པ་ལྟར་ཡིན་ལ། གྲུབ་ཐོབ་བརྒྱད་
ནི་རྗེ་རིན་པོ་ཆེ། གྲགས་པ་བློ་གྲོས། སེམས་དཔའ་ཆེན་པོ་ཀུན་བཟང་པ། སྨོན་དོར་
རྒྱུ་བོ། སྐྱེ་མཆོག་སྨོན་ལམ་པ། གུ་རུ་གཞན་ཕན་རྡོ་རྗེ། མོན་པ་ཨ་ཡུ། ཆོས་རྗེ་
སྒྲོལ་མ་བའོ། །གསང་བདག་གི་ཞལ་གཟིགས་པས་གྲུབ་ཆེན་དུ་གྲགས་ཤིང་། འདས་



40
རྒྱལ་རབས་ཆོས་འབྱུང་། །
མ་འོངས་ཀྱི་ལུང་བསྟན་མང་པོ་ཡང་མཛད། མཐར་དོན་དྲུག་བཞེས་པའི་ལྕགས་མོ་
སྦྲུལ་ལ་སྐུ་ཤེགས། དེ་ནས་ལོ་བརྒྱ་དང་ཉི་ཤུ་རྩ་བརྒྱད་སོང་། སངས་རྒྱས་དབོན་
སྟོན་གྱི་རྗེས་སུ། རིན་ཆེན་སྒང་གི་གདན་སའི་རིམ་པ་ནི། བླ་མ་སངས་རྒྱས་ཡོན་པ།
གཞོན་ནུ་སེངྒེ་བ། སྐམ་དགོན་པ་གཞོན་ནུ་འབུམ། སངས་རྒྱས་འོད་འབྱུང་། སངས་
རྒྱས་གཞོན་ནུ་འོད། བཀྲ་ཤིས་རྒྱལ་མཚན་པ། གཞོན་ནུ་སེངྒེ། ཀུན་བཟང་པ། བསོད་
ནམས་རྒྱལ་མཚན་པ། སངས་ཡོན་པ། སྤྱན་སྔ་སངས་རྒྱས་པ། སྤྱན་སྔ་ཀུན་བློ་བ།
སྤྱན་སྔ་གཞོན་འོད་པ། བྱང་སེམས་བློ་གྲོས་རྒྱལ་མཚན་སྐམ་དགོན་པ། བློ་གྲོས་རྒྱལ་
མཚན་གཉིས་པ། བློ་གྲོས་འཇིག་མེད་པ། དེང་སང་གི་སྤྱན་སྔའི་བར་རོ། །སངས་
རྒྱས་དབོན་སྟོན་གནས་དང་བཅས་པ་གླེགས་བམ་དུ་བསྟན་པ་ཡང་། རིན་པོ་ཆེ་ཡི་སྒང་
ཞེས་པ། །དབོན་ཞེས་ལྷ་ཡི་སྤྲུལ་པ་ཞིག །འགྲོ་བ་མང་པོ་བདེར་བཀོད་ནས། གནས་
དེར་དམ་པ་མང་པོ་སྤེལ། །ཆོས་སྤྱོད་དགེ་བ་འཕེལ་ན་ཡང་། །ཕྱི་མར་བར་གཅོད་
བག་རེ་མཆི། །ཞེས་དང་། ད་དུང་འབར་བའི་མཚན་ལྡན་པས། །ཆུ་མེད་གནས་སུ་
དགོན་པ་འདེབས། །ཞེས་འབྱུང་བ་སྟེ། ཚིག་རྐང་ཐ་མ་གཉིས་ཀྱིས་སྐམ་དགོན་ལུང་
བསྟན་པའོ། །ཡང་སྣེའུར་ཟུར་པའི་སློབ་མ་ཐག་མ་པ་ལ། ལྷོ་བྲག་པ་ནམ་སེང་གིས་
བཀའ་གདམས་གསན། དེ་ལ་དབོན་ནམ་རྒྱལ་དང་། དེ་ནས་རིམ་གྱིས་མཁན་ཆེན་
ནམ་མཁའ་རྒྱལ་མཚན་པ་ལ་བརྒྱུད་པའི་རིམ་པ་ཡོད་དོ། །
ཇོ་བོ་བཀའ་གདམས་པ་རྣམས་སྨྱུང་གནས་ལ་ཐུགས་དམ་མཛད་པ་མང་བས།
དེའི་བླ་མ་བརྒྱུད་པ་ཡང་། དགེ་སློང་མ་དཔལ་མོ། ཡེ་ཤེས་བཟང་པོ། ཟླ་བ་གཞོན་
ནུ༑ ཇོ་བོ་ལྷ་གཅིག དེ་ལ་ལྷ་བྱང་ཆུབ་འོད་ཀྱིས་གསན་པ་ལས་བརྒྱུད་ནི་བཀའ་བརྒྱུད་



41 །
+---བ
་
--
-
བཀའ་གདམས་ཆོས་འབྱུང་།
འདིའི་དབང་དུ་བྱས་ལ། བརྒྱུད་པ་གཞན་ནི་ཟླ་བ་གཞོན་ནུ། བྱང་སེམས་ཟླ་རྒྱལ།
ཉི་ཕུག་པ། བྲང་ཕུ་བ་གྲགས་པ་ཚུལ་ཁྲིམས། སྐྱེ་མཆོག་ཀླུ་སྒྲུབ། དཀོན་མཆོག་
གཞོན་ནུ། དོན་ཞགས་པ་ཆེ་བ་ཤེས་རབ་ཚུལ་ཁྲིམས། ཆུང་བ་སངས་རྒྱས་རིན་
ཆེན་སོགས་ལས་བརྒྱུད་དོ། ། །
དེ་ལྟར་ན་ཇོ་བོ་མར་མེ་མཛད་ཀྱི་རིང་ལ་བཀའ་གདམས་རིན་པོ་ཆེའི་དབུ་བརྙེས།
སྟོན་པ་རིན་པོ་ཆེའི་རིང་ལ་སྲོལ་བཏོད། སྐུ་མཆེད་གསུམ་གྱི་རིང་ལ་དར་ཞིང་རྒྱས་
ཞེས་འབྱུང་བ་དང་། གླ་ཤར་གཉིས་དང་བྱ་ཡུལ་བ་སོགས་ཀྱི་རིང་ལ་དེ་བས་ཀྱང་རྒྱས་
པར་གྱུར། ས་ཕྱོགས་ཀྱང་རྟེན་འབྲེལ་གྱི་ཆོས་ཉིད་ལས། དབུ་རུ་བྱང་གི་ཡུལ་ལྗོངས་
འདི་ཁོ་ན་རྒྱས་པ་བྱུང་སྣང་། དེ་ཡང་། བཀའ་གདམས་རིན་ཆེན་གསེར་གྱི་ཕྲེང་བ་
ལས། །འགྲོ་བ་གང་གིས་བགྲངས་པ་དོན་ཡོད་འགྱུར། །ཞེས་བསྟན་པ་འདི་དང་ཕྲད་
པ་མཐའ་དག་སྐལ་བ་བཟང་པོར་གསུངས། དེ་ལྟ་མོད་ཀྱི་ཡིད་བཞིན་གྱི་ནོར་བུ་རིན་
པོ་ཆེ་ལ་དགྲ་མང་བ་ལྟར། གནས་གཞི་མང་པོ་ལ་ཕ་རོལ་གྱི་དམག་ཚོགས་ཀྱིས་གནོད་
པ་སོགས་ཀྱི་རྐྱེན་ལས་ཉམས་པར་གྱུར་པའི་དུས་སུ། རྗེ་བཙུན་ཙོང་ཁ་པ་ཆེན་པོས་
ཇོ་བོའི་གདམས་པ་སྐྱེས་བུ་གསུམ་གྱི་ལམ་གྱི་རིམ་པའི་སྒོ་ནས་སྐལ་ལྡན་གྱི་གདུལ་བྱ་
དཔག་ཏུ་མེད་པ་སྨིན་པར་མཛད་དེ། བཀའ་གདམས་གཉིས་པ་ཞིག་གིས་བོད་གངས་
ཅན་གྱི་སའི་ཁྱོན་འདི་དཀར་ལམ་གྱིས་མཛད་དོ་ཞེས་ཤེས་པར་བྱ་ལ། ཇི་ལྟར་མཛད་
པའི་ཚུལ་ནི་འཆད་པར་འགྱུར་རོ། །
བགྲང་ཡས་གདུལ་བྱའི་བསོད་ནམས་འཛིན་མའི་གཞིར། །ལྷ་ཅིག་ཇོ་བོ་ཡབ་
སྲས་དཔག་བསམ་འཁྲུངས། །ངོ་མཚར་བཀའ་གདམས་འབྲས་བུའི་རོ་མཆོག་གི །ཆ་



42
- -
-
རྒྱལ་རབས་ཆོས་འབྱུང༌།
ཤས་ཙམ་ཞིག་མྱངས་པའང་སྐལ་བ་བཟང་། །དེ་ཕྱིར་རྣམ་ཐར་ལང་ཚོ་མཛེས་མའི་
ལུས། །ཆོས་འབྱུང་མེ་ལོང་ངོས་འདིར་གསལ་བ་ལ། །རྣམ་དཔྱོད་ཡངས་པའི་མིག་
གིས་ལྟོས་ཤིག་དང༌། །དད་པའི་སྤུ་ལོང་ཅི་ཡང་གཡོ་བར་འགྱུར། །བཀའ་གདམས་
རྙིང་མ་པ་རྣམས་ཀྱི་ཡ་མཚན་པའི་གཏམ་རགས་པ་ཙམ་ཞིག་བརྗོད་ཟིན་ཏོ། །
ད་ནི་བཀའ་གདམས་གཞུང་པར་གྲགས་པའི་གཞུང་སྲོང་ཞིང་། གདམས་ངག་
པའི་མན་ངག་གི་བརྒྱན་པ་རྗེ་ཉིད་ཀྱི་བཀའ་བརྒྱུད་ལས་བརྩམས་པའི་རྣམ་པར་ཐར་པ་
བརྗོད་པར་བྱའོ། །དེ་ཡང་སངས་རྒྱས་མྱ་ངན་ལས་འདས་ནས་ལོ་ཉིས་སྟོང་བརྒྱ་དགུ་
ཅུ་རྩ་གཅིག་དང་། ཇོ་བོ་གཤེགས་ནས་སུམ་བརྒྱ་དང་གཉིས་འདས་པ། གསེར་འཕྱང་
ཞེས་པ་མེ་མོ་བྱའི་ལོ་ལ། ཡུལ་ཙོང་ཁ་ཞེས་བྱ་བར་ཡབ་ཀླུ་འབུམ་དགེ་དང་། ཡུམ་
ཤིང་ཟ་ཨ་ཆོས་གཉིས་ཀྱི་སྲས་སུ་རྗེ་ཐམས་ཅད་མཁྱེན་པ་ཉིད་འཁྲུངས། འོ་ན། ཕུལ་
བྱུང་ནས་ནི་སུམ་བརྒྱ་བཅུ། །ཞེས་གསུངས་པ་ཇི་ལྟར་མི་འགལ་ལམ་ཞེ་ན། མི་འགལ་
བ་ནི་ཇོ་བོ་ཆུ་རྟ་ལ་འཁྲུངས་པ་ལྟར་ན། རེ་དྲུག་པ་མེ་ཕག་ལ་སྙེ་ཐང་དུ་བུམ་ཆུ་བྱིན་
པ་དང་། ལྕགས་རྟ་ལ་འཁྲུངས་པ་ལྟར་ན། བདུན་ཅུ་པ་ས་ཡོས་ལ་བུམ་ཆུ་བྱིན་པ་
གོང་དུ་བཤད་པ་ལྟར་ངེས་ལ། སྔ་མ་ལྟར་ན་བུམ་ཆུ་བྱིན་པའི་ཕྱི་ལོ་ས་ཕོ་བྱི་བ་ནས།
རྗེ་འཁྲུངས་པའི་མེ་བྱའི་བར་ལ་ལོ་གྲངས་སུམ་བརྒྱ་དང་བཅུར་ཚང་བ་ལ་དགོངས་པ་
དང་། ཕྱི་མ་ལྟར་ན་བུམ་ཆུ་བྱིན་པའི་ཕྱི་ལོ་ལྕགས་འབྲུག་ནས། འོལ་ཁར་བུམ་ཆུ་
བྱིན་པའི་ས་གླང་གི་བར་ལོ་གྲངས་སུམ་བརྒྱ་དང་བཅུར་ཚང་བ་ལ་དགོངས་པ་ཡིན་ནོ་
ཞེས་དུས་མཐར་སྐྱེས་པའི་ལོ་རྒྱུས་མཁན་ཞིག་མགྲིན་པ་ཅུང་ཟད་བཏེག་སྟེ་སྨྲའོ། །
དགུང་ལོ་གསུམ་པ་ལ་ཆོས་རྗེ་རོལ་བའི་རྡོ་རྗེ་ལ་དགེ་བསྙེན་དང་། བདུན་པ་་



43
བཀའ་གདམས་ཆོས་འབྱུང༌།
ལ་ཆོས་རྗེ་དོན་རིན་པས་མཁན་པོ་དང་། གཞོན་ནུ་བྱང་ཆུབ་ཅེས་པས་སློབ་དཔོན་མཛད་
ནས་རབ་བྱུང་དགེ་ཚུལ་ཞུས་ཏེ་མཚན་གསོལ། བཅུ་བདུན་བཞེས་པ་ན་ཆོས་རྗེ་དོན་
རིན་པ་ཉིད་ཀྱིས་བདག་རྐྱེན་མཛད་ནས་དབུས་སུ་བརྫངས་པ། ལོ་དེ་ཀའི་སྟོན་དུས་
འབྲི་གུང་དུ་ཕེབས་སྤྱན་སྔ་ཉེར་གཉིས་པ་ལ་ཐུགས་བསྐྱེད་དང་། ཕྱག་ཆེན་ལྔ་ལྡན་
དང་། ཟུར་ཆོས་པ་ཀུན་བློ་བ་ལ་དབང་རྡོར་ཕྲེང་གསན། དེ་ནས་སྐྱིད་ཤོད་ལ་བཏེག་
པ་གུང་ཐང་དུ་གསོ་བ་རིག་པའི་སློབ་གཉེར་ཟླ་ཤས་ཤིག་མཛད་ནས་བདེ་བ་ཅན་དུ་བྱོན།
སློབ་དཔོན་ཡོན་རྒྱམ་པ་དང་། དབུ་རྒྱན་པ་གཉིས་ལ་མངོན་པར་རྟོགས་པའི་རྒྱན་འགྲེལ་
དང་། བླ་མ་འཇམ་རིན་པ་ལ་བྱམས་ཆོས་ཕྱི་མ་རྣམས་གསན་ཞིང་། གདན་ས་བ་
དགེ་སྐོངས་པ་དང་། ཀུན་སྤངས་བཀྲ་ཤིས་སེངྒེ་གཉིས་ལའང་ཆོས་འབྲེལ་ཞུས། དུས་
དེར་ཆོས་རྫོང་དུ་དཔལ་ལྡན་བླ་མ་ལ་དབང་བཀའ་རྗེས་གནང་ཁ་ཡར་གསན། །
དགུང་ལོ་བཅུ་དགུ་པ་ལ་གསང་ཕུར་ཕར་ཕྱིན་རྐྱང་པའི་གྲྭ་སྐོར་དང་། གཙང་
ལ་བྱོན་དེ་ལོ་ཟླ་བ་རིན་ཆེན་རྣམ་རྒྱལ། ས་བཟང་པཎ་ཆེན། ཇོ་ནང་པ་ཕྱོགས་ལས་
རྣམ་རྒྱལ། སྤྱི་བོ་ལྷས་པའི་མཁན་པོ་རྣམས་ལ་ཆོས་བཀའ་ཅི་རིགས་གསན་ཞིང་། ས་
སྐྱ༑ བཟང་ལྡན། ངམ་རིངས། མགར་རོང་ཆོས་སྡེ། བོ་དོང་ཨེ་རྣམས་སུ་ཕར་ཕྱིན་
གྱི་གྲྭ་སྐོར་མཛད། སྣར་ཐང་དུ་བྱོན་དེ་ལོ་ཟླ་བ་དོན་བཟང་ལ་མཛོད་ཀྱི་བཤད་པ་གསན་
པས་ཐུགས་མ་ཁེངས་པར་རྩེ་ཆེན་དུ་འབྱོན་བཞེད་པས། ཡར་ལམ་གནས་རྙེད་དུ་ཕར་
ཕྱིན་གྱི་གྲྭ་སྐོར་མཛད་ནས། རྩེ་ཆེན་དུ་ཕེབས་ཏེ་ཉ་དབོན་ལ་ཕར་ཕྱིན་གྱི་གཟབ་བཤད་
ཚར་གཅིག་དང་། མཁས་པ་གཞོན་ནུ་བློ་གྲོས་ལ། མཛོད་གསན་པས་ཐུགས་བསྐྱེད་
ཆེ་ཞིང་། བླ་མ་གཉིས་ཆར་ལ་ཐུགས་མོས་ཆེན་པོའང་འཁྲུངས་སྐད། དབུས་སུ་བྱོན་



44
རྒྱལ་རབས་ཆོས་འབྱུང་། །
ཏེ་ལོ་ཟླ་བ་བྱང་རྩེ་བ་ལ་ཆོས་འབྲེལ་དང་། སྐྱོར་མོ་ལུང་དུ་མཁན་ཆེན་དཀའ་བཞི་
བ་བློ་གསལ་ལ་མདོ་རྩ་འགྲེལ་གསན། སླར་ཡང་གཙང་ལ་འབྱོན་པར་ཆས་ནས། ཉང་
སྟོད་བརྒྱུད་དེ་གནས་རྙིང་དུ་ཕེབས་པ་ན། མངོན་པ་ཀུན་ལས་བཏུས་རྩལ་བཤད་མཛད་
པ་སྟེ། གདུལ་བྱ་ལ་ཆོས་བསྟན་པའི་ཐོག་མ་ཡིན་པ་འདྲ། ས་སྐྱར་བྱོན་ནས་རྗེ་བཙུན་
ལ་མངོན་པ་ཀུན་ལས་བཏུས་དང་། ཚད་མ་རྣམ་འགྲེལ་གྱི་བཤད་པ་དང་། བཀའ་
བསྟན་བཅོས་མང་པོའི་ལུང་ཡང་ཞུས་ཤིང་། བླ་མ་རྡོར་རིན་པ་ལ་བརྟགས་གཉིས་ས་
ལུགས་ཀྱི་བཤད་པ་དང་། མཁན་པོ་ཀུན་རྒྱལ་བ་ལ་རིགས་ཚོགས་ཀྱི་ལུང་གསན། དེ་
ནས་དབུས་སུ་ཕེབས་ཏེ་མལ་གྲོ་ལྷ་ལུང་དུ་བླ་མ་བསོད་གྲགས་པ་ལ་ཆོས་ལུང་མང་པོ་
གསན་ལ། འདི་རེས་ནས་མདོ་སྨད་ལ་མི་ཕེབས་པའི་ཐག་ཆོད་ཀྱང་མཛད། ཡང་
གཙང་ལ་བྱོན་ཏེ་སྣར་ཐང་དང་ས་སྐྱར་རྣམ་འགྲེལ། མདོ་རྩ་། མངོན་པ་གོང་འོག་
གཉིས་ཏེ་དཀའ་ཆེན་བཞིའི་གྲྭ་སྐོར་མཛད། ལོ་ཟླ་བ་ནམ་མཁའ་བཟང་པོ་ལ་སྙན་ངག་
མེ་ལོང་དང་། རྗེ་བཙུན་ལ་འདུལ་བ། དབུ་ཚད་སོགས་དང་ཕར་ཕྱིན་ཀྱང་གཟབ་
བཤད་ཞུས་པ་སྟེ། གསེར་ཕྲེང་དུ། ཐོག་མཐའ་བར་གྱི་ཡོངས་འཛིན་རྣམ་པ་བཞི།
སྤྱི་གཙུག་རྒྱན་དུ་བསྟན་པའི་མཐུ་ལས་སོ། །ཞེས་རྗེ་ཉིད་ཀྱིས་ཡུམ་དོན་གསན་པའི་
ཡོངས་འཛིན་བཞི་གསུངས་པའི་ཐ་མ་འདི་ལ་དགོངས་པས་སོ། །
ཡང་དབུས་སུ་ཕེབས་ཏེ་གསང་ཕུ། གུང་ཐང་རྩེ་ཐང་རྣམས་སུ་དཀའ་བཞིའི་
གྲྭ་སྐོར་མཛད་པས་སྙན་གྲགས་ཕྱོགས་ཀུན་ཏུ་ཁྱབ་པ་བྱང་། དེའི་མོད་ལ་རྣམ་རྒྱལ་
དུ་ཚོགས་ཆེན་མཁན་པོ་ཚུལ་རིན་པས་མཁན་པོ། བྱི་རྫིང་མཁན་པོ་ཤེར་མགོན་པས་
ལས་སློབ། དབུ་མཛད་བསོད་ནམས་རྡོ་རྗེས་གསང་སྟོན་མཛད་དེ་བསྙེན་པར་རྫོགས།



45
བཀའ་གདམས་ཆོས་འབྱུང་།
དེ་ནས་རིམ་པ་བཞིན་གདན་ས་ཐིལ་དུ་བྱོན་ནས། སྤྱན་སྔ་རིན་པོ་ཆེ་གྲགས་བྱུང་བ་
ལ་ནཱ་རོ་ཆོས་དྲུག་སོགས་གསན་པ་དང་། ལྷ་ཁང་ཀེ་རུར་ཚ་ཁོ་དབོན་པོ་སོགས་མང་
པོ་ཞིག་ལ་དཀའ་ཆེན་གྱི་བཤད་པ་མཛད་པ་དང་། སྐྱིད་ཤོད་དུ་བྱོན་ནས་ཚལ་དུ་བཀའ་
འགྱུར་གཟིགས་པ་དང་། ལྷ་སར་ཐུགས་རྗེ་ཆེན་པོའི་དྲུང་དུ་སྨྱུང་གནས་ཀྱི་ཐུགས་དམ་
གནང་བ་དང་། བདེ་བ་ཅན་དུ་གསུང་ཆོས་མང་པོ་གསུང་བ་དང་། སྐྱོར་མོ་ལུང་གི་
བྲག་ཏུ་རྟོགས་ལྡན་ཡེ་ཤེས་རྒྱལ་མཚན་ལ་དུས་འཁོར་འགྲེལ་ཆེན་གྱི་བཤད་པ་གསན་
པ་དང༌། དབུ་སྟོད་བྱ་ཡུལ་དང༌། རིགས་ལྔ་ལྷ་ཁང་དང༌། ཡར་ཀླུངས་སྨོན་མཁར་
སོགས་སུ་ཕེབས་ནས་ཆོས་གསུངས། ཁྱད་པར་མོན་མཁར་བཀྲ་ཤིས་གདོང་དུ་རྒྱ་གར་
སྐད་བཅོ་ལྔའི་དབུ་དུས་གཅིག་ཏུ་བཙུགས་ནས་ཐུགས་བཤད་མཛད་པ་སྟེ། ཐུན་མོང་
བའི་རྣམ་པར་ཐར་པ་གཅིག་ལ་འདི་ཁོ་ན་འགངས་ཆེ་བར་བྱེད། དེ་ནས་གཙང་ལ་ཕེབས་
ཏེ་གུང་གསུམ་བདེ་ཆེན་པ་ཆོས་དཔལ་བ་ལ་དུས་འཁོར་རྒྱུད་འགྲེལ་གྱི་བཤད་པ་དང་།
ཁྱུང་པོ་ལྷས་པ་ལ་གསང་བ་འདུས་པའི་དབང་སོགས་བཀའ་ལུང་དཔག་ཏུ་མེད་པ་དང་།
ཡོ་ག་པ་རྒྱལ་མཚན་གྲགས་པ་ལ་ཡོ་གའི་རྒྱ་གཞུང་མཐའ་ཡས་པའི་ལུང་དང་། ཡོ་
ག་པ་མགོན་བཟང་ལ་ཡོ་གའི་ཕྱག་ཁྲིད་དང་། འཇག་ཆེན་བྱམས་པ་དཔལ་ལ་མགོན་
པོ་སྐོར་དང་། ཚོགས་མཁན་པོ་གྲགས་པ་བཤེས་གཉེན་ལ་ཆོས་བཀའ་ཅི་རིགས་པ་དང་།
རྗེ་བཙུན་པའི་དྲུང་དུ་དཔལ་གསང་བ་འདུས་པའི་རྩ་རྒྱུད་ཀྱི་བཤད་པ་དང་། བླ་མ་དབུ་
མ་པ་ལ་འཇམ་དབྱངས་ཆོས་སྐོར་གསན་པ་སོགས་གནང་། །
དེ་ནས་དགུང་ལོ་སུམ་ཅུ་རྩ་དྲུག་བཞེས་པ་ན་རྗེ་བཙུན་འཇམ་པའི་དབྱངས་ཀྱི་
བཀས་བསྐུལ་བ་ལས། འཁོར་དག་པ་རྣམ་བརྒྱད་ཁྲིད་དེ་བྱ་བྲལ་ལ་ཐེགས། འོལ་
ནག



46
རྒྱལ་རབས་ཆོས་འབྱུང་།
ཁར་ཕེབས་པ་ཐུགས་དམ་ཤིན་ཏུ་འཕེལ་བར་གྱུར་ཅིང་རྫིང་བྱིའི་ཞིག་གསོས་མཛད་པ།
རབ་ཏུ་གནས་པའི་དུས་སངས་རྒྱས་རབ་བདུན་དངོས་སུ་བྱོན་པ་བྲིས་སྐུ་ལ་ཐིམ་པ་སོགས་
ངོ་མཚར་བའི་ལྟས་བྱུང་། འདི་རེས་ནས་རྫོང་དཔོན་བཀྲ་ཤིས་རྒྱལ་མཚན་པས་ཞབས་
སྤྱི་བོར་བླངས་ཏེ་སྦྱིན་བདག་གི་མཐིལ་མཛད་པ་ཡིན་ནོ། །སོ་དགུ་བཞེས་པ་ན། མཁན་
ཆེན་ནམ་མཁའ་རྒྱལ་མཚན་པ་ལ་ཐག་མ་པ་ནས་ནམ་སེང་ལ་བརྒྱུད་པའི་སྣེའུ་ཟུར་པའི་
བསྟན་རིམ། སངས་རྒྱས་དབོན་ནས་ནམ་རྒྱལ་ལ་བརྒྱུད་པའི་རྒྱ་མ་པའི་བསྟན་རིམ།
གསང་བདག་གི་ཆོས་སྐོར་རྣམས་རྫོགས་པར་གསན། མཁན་ཆེན་ཆོས་སྐྱབས་ལ་ཤར་
བ་པའི་ལམ་རིམ། བེའུ་བུམ་སྔོན་པོ་རྩ་འགྲེལ། སྤྱོད་འཇུག་བློ་སྦྱོང་ལ་སོགས་པ་གསན།
དེ་ནས་མཁན་པོས་སྤྱན་དྲངས་དེ་རྭ་གྲོང་དུ་དབྱར་བཞུགས་མཛད། རྒྱལ་ཚབ་རིན་
པོ་ཆེ་དང་དཔོན་སློབ་དང་པོར་མཇལ་བའི་གནས་ཀྱང་འདི་ཡིན། དེ་རེས་ནས་གཉལ་
གྱི་ཆོས་འཁོར་ཆེན་པོར་གྲགས་པ་འདིའི་སྲོལ་གཏོད་པ་མཛད་དོ། ། །
དྭགས་པོ་ལྷ་སྡིངས་སུ་ཕེབས་པ་ན་བླ་མ་དང་ཡི་དམ་དབྱེར་མེད་དུ་བྱས་ནས་
གསོལ་བ་བཏབ་པས། མནལ་ལམ་དུ་འཕགས་པ་ཡབ་སྲས་ལྔ་ཟབ་མོ་སྟོང་པ་ཉིད་ལས་
བརྩམས་པའི་འབེལ་གཏམ་མཛད་ཀྱིན་འདུག་པའི་ནང་ནས། སློབ་དཔོན་སངས་རྒྱས་
བསྐྱངས་ཡིན་ཟེར་བའི་པཎྜི་ཏ་ཞིག་གིས་དབུ་མའི་རྒྱ་དཔེ་ཉིད་ཀྱི་དབུ་ཐོག་བཞག་པའི་
མཚན་མ་བྱུང་བ་ལ་བརྟེན་ནས། འགྲེལ་པ་བུད་དྷ་པཱ་ལི་ཏ་གཟིགས་པས་ཐལ་འགྱུར་
གྱི་ལྟ་བའི་གནད་ལ་ངེས་པ་གཏིང་ཚུགས་པ་འཁྲུངས་པ་ཡིན་སྣང་དེ་ཡང་ཕྱོགས་འདིར་
ལོ་སྒྱུ་བ་དཔོན་སློབ། ས་སྐྱ་པ་ཡབ་སྲས། འབར་ར་བ། འཇག་ཆེན་པ། མཁས་པ་
གཞོན་ནུ་བློ་གྲོས་སོགས་སུ་གང་གིས་ཀྱང་ཇི་ལྟ་བ་བཞིན་མ་ཐོན་པའི་ཐལ་འགྱུར་བའི་



a7 བ ཀའ་གདམས་ཆོས་འབྱུང་།
ལྟ་བ་ཟབ་མོ་བླ་མ་འཇམ་པའི་དབྱངས་ཀྱི་དྲིན་ལས་རྙེད་ཅེས་པ་ཡིན་ནོ། །འདི་ཡིན་
པ་ལས་ན། དྭགས་པོ་བཀའ་བརྒྱུད། ཤངས་པ་བཀའ་བརྒྱུད། དཔལ་ལྡན་ས་སྐྱ་པ་
རྣམས་ཀྱི་ལྟ་བ་དང་། རང་རེའི་དབུ་མའི་ལྟ་བ་ལ་དམན་མཆོག་གི་ཁྱད་པར་ལེགས་
པར་གྲུབ་པ་ཡིན་ནོ། །
དེ་ནས་ཉང་པོ་འདང་འདོར་ཕེབས་ཏེ། ཐུགས་དམ་མཛད་པའི་སྐབས་སུ་ཆོས་
རྒྱལ་ནམ་མཁའ་བཟང་པོས། ཆོས་རྗེ་དཀོན་མཆོག་ཚུལ་ཁྲིམས་ངོ་ཆེན་ལ་སྦྲན་ཏེ།
ཞུས་པས་སྐྱིད་ཤོད་དུ་ཕེབས་པ་ནས་ཆོས་ཀྱི་འཁོར་ལོ་རྒྱ་ཆེན་པོ་བསྐོར་ཞིང་། ལོ་ཙྪ་
བ་སྐྱབས་མཆོག་དཔལ་བཟང་དང་། བླ་མ་རྗེ་བཙུན། ཆོས་རྗེ་རྣམ་གསུམ་ལྷན་གཅིག་
པར་སོ་སོར་ཐར་པའི་བསླབ་ཁྲིམས་ལས་བརྩམས་པའི་བསྟན་པ་རིན་པོ་ཆེའི་དག་ཐེར་
ཡང་མཛད། དེ་ནས་རིམ་པ་བཞིན་རྭ་སྒྲེང་། ལྷ་ཕུ་དགོན་གསར། འོན་གྱི་བདེ་ཆེན་
སྟེངས། འོལ་ཁའི་བྱམས་པ་གླིང་། སེ་ར་ཆོས་སྡིངས་སོགས་སུ་ཕེབས་ནས་མདོ་སྔགས་
ཀྱི་ཆོས་དཔག་ཏུ་མེད་པ་གསུངས། ཁྱད་པར་ཆོས་སྡིངས་ཀྱི་དགག་དབྱེ་ཐོན་པ་ན།
གཟད་ཀྱི་དྲུམ་བུ་ལུང་དུ་ཕེབས་ཏེ། དགེ་འདུན་སྟོང་ཙམ་གཙོ་བོར་མ་རྒྱུད་ཀྱི་ཆོས་
སྐོར་གསུངས། དེར་དགུན་ཆོས་ལ་བཞུགས་ཐོག་ནས་ལྷ་སར་སྨོན་ལམ་ཆེན་མོ་མཛད་
པའི་རྩིས་ཀྱིས། མིའི་དབང་པོ་གྲགས་པ་རྒྱལ་མཚན་དང་། དྲུང་ཆེན་ནམ་མཁའ་
བཟང་པོ་དཔོན་བློན་གཉིས་ཀྱིས་གཙོས་པའི་སྦྱིན་བདག་རྣམས་ལ་དད་འབུལ་དགོས་པའི་
ཞལ་ཏ་གནང་ནས། ས་ཕོ་བྱི་བའི་ཧོར་ཟླ་བཅུ་གཉིས་པའི་སྨད་ལ་ལྷ་སར་ཕྱགས་ཕེབས།
དགེ་འདུན་སྟོང་ཕྲག་བརྒྱད་ལྷག་ཙམ་ལ་བསྙེན་བཀུར་རྒྱ་ཆེར་བཤམས་ནས་སྙན་གསན་
གྱི་མཆོད་པ་མཛད། ཧོར་ལོ་གསར་པའི་ས་མོ་གླང་གི་ཟླ་བ་དང་པོའི་ཚེས་གཅིག་ནས་



48_
རྒྱལ་རབས་ཆོས་འབྱུང༌།
བཅོ་ལྔའི་བར་དུ། ཆོ་འཕྲུལ་ཆེན་པོའི་དུས་ཀྱི་མཆོད་པ་དངོས་གཞི་མཛད་པ་ལ། ཇོ་
བོ་རིན་པོ་ཆེའི་དྲུང་དུ་རིན་པོ་ཆེའི་དབུ་རྒྱན། གོས་དར་གྱི་ན་བཟའ། འདོད་ཡོན་ལྔ་
དང་། ཉེར་སྤྱོད་ལྔའི་མཆོད་པ་ལྷ་མི་ཐམས་ཅད་ཀྱི་བསམ་པའི་ཡུལ་ལས་འདས་པ།
བདེ་སྟོང་དབྱེར་མེད་ཀྱི་རྒྱས་བཏབ་ནས་མཆོད་པར་མཛད་ཅིང་། དགེ་འདུན་ཁྲི་རྭ་
ཅན་ཙམ་རེ་ལ། ནང་རེ་བཞིན་བསྙེན་བཀུར་དང་མང་ཇ་གནང་། དཔོན་སློབ་ཐམས་
ཅད་ཀྱིས་ཕན་བདེ་མ་ལུས་པའི་འབྱུང་གནས། བསྟན་པ་རིན་པོ་ཆེ་ཕྱོགས་ཀུན་ཏུ་དར་
ཞིང་རྒྱས་པ་དང་། རིགས་དྲུག་གི་འགྲོ་བ་ཀུན་བདེ་བ་ཅན་དུ་འདྲེན་པ་ལ་དམིགས་ཕུག་
པའི་སྨོན་ལམ་མཛད། སྐྱ་སེར་མཐའ་དག་ཐུབ་པའི་དབང་པོ་ལ་གུས་པ་བསྐྱེད་པའི་
ཆེད་དུ། ཉིན་རེ་བཞིན་སྐྱེ་རབས་སོ་བཞི་པའི་ཆོས་ཐུན་རེ་གསུང་བ་དང་། འདུལ་བ་
གནས་མལ་གྱི་གཞི་ལས། སྟོན་པའི་སྐུ་གཟུགས་ཀྱིས་གྲོང་ཁྱེར་གྱི་མཐའ་བསྐོར་བར་
གསུངས་པ་ལྟར་བྱམས་པ་ཕྱི་སྐོར་ལ་གདན་འདྲེན་པའི་ཕྱག་ལེན་འཛུགས་པ་མཛད།
འདི་ཡང་རྒྱལ་པོ་བཀའ་ཆེམས་ལས། དེ་ནས་ཁྱད་པར་བསྙེན་བཀུར་ཆེར་མཛད་པ།།
དགེ་སློང་བྱང་སེམས་ཤར་ཕྱོགས་སྐུ་འཁྲུངས་པ། །གསང་སྔགས་འཆང་ཞིང་རྣལ་
འབྱོར་ཆེན་པོ་ནི། །སྙིང་པོའི་མཐའ་རྟེན་སྐྱེས་ཆེན་དམ་པ་ནི། །ཞལ་ཡང་བསྒྱུར་
ཞིང་བསྙེན་བཀུར་དམ་པ་མཛད། །དེ་ལ་བསྙེན་བཀུར་ཆེར་བྱེད་དེ་དག་ནི། །འཕགས་
པའི་གང་ཟག་དགེ་སྦྱོང་ཤ་སྟག་གོ །ཞེས་གསལ་བར་ལུང་བསྟན་ཞིང་། ཞལ་བསྒྱུར་
ཞེས་པ་ཇོ་བོ་རིན་པོ་ཆེ་སྔར་དབུ་རྒྱན་དང་མི་ལྡན་པ་ལ་དབུ་རྒྱན་བསྒྲོན་པ་དེ་ལ་དགོངས་
པའོ། །
དེའི་དཔྱིད་ཀ་ལྷ་དང་བླ་མས་ལུང་བསྟན་པའི་གནས། དགེ་ལྡན་རྣམ་པར་རྒྱལ་



49
བཀའ་གདམས་ཆོས་འབྱུང་།
བའི་གླིང་འདེབས་པའི་ས་གཞི་བྱིན་རླབས་རྗེ་ཉིད་ཀྱིས་གནང་ནས། དགོན་གནས་འདེབས་
པའི་ཐུགས་ཁུར་ངོ་བོ་སྲས་ཀྱི་ཐུ་བོ་གཉིས་ཀྱིས་ཐོག་དྲངས་པའི་དགེ་འདུན་རྣམས་ཀྱིས་
བཞེས། རྗེ་ཉིད་ནི་ཟངས་རིའི་ཆིམས་དང་། འོལ་ཁ་བསམ་གཏན་གླིང་སོགས་སུ་ཕེབས་
ནས་འགྲོ་བའི་དོན་མཛད། བསམ་གཏན་གླིང་འདིར་དཀྱིལ་འཁོར་གྱི་བདག་པོས་བྱམས་
འཇམ་དབྱངས་ཆོས་ཀྱི་འགྲོ་བ་མཛད་པའི་བུམ་ཆུ་བྱིན་པ་སོགས་ངོ་མཚར་བའི་མཚན་
མ་མཐའ་ཡས་པ་གཟིགས། དགོན་གནས་ལྷ་དང་བླ་མས་ལུང་བསྟན་པ་ཡང་གསང་
བདག་གིས་མཁན་ཆེན་ནམ་མཁའ་རྒྱལ་མཚན་པ་ལ་གསུངས་པ་ལས། དབང་བཀུར་
རི་ཡི་ལྡེབས་དག་ཏུ། །བཙུན་མོ་སྡིངས་ཀྱི་ངོས་ཕྱོགས་སུ། །དགེ་འདུན་དཔག་མེད་
འདུ་བར་འགྱུར། །རི་ནི་གང་ཡིན་འཇམ་དཔལ་འཆད། །དབུས་གཙང་མདོ་ཁམས་
རྒྱ་ཡུལ་གྱི། །མཆོད་གནས་དམ་པ་ཚོགས་གསོག་རྟེན། །མངའ་རིས་བྱང་ཁམས་
ཀུན་གྱི་སྐྱབས། །ཕྱོགས་བཅུར་སྡེ་དགོན་རྒྱས་པར་འབྱུང་། །ཞེས་གསུངས་ཤིང་།
རི་འཇམ་དཔལ་འཆད་ནི་འགོག་པ་རིར་གྲགས་པ་འདིའོ། །
དེའི་ཕྱི་ལོ་ལྕགས་ཕོ་སྟག་གི་ཟླ་བ་གཉིས་པའི་དཀར་ཚེས་ལ་དགེ་ལྡན་དུ་ཕྱགས་
ཕེབས་ནས་ལོ་སྤྲེལ་གྱི་བར་དུ་ལམ་རིམ་དང་གསང་འདུས་ལ་སོགས་པའི་ཐེག་པ་ཆེན་
པོའི་ཆོས་མང་དུ་གསུངས། ཆུ་འབྲུག་ལ་སྐུ་ཚེའི་ཀག་ཆེན་པོ་ཡོད་པ་ཐུགས་དམ་ཟམ་
མོའི་སྟོབས་ཀྱིས་བཟློག དེའི་ཕྱི་ལོ་ནས་ཟབ་ཅིང་རྒྱ་ཆེ་བའི་ཆོས་ཀྱི་འཁོར་ལོ་དཔག་
ཏུ་མེད་པ་བསྐོར། ཤིང་ལུག་ལ་གོང་མ་ཆོས་རྒྱལ་ཆེན་པོས་འོན་མདའ་བཀྲ་ཤིས་དོ་
ཁར་སྤྱན་དྲངས། མདོ་རྒྱུད་ཀྱི་ཆོས་མང་པོ་གསུངས་པ་ན་ཐེལ་ནས་སྤྱན་སྔ་རིན་པོ་
ཆེ་རྣམ་པས་གཙོས་པའི་ཆོས་སློབ་རི་དགེ་དང་བཅས་པ། རྩེ་ཐང་ནས་གདན་ས་རིན་



50
རྒྱལ་རབས་ཆོས་འབྱུང་།
པོ་ཆེས་གཙོས་པའི་ཆེན་པོ་གཞུང་ལས་དགེ་འདུན་དང་བཅས་པ། སྣེ་གདོང་རྩེ་ནས་
གོང་མ་ཆེན་པོ་དཔོན་བློན་དང་བཅས་པ་མཐའ་དག་གིས་གསན་པས་དད་པའི་སྤུ་ལོང་
ཆེས་ཆེར་གཡོས་ཤིང་། ཐུགས་ཐག་པ་ནས་ངོ་མཚར་བའི་བསྔགས་པ་བརྗོད་པར་བྱེད། །
རྣམ་ཐར་ཆེན་མོར་ནི་ཆུ་སྦྲུལ་ལ་བཀྲ་ཤིས་དོ་ཁར་ཕེབས་པར་བཤད་པ་དེ་པར་མ་དག་
པ་འདྲའོ། །གནས་དེར་ཟླ་བ་གསུམ་མ་ལོངས་ཙམ་བཞུགས་ནས་སླར་དགེ་ལྡན་ཉིད་
དུ་ཕེབས་ཏེ་རྟེན་བཞེངས་མང་པོ་གནང་ཞིང་། གསུང་ཆོས་དཔག་ཏུ་མེད་པ་དང་། ཁྱད་
པར་རྣམ་འཕྱང་ཞེས་པ་ས་ཕོ་ཁྱིའི་ལོ་ལ་དཔལ་དུས་ཀྱི་འཁོར་ལོའི་འགྲེལ་ཆེན་དྲི་མ་
མེད་པའི་འོད་ཆ་ལག་དང་བཅས་པ་རྫོགས་པར་གསུངས། བསྟན་པའི་བདག་པོ་ཡིན་
པའི་ཕྱིར་གཞན་གྱི་བཤད་པ་བརྒྱ་ཚར་བས་རྗེ་བླ་མ་འདིའི་བཤད་པ་ལན་རེ་ཡང་མི་ནུབ་
པའི་རྒྱལ་མཚན་དུ་གྱུར་ཏོ་ཞེས་སེམས་དཔའ་ཆེན་པོ་ཀུན་བཟང་པ་གསུང་བར་དེབ་སྔོན་
ལས་འབྱུང་། །
ལེགས་བཤད་ཀྱི་རྩོམ་པ་ཡང་། བྱང་ཆུབ་ལམ་གྱི་རིམ་པའི་བསྟན་བཅོས་ཆེ་
ཆུང་གཉིས། ཚུལ་ཁྲིམས་ལེའུའི་རྣམ་བཤད་བྱང་ཆུབ་གཞུང་ལམ། དྲང་ངེས་རྣམ་
པར་འབྱེད་པ་ལེགས་བཤད་སྙིང་པོ། རྩ་ཤེའི་རྣམ་བཤད་རིགས་པའི་རྒྱ་མཚོ། འཇུག་
པའི་རྣམ་བཤད་དགོངས་པ་རབ་གསལ། མངོན་པར་རྟོགས་པའི་རྒྱན་འགྲེལ་པ་དང་
བཅས་པའི་ལེགས་པར་བཤད་པ་གསེར་གྱི་ཕྲེང་བ་ལ་སོགས་པ་མདོ་ཕྱོགས་ཀྱི་སྐོར་དང་།
སྔགས་ཕྱོགས་ལ་བླ་མ་ལྔ་བཅུ་པའི་རྣམ་བཤད། རྩ་ལྟུང་རྣམ་བཤད། རྣམ་བཞག་
རིམ་པའི་ཊཱིཀྐ། རྡོ་རྗེ་འཆང་ཆེན་པོའི་ལམ་གྱི་རིམ་པ། རྡོ་རྗེ་འཇིགས་བྱེད་ཀྱི་སྒྲུབ་
ཐབས་རིན་པོ་ཆེའི་ཟ་མ་ཏོག་དཀྱིལ་ཆོག་དང་བཅས་པ། དེའི་སྦྱིན་སྲེག་དངོས་གྲུབ་



51
བཀའ་གདམས་ཆོས་འབྱུང་།
རྒྱ་མཚོ། གསང་འདུས་མི་བསྐྱོད་པའི་མངོན་རྟོགས་དཀྱིལ་ཆོག་དང་བཅས་པ། བཤད་
རྒྱུད་ལྷ་མོ་བཞིས་ཞུས་དང་། ཡེ་ཤེས་རྡོ་རྗེ་ཀུན་ལས་བཏུས་གཉིས་ཀྱི་རྒྱ་ཆེར་བཤད་
པ༑ རིམ་ལྔ་གདན་རྫོགས་དང༌། དེའི་ངོ་སྤྲོད་རིམ་ལྔ་གསལ་བའི་སྒྲོན་མེ། རྒྱུད་
འགྲེལ་གྱི་མཆན་བུ། མཐའ་དཔྱོད་བསྡུས་དོན་དང་བཅས་པ་གསང་བ་འདུས་པའི་སྐོར་
རྣམས་དང་། བདེ་མཆོག་གི་སྐོར་ལ་ལཱ་ཨི་པའི་མངོན་རྟོགས། དེའི་རྣམ་བཤད་འདོད་
པ་འཇོ་བ། ཚེ་བཅུའི་ལག་མཆོད། རྫོགས་རིམ་རྣལ་འབྱོར་བཞི་ལྡན་གྱི་ཁྲིད་ཡིག་
ཆེ་ཆུང་། དྲིལ་བུ་པའི་ལུས་དཀྱིལ་གྱི་མངོན་དཀྱིལ། དྲིལ་བུ་རིམ་ལྔའི་ཊིཀྐ། རྩ་
རྒྱུད་ཊིཀ་ཆེན་སོགས་དང་། གཞན་ཡང་འཕོ་ཊིཀ་གསེར་གྱི་སྒོ་འབྱེད། ནཱ་རོ་ཆོས་
དྲུག་གི་ཁྲིད་ཡིག་ཡིད་ཆེས་གསུམ་ལྡན། བཀའ་འབུམ་ཐོར་བུ་བར་འབྱུང་བ་རྣམས་
བཀའ་སྩལ་ཏོ། །
དེ་ལྟར་ཇི་སྐད་བརྗོད་པ་རྣམས་ནི། གདུལ་བྱ་ལ་ཐུན་མོང་དུ་བསྙད་པར་བྱ་
བའི་རྣམ་པར་ཐར་པ་ཡིན་ལ། ངེས་པ་དོན་དུ་ན། གསང་བདག་གིས་མཁན་ཆེན་
ལས་ཀྱི་རྡོ་རྗེ་ལ་གསུངས་པ་ལས། ང་ལག་ན་རྡོ་རྗེས་ཀྱང་མ་ཏི་བྷ་དྲའི་ཡོན་ཏན་གྱི་
མཐའ་རྟོགས་པར་མི་ནུས་སོ་ཞེས་པ་དང་། བློ་བཟང་གྲགས་པ་འགྲན་ཟླ་ཀུན་དང་བྲལ།།
ཤཱཀྱའི་རྒྱལ་པོའི་དྲུང་དུ་ཐུགས་མཆོག་བསྐྱེད། །ཞིང་འདིར་མདོ་དང་སྔགས་ཀྱི་གཞུང་
ལུགས་སྤེལ། །འདི་ནས་འཕོས་ཏེ་དགའ་ལྡན་གནས་སུ་འགྲོ། །འཇམ་དཔལ་སྙིང་པོ་
བྱམས་པའི་སྲས་མཆོག་དེ། །མྱུར་དུ་འཚང་རྒྱ་དེ་བཞིན་གཤེགས་པར་འགྱུར། །ཞེས་
དང་། པདྨ་ཐང་ཡིག་ལས། དགེ་ལྡན་ཞེས་བྱའི་དགོན་གནས་དམ་པ་རུ། །མཁས་
པའི་མཆོག་ཉིད་མདོ་རྒྱུད་ཀུན་ལ་མཁས། །རྡོ་རྗེ་འཆང་སྤྲུལ་གསང་སྔགས་བཀའ་སྒོ་



52
རྒྱལ་རབས་ཆོས་འབྱུང་།
འབྱེད། །འགྲོ་བའི་དེད་དཔོན་ལམ་སྟོན་ས་མཁན་འབྱོན། །བློ་དང་བཟང་གི་མཚན་
ཅན་སྐྱེས་བུ་འབྱུང་། །གསང་མཚན་ལས་རབ་རྡོ་རྗེ་བདེ་བ་རྩལ། །ཞེས་སོགས་འབྱུང་
ཞིང་། དེར་མ་ཟད་ཇོ་བོ་དང་ཐུགས་རྒྱུད་གཅིག་པར་ཡང་བདག་གི་བླ་མ་ཐམས་ཅད་
མཁྱེན་པ་ཉིད་བཞེད་པ་ལས་ན་ཤིན་ཏུ་མཐོ་བའི་གོ་འཕང་བརྙེས་པ་ཞིག ཞིང་འདིར་
སེམས་ཅན་གྱི་དོན་དུ་བྱོན་ནོ་ཞེས་བྱ་བར་ངེས་སོ། །
དེ་ནས་དགུང་ལོ་རེ་གསུམ་བཞེས་པ་ས་མོ་ཕག་གི་ལོའི་སྟོན་དུས་སུ་ཕྱིན་པ་ན།
དོན་གྱི་གཙོ་བོ་ཇོ་བོ་རིན་པོ་ཆེའི་དྲུང་དུ་སྐུའི་ཕྱི་ཕྱག་བྱ་བར་བཞེད་པ་དང་། སྐྱེ་བོ་
མཐའ་ཡས་པ་ལ་ལེགས་པར་བཤད་པའི་གསུང་གི་ཐ་མ་སྩལ་བར་བཞེད་པ་ཡིན་ནའང་།
ཆབ་ཚན་ལ་སྙད་བཏགས་ཏེ་སྟོད་ལུང་ཕུར་ཕེབས། ཆབ་ཚན་གྱིས་ཞབས་ལ་འདུག་
པ་ཙམ་མཛད། ཡར་ལམ་འབྲས་སྤུངས། ལྷ་ས། སེ་ར་ཆོས་སྡིངས། བདེ་ཆེན་རྩེ་
སོགས་སུ་རིམ་གྱིས་ཕེབས་ནས་གསུང་གི་ཐ་མས་སྐྱ་སེར་ཐམས་ཅད་ཚིམ་པར་མཛད་
དེ༑ དགེ་ལྡན་དུ་ཕེབས་པ་ན། ད་ནི་ཡང་ཡང་མི་འོང་གསུངས་ནས་ཡངས་པ་ཅན་
ལ་སོགས་པའི་གཙུག་ལག་ཁང་རྣམས་སུ་མཆོད་གཏོར་དང་གསོལ་བཏབ་མང་དུ་མཛད།
འདུ་ཁང་དུའང་ཚོགས་ཀྱི་དབུ་ལ་ཕེབས་ཏེ། བསྔོ་བ་མཛད་པའི་མཇུག་ཏུ་ཞུ་བ་པོ་སུ་
ཡང་མེད་པར་བདེ་བ་ཅན་གྱི་སྨོན་ལམ་ཤིས་བརྗོད་དང་བཅས་པ་མཛད། དེ་ནས་
གཟིམས་ཁང་དུ་ཕེབས་པ་ན། རང་རེའི་དགོན་པ་རང་དབང་ཐོབ་པ་འདིར་སླེབ་བྱུང་
བས་བློ་བདེ་གསུང་། དེ་ཉིད་ཀྱི་ནུབ་མོ་ནས་སྐུ་ཅུང་ཟད་བསྙུང་བའི་ཚུལ་བསྟན་ནས།
སྒྱུར་བྱེད་ཅེས་པ་ས་མོ་ཕག་གི་ལོ་ཧོར་ཟླ་བཅུ་པའི་ཉི་ཤུ་ལྔའི་སྔ་དྲོའི་ཆ་ལ་སྐུ་ན་ཚོད་
ལོ་བཅུ་དྲུག་ལོན་པ་ལྟ་བུའི་ཉམས་ཅན། ཞལ་གྱི་དཀྱིལ་འཁོར་འོད་ཟེར་སྟོང་གིས་འཁྱུད་



53
བཀའ་གདམས་ཆོས་འབྱུང་།
པ་གདུལ་བྱ་རྣམས་ཀྱིས་མཐོང་བའི་མོད་ལ་དག་པའི་དབྱིངས་སུ་གཤེགས་སོ། །དེ་
ནས་དེང་སང་གི་ས་མོ་གླང་འདི་ཡན་ལ་ལོ་བརྒྱ་དང་བཅུ་སོང་། དགེ་ལྡན་བཏབ་ནས་
བརྒྱ་དང་ཉི་ཤུ་རྩ་གཅིག་སོང་། རྒྱས་པར་ནི་མཁས་གྲུབ་ཐམས་ཅད་མཁྱེན་པས་མཛད་
པའི་རྣམ་ཐར་ཐུན་མོང་བ་དང་ཐུན་མོང་མ་ཡིན་པ་དག་ལས་མཁྱེན་པར་འཚལ་ལོ།།
རྗེ་དེ་ཉིད་ལ་སྲས་སྡེ་སྣོད་འཛིན་པ་ནམ་མཁའ་སྐར་ཚོགས་ཀྱིས་གང་བའམ་
ལྗོན་ཤིང་འབྲས་བུའི་ཁུར་གྱིས་བརྗིད་པའམ་མཚོ་ལ་པདྨས་བརྒྱན་པ་ལྟ་བུ་བསམ་གྱིས་
མི་ཁྱབ་པ་ཞིག་བྱོན་པའི་ནང་ནས་ངོ་མཚར་བ་འགའ་ཞིག་བརྗོད་ན། བླ་མ་དབུ་མ་
པ༑ མཁན་ཆེན་ཕྱག་རྡོར་བ། རྗེ་བཙུན་རེད་མདའ་བ་སྟེ་བླ་མས་ཆོས་འབྲེལ་གསན་
པ་གསུམ། ཚ་ཁོ་དབོན་པོ་ངག་དབང་གྲགས་པ། མདོ་སྟོད་པ་གྲགས་པ་བློ་གྲོས། ལྗོངས་
སྟོན་ཛྙཱ་ན་ཤྲཱི། དགེ་བཤེས་ཤ་སྟོན་པ་སྟེ་བྱ་བྲལ་ལ་མ་ཐོགས་གོང་གི་སྔ་ཚར་བཞི། འཇམ་
དཀར་བ། བཟང་སྐྱོང་བ། རིན་རྒྱལ་བ། བྱང་སེང་བ་སྟེ་དབུས་པ་བཞི་དང་། རྟོགས་
ལྡན་འཇམ་དཔལ་རྒྱ་མཚོ། ཤེས་རབ་གྲགས་པ། འཇམ་དཔལ་བཀྲ་ཤིས། དཔལ་
སྐྱོང་བ་སྟེ་མདོ་སྨད་པ་བཞི་དང་བརྒྱད་ནི་བྱ་བྲལ་ལ་ཐེགས་དུས་ཀྱི་སྲས་བརྒྱད། །
རྒྱལ་ཚབ་འདུལ་འཛིན་གཉིས་ནི་སྲས་ཀྱི་ཐུ་བོ་གཉིས། དེའི་སྟེང་དུ་འཇམ་
དཀར་བ་དང་གསུམ་ནི་གསང་བདག་གིས་ལུང་བསྟན་པའི་འཁོར་ཁྱད་པར་དུ་འཕགས་
པ་གསུམ་མཁས་གྲུབ་ཆོས་རྗེ་ནི་ནང་ཐུགས་ཀྱི་སྲས་གཅིག་པུ། འཇམ་དབྱངས་ཆོས་
རྗེ་བཀྲ་ཤིས་དཔལ་ལྡན། མཚུངས་མེད་ཆོས་རྗེ་རྒྱལ་མཚན་བཟང་པོ། རྗེ་བཙུན་ཤེས་
རབ་སེངྒེ། ཐམས་ཅད་མཁྱེན་པ་དགེ་འདུན་གྲུབ་དང་བཞི་ནི་ཕྲིན་ལས་ནམ་མཁའ་
དང་མཉམ་པའི་སྲས་ཆེན་བཞི། ཆོས་རྗེ་དཀོན་མཆོག་ཚུལ་ཁྲིམས། མཁས་པ་རྒྱལ་



54
=
=
=
རྒྱལ་རབས་ཆོས་འབྱུང་།
དབང་ཁ་ཆེ། གཉལ་རྒོད་རིན་བསམ། མཁྱེན་རབ་གྲགས་བཟང་པ། གཉལ་ཆེ་
ཤེས་རབ་རྒྱལ་མཚན། ཧོར་སྟོན་ནམ་མཁའ་དཔལ། ཆོས་རྗེ་བློ་གྲོས་ཆོས་སྐྱོང་བ།
ཆོས་རྗེ་ཆོས་རྒྱལ་བ། ཆོས་རྗེ་དཔལ་སེང་བ། སྣར་ཐང་པ་རབ་མཆོག་དང་བཅུ་ནི་
དབུས་གཙང་བསྟན་པའི་སྣང་བྱེད་སྒྲོན་མེ་བཅུ། བྱང་སེམས་ཤཱཀྱ་བསོད་ནམས། བྱང་
སེམས་ཀུན་དགའ་བཟང་པོ། བྱང་སེམས་བློ་གྲོས་རྒྱལ་མཚན། བྱང་སེམས་ཚུལ་
ཁྲིམས་དཔལ་བཟང་། བྱང་སེམས་གཞོན་ནུ་རྒྱལ་མཆོག བྱང་སེམས་རྒྱལ་མཚན་
གྲགས་བཟང་དང་དྲུག་ནི་གཞན་དོན་ལྷུན་གྱིས་གྲུབ་པའི་སེམས་དཔའ་དྲུག བྱམས་
ཆེན་ཤཱཀྱ་ཡེ་ཤེས་དང་། བྱང་དར་མ་གཉིས་ནི་མི་དབང་གཙུག་ན་མཛེས་པའི་ཏི་ཤྲཱི་
གཉིས། མ་གཅིག་དཔོན་པོ་ནམ་མཁའ་དཔལ་དང་། ཡར་རྒྱབ་དབོན་པོ་བསོད་ནམས་
རྣམ་པར་རྒྱལ་བ་གཉིས་ནི་རྒྱ་ཆེན་མང་དུ་ཐོས་པའི་དབོན་སྲས་གཉིས། ཞ་ལུ་བ་བཀྲ་
ཤིས་རྒྱ་མཚོ་དང་། ཆོས་རྗེ་ལེགས་པ་རྒྱལ་མཚན་གཉིས་ནི་སྦྱངས་པའི་ཡོན་ཏན་འཛིན་
པའི་ཅོག་ཆེ་ཆུང་གཉིས། མུ་ཏྲད་པ་བློ་གྲོས་རིན་ཆེན་སེངྒེ་དང་། ཞང་ཞུང་པ་ཆོས་
དབང་གྲགས་པ་གཉིས་ནི། རྣམ་དཔྱོད་ཕུལ་དུ་བྱུང་བའི་མཁས་པ་གཉིས། །
སྟོད་ཤེར་བཟང་། སྨད་ཤེར་བཟང་། གུ་གེ་ངག་དབང་གྲགས་པ། ལྷོ་པ་
རྒྱལ་མཚན་སེངྒེ། བླ་མ་དཔལ་ལྡན་ཤེས་རབ། ལྡན་མ་ཡོན་ཏན་དཔལ་བ་སྟེ་དྲུག་
ནི༔ བསྟན་པ་ཕྱོགས་མཐར་སྐྱོང་བའི་དར་ཆེན་དྲུག འགོས་ལོ་ཟླ་བ་གཞོན་ནུ་དཔལ་
དང༌། སྟག་ལུང་ལོ་ཟླ་བ་གཉིས་ནི་སྐད་གཉིས་སྨྲ་བའི་ལོ་ཟླ་བ་གཉིས། རིན་པོ་ཆེ་
དཔལ་ལྡན་བཟང་པོ། རིན་པོ་ཆེ་བསོད་ནམས་བཟང་པོ། རིན་པོ་ཆེ་བྱང་ཆུབ་རྡོ་རྗེ།
རིན་པོ་ཆེ་བསོད་ནམས་རྒྱལ་མཚན། འབྲི་ཁུང་རིན་པོ་ཆེ་དོན་གྲུབ་རྒྱལ་པོ། སྟག་



བཀའ་གདམས་ཆོས་འབྱུང་།
ལུང་རིན་པོ་ཆེ་བཀྲིས་དཔལ་འོད་དང་དྲུག་ནི་ས་སྐྱོང་མིའི་ཆོས་རྗེ་དྲུག ཆོས་རྗེ་ཤེར་
འབྱུང་བ། རྒྱལ་བ་རིན་བསམ། བྱང་གླིང་གྲགས་རིན། མངའ་རིས་པ་བསོད་རིན།
འཇམ་དབྱངས་རིན་རྒྱལ། གུ་གེ་སངས་རྒྱས་རྒྱལ་མཚན། འཇམ་དབྱངས་རིན་ཆེན་
གྲགས་པ། རྒྱལ་སྲས་བདེ་འབྱུང་བ་དང་བརྒྱད་ནི་གསུང་རབ་མང་དུ་མཁྱེན་པའི་བསྟན་
འཛིན་བརྒྱད། མདོ་སྨད་པ་འོད་ཟེར། མདོ་སྨད་པ་ལེགས་བཟངས། མདོ་སྨད་པ་
གསོད་ཤེ། རོང་པོ་ལྕེ་ནག་དང་བཞི་ནི་མདོ་རོང་གི་མཁས་པ་བཞི། སྤྲོ་ཞིང་རིན་པོ་
ཆེ་བྱང་དཔལ་བ་དང་། རིན་ཆེན་དཔལ་གཉིས་ནི་མཁའ་སྤྱོད་གྲུབ་པའི་གདུང་བརྒྱུད་
གཉིས། སྐྱེས་མཆོག་སྨོན་ལམ་པ་དང་། རི་མི་འབབ་པ་བསོད་ནམས་རིན་ཆེན་གཉིས་
ནི་ཡ་མཚན་ཅན་གྱི་སྐྱེས་བུ་གཉིས། སྤྱན་སྔ་ཀུན་བློ་བ། སྤྱན་སྔ་གཞོན་འོད་པ། སྤྱན་
སྔ་བློ་གྲོས་རྒྱལ་མཚན་པ། སྤྱན་སྔ་དཔལ་བཟང་པ། སྤྱན་སྔ་ནམ་རྒྱལ་བ། སྤྱན་སྔ་
བསོད་ནམས་ལྷུན་གྲུབ་པ། སྤྱན་སྔ་རིན་རྒྱལ་བ། སྤྱན་སྔ་རིན་ཆེན་འཕེལ་བ་དང་
བརྒྱད་ནི་སྐྱེ་དགུའི་གཙུག་རྒྱན་སྤྱན་སྔ་བ་བརྒྱད། གུང་ཐང་པ་ཆོས་རྗེ་མཛེས་པ་དཔལ།
བླ་ཆེན་ཉན་ཤཱཀ་པ། སྟག་ཕུ་གུ་ཤྲཱི་དཔལ་ལྡན་དོན་གྲུབ། ཏེའུ་ར་བ་ཆོས་རྗེ་ཡེ་ཤེས་
དཔལ་དང་བཞི་ནི་ཁྲི་སྟེངས་མཛེས་པའི་བླ་ཆེན་བཞི། མཁན་ཆེན་ཆོས་རྒྱལ་དཔལ་
བཟང་། མཁན་ཆེན་རྒྱལ་བཟང་པ། མཁན་ཆེན་ཀུན་རྡོར་བ། མཁན་ཆེན་བྱང་
དཔལ་བ་དང་བཞི་ནི་ཚོགས་པ་སྐྱོང་བའི་མཁན་པོ་བཞི། ཆེན་པོ་གྲགས་བཟང་། ཆེན་
པོ་དྭགས་པོ། ཆེན་པོ་བློ་འཕེལ། ཆེན་པོ་ཀུན་རྒྱལ། ཆེན་པོ་བཀྲིས་རྒྱལ་མཚན་དང་
ལྔ་ནི་སྡེ་དགོན་ཁྲ་མོའི་ཆེན་པོ་ལྔ། གདན་སའི་ཆོས་བསྒོ་བ་འཇམ་དབྱངས་ཁ་ཆེ་དང་།
འབྲི་ཁུང་ཆོས་སྒོ་བ་བཀྲ་ཤིས་རིན་ཆེན་གཉིས་ནི་དབང་བཞི་བསྐུར་བའི་ཆོས་བསྒོ་བ་



རྒྱལ་རབས་ཆོས་འབྱུང་། །
56
གཉིས། དཀའ་བཅུ་བ་དར་བཟང་། འབའ་སེར་དཀའ་བཅུ་པ། བཙོ་ཙ་དཀའ་བཅུ་
བ་ཡོན་ཏན་རྒྱལ་མཚན། ལྷ་ལ་དཀའ་བཅུ་བ་དང་བཞི་ནི་ལུང་རིགས་སྨྲ་བའི་དཀའ་
བཅུ་བ་བཞི། མཐིལ་ཆུང་དཀའ་བཞི་པ་དོན་ཡོད། ཕྲག་དགོན་དཀའ་བཞི་བ་རིན་
ཆེན་དཔལ། རྒྱལ་བ་དཀའ་བཞི་བ་རིན་ཆེན་ཆོས་རྒྱལ། གྱེ་རེ་དཀའ་བཞི་པ་སངས་
རྒྱས་དབང་ཕྱུག སྟག་ཕུ་དཀའ་བཞི་པ་སངས་རྒྱས་བཟང་པོ། གཡག་སྡེ་དཀའ་བཞི་
པ་བསོད་ནམས་བཟང་པོ། གྲོ་ས་དཀའ་བཞི་བ། མཚུར་ཕུ་དཀའ་བཞི་པ། དཀའ་
བཞི་པ་ཆོས་སེང་། དཀའ་བཞི་པ་གྲགས་པ་རྒྱལ་མཚན་དང་བཅུ་ནི་ཚིག་དོན་འཛིན་
པའི་དཀའ་བཞི་པ་བཅུ། ཇོ་སྟན་ཟླ་བ་བློ་གྲོས། ཇོ་སྟན་བསོད་ནམས་ལྷུན་གྲུབ། ཇོ་
སྟན་ལེགས་རིན་པ། ཀོང་པོ་ཇོ་སྟན་དང་བཞི་ནི་བརྟུལ་ཞུགས་འཛིན་པའི་ཇོ་སྟན་བཞི།
གནས་བརྟན་ཆོས་བཟང་པ། གནས་བརྟན་རྒྱལ་སྟེངས་པ་དོན་གྲུབ་དཔལ། གནས་
བརྟན་རྒྱ་མ་པ་དགེ་འདུན་རྒྱལ་པོ། གནས་བརྟན་འོད་ཟེར་བཀྲ་ཤིས། གནས་བརྟན་
གཞོན་ནུ་སངས་རྒྱས། གནས་བརྟན་ཀུན་དཀའ་འབུམ་དང་དྲུག་ནི་ཚུལ་ཁྲིམས་རྣམ་
པར་དག་པའི་གནས་བརྟན་དྲུག ཀུ་ཅོར་རྟོགས་ལྡན་སངས་རྒྱས་དཔལ་བཟང་། རྟོགས་
ལྡན་ནམ་མཁའ་ཤོ་རེ། རྒོད་ཕྲུག་ཆོས་རྗེ་གྲགས་པ་འབྱུང་གནས། རྟོགས་ལྡན་རལ་
ཞིག་པ། བུ་ལེ་བ་ནམ་རྒྱལ་དང་ལྔ་ནི་ཚེས་བློས་བཏང་གི་རྟོགས་ལྡན་ལྔ། གཞན་ཡང་
ལྷ་གཟིགས་གྲགས་པ་རྒྱ་མཚོ། རྒྱ་སྟོན་བློ་བཟང་གྲགས་པ། དྲུང་གཞོན་ནུ་དཔལ་བ།
མཁན་པོ་བསམ་རྒྱལ་བ། བླ་མ་གསེར་ཐུབ་པ། ཡང་སྟེངས་རིན་པོ་ཆེ། ཞི་བློ་དབོན་
པོ༑ དྲུང་ནམ་མཁའ་བ། བླ་མ་མགོན་པོ་བྱང་ཆུབ། བླ་མ་བསོད་རིན། དྲུང་ཆོས་
འཕགས་པ། བླ་མ་ཤཱཀ་རིན་པ། བླ་མ་ཟླ་བ་བཟང་པོ། བླ་མ་ཆོས་རྒྱལ་མཚན། རྒྱ་



བཀའ་གདམས་ཆོས་འབྱུང་།
ར་སངས་རྒྱས་ཡེ་ཤེས་ལ་སོགས་པ་མཐའ་ཡས་པ་ཞིག་བྱོན། །
དེ་ལ་སྲས་སྔ་ཚར་གྱི་ཚ་ཁོ་བ་ནི། ཚ་ཁོ་རྒྱལ་པོའི་རིགས་སུ་འཁྲུངས། དབུས་
གཙང་དུ་གསུང་རབ་ལ་སྦྱངས་པས་མཁས་པའི་གྲགས་པ་ཐོབ་པ་རྒྱལ་ཚབ་ཆོས་རྗེར་
འོས་པ་ཞིག་སྟེ། ཤར་རྒྱ་མོ་རོང་དུ་དགོན་སྡེ་མང་པོ་བཙུགས་ནས་བསྟན་པ་རིན་པོ་
ཆེ་རྒྱས་པར་མཛད་ཅིང་། རྗེ་ཉིད་ཐུགས་དགྱེས་པ་ཞིག་སྟེ། ཁོ་བོས་སྨྲས་པའི་རྗེས་
སུ་ཞུགས་ཤིག་དང་། །ཚེ་རབས་ཀུན་ཏུ་སྤྱོད་དང་སྨོན་ལམ་ཀུན། །མཚུངས་པར་
སྤྱད་དེ་ནམ་ཞིག་སངས་རྒྱས་ཚེ། །བདུད་རྩིའི་བགོ་བཤའ་ཐོག་མར་སྦྱིན་པར་བྱ། །ཞེས་
ཞལ་བཞེས་ཆེན་པོ་མཛད་སྣང་ངོ༌། །མདོ་སྟོད་པ་གྲགས་པ་བློ་གྲོས་ནི། མཁན་ཆེན་
ཕྱག་རྡོར་བའི་སྲས་ཀྱི་ཐུ་བོ་བརྒྱད་ཀྱི་ནང་ཚན་གཅིག་ཀྱང་ཡིན། གྲགས་པ་བློ་གྲོས་
ཡོན་ཏན་རྨད་དུ་བྱུང་། །རང་ཉིད་སྨིན་གྲོལ་ཐེག་ཆེན་ས་རུ་འཛེག །ཅེས་གསང་བདག་
གིས་ལུང་བསྟན་པའི་བདག་ཉིད་ཆེན་པོ་ཞིག་ཡིན་ནོ། །
བྱ་བྲལ་ལ་ཐེགས་དུས་ཀྱི་སྲས་རྣམས་ལས། འཇམ་དཀར་པ་དཔལ་ལྡན་བཟང་
པོ་ནི་དང་པོར་སྐྱོར་མོ་ལུང་པའི་དགེ་བཤེས་འདུལ་བ་འཛིན་པ་ཞིག་ཡིན་ཏེ། བྱ་བྲལ་
གྱི་ཕྱག་ཕྱིར་བྱོན་ནས་གདམས་པ་ཉམས་སུ་བཞེས་པར་སྣང་ཞིང་། རྗེའི་བུ་སློབ་ཕལ་
ཆེ་བའི་བླ་མ་མཛད་ནས། བསླབ་བྱ་སྟོན་པར་མཛད་དེ། འདིའི་གསུང་ལ་གནས་
བརྟན་བཟང་སྐྱོང་བས་ཟིན་བྲིས་མཛད་པའི་དགེ་སློང་གི་བསླབ་བྱ་ཞིག་ཀྱང་སྣང་། དགེ་
ལྡན་འདེབས་པའི་སྔ་རོལ་ཙམ་དེར། རྒྱལ་སྡེ་རྫ་དཀར་གྱི་རི་ཁྲོད་དུ་མྱ་ངན་ལས་འདས་
ཞེས་གྲགས། བཟང་སྐྱོང་བ་ནི་འཁྲུངས་ཡུལ་མལ་གྲོ་བ། རྗེ་མྱ་ངན་འདས་ནས་འོལ་
ཁར་ཉི་མ་གླིང་བཏབ་སྟེ། རྫིང་བྱིའི་གདན་ས་གཉིས་ཆར་སྦྲགས་པར་སྣང་ཞིང་། ཨེ་



རྒྱལ་རབས་ཆོས་འབྱུང་།
58
ཕྱོགས་སུའང་བྱོན་ནས་འགྲོ་བའི་དོན་མཛད། སློབ་མའི་དབང་དུ་བྱས་ན། ཆོས་རྗེ་
ནམ་མཁའ་བློ་གྲོས། མཁས་པ་ཆོས་གྲགས། དབོན་པོ་ལྷུན་གྲུབ་རྒྱ་མཚོ་སོགས་ཡོན་
ཏན་གྱིས་བརྒྱན་པ་མང་དུ་བྱུང་། ནམ་པས་ནི་རྩེ་ཐང་གི་ཁྲ་མོའི་གཟིགས་སྤྱིལ་བཟུང་
ནས། འདུལ་བ་མདོ་རྩ་བ་ལ་སོགས་པའི་གསུང་ཆོས་གསུངས་ཤིང་། དྭགས་པོ་བཀའ་
བརྒྱུད་ཀྱི་ཆོས་སྐོར་ཡང་གདུལ་བྱ་ལ་འདོམས་པར་མཛད་པ་སྟེ། བཀའ་དགེ་འགལ་
མེད་ཀྱི་སྐྱེས་བུ་དམ་པ་ཡ་མཚན་ཅན་ཞིག་ཡིན་སྣང་། ཕྱིས་ཡར་རྒྱབ་ཏུ་ཕེབས་ནས་
སྐུ་གཤེགས། ལྷུན་རྒྱམ་པ་ནི་གྲ་ཕུགས་པ་པའི་དབོན་པོ་ཡིན་ཞིང་། སྐུ་ན་ཚོད་གཞོན་
ནུ་ནས་དུས་འཁོར་གྱི་རྩིས་ལ་སྦྱངས་པས་ཤིན་ཏུ་མཁས་པ་ཞིག་སྟེ། པད་དཀར་ཞལ་
ལུང་གི་ཡིག་ཆ་ཁྱད་པར་ཅན་འདིའི་རྩོམ་པ་པོ་ཡིན་ནོ། །རིན་རྒྱལ་བ་ནི་འཁྲུངས་ཡུལ་
སྟོང་ལུངས་པ། ལུང་རྟོགས་ཀྱི་ཡོན་ཏན་དུ་མ་མངའ་བའི་འཕགས་པའི་གནས་བརྟན་
ཆེན་པོ་ཞིག་སྟེ། གཟིམས་ཁང་ཤར་དུ་བཞུགས་པས་ཤར་པ་རིན་པོ་ཆེར་གྲགས། །
རྟོགས་ལྡན་པ་ནི་ཙོང་ཁའི་ཡུལ་དུ་མེ་ཕོ་སྤྲེའུ་ལ་འཁྲུངས། རྗེ་འཁྲུངས་པའི་
སྔ་ལོ་དེ་ཡིན། དགུང་ལོ་བཅོ་བརྒྱད་ཙམ་ལ་དབུས་སུ་ཕེབས་ཏེ། སྤྱིར་བླ་མ་ཞོང་
ལུང་མཚོ་ཁ་བ། སྟག་ལུང་ལོ་སྨྲ་བ། སློབ་དཔོན་དཀོན་ཅོག་སེངྒེ། བྲག་ཚབ་མཁན་
པོ་དགེ་འདུན་རིན་ཆེན་སོགས་བསྟན་ནས། གཞུང་གདམས་ངག་མང་དུ་གསན་ཞིང་
ཁྱད་པར་རྗེ་ཉིད་རྩ་བའི་ཡོངས་འཛིན་དུ་མཛད་ནས་གདམས་པ་ཡོངས་སུ་རྫོགས་པར་
ཞུས་ལ། རྗེ་བཙུན་འཇམ་པའི་དབྱངས་ཀྱི་སྐུ་དང་གསུང་གི་སྣང་བ་ནམ་འདོད་དུ་འོང་
པ་ཞིག་བྱུང༌། ཕྱིས་སྤུང་སར་ཐུགས་དམ་ཉག་གཅིག་ལ་གཞོལ་བས་མངོན་པར་རྟོགས་
པའི་ཡོན་ཏན་མང་པོ་འཁྲུངས་ཤིང་། ཆོས་བརྒྱད་ཀྱི་འཁྲི་བ་ཆོད་པ་སྟེ། གོང་མ་གྲགས་



59
བཀའ་གདམས་ཆོས་འབྱུང་།
པ་རྒྱལ་མཚན་ལྟ་བུས་ཏི་ཤིར་སྤྱན་དྲངས་པ་ལ་ཡང་། དགོས་པ་མེད་གསུང་ནས་ཕེབས་
མ་གསན་པ་ཡིན་སྣང་། མཐར་དོན་གསུམ་བཞེས་པ་ས་ཕོ་སྤྲེའུ་ལ་དབེན་གནས་སེབ་
རོང་དུ་གཤེགས། རྗེ་གཤེགས་ནས་ལོ་དགུ་སོང་བ་དེ་ཡིན། དེའི་ཚེ་ངོ་མཚར་བའི་
ལྟས་མང་དུ་བྱུང་ཞིང་། སྐུ་གདུང་ནི་དད་པའི་རྟེན་དུ་བཞུགས་ཡོད་དོ། །
ཆོས་རྗེ་འདུལ་བ་འཛིན་པ་ནི། དབུ་སྟོད་སྦྲང་དུ་ཀུན་དགའ་ཞེས་པ་ཤིང་ཕོ་
སྟག་ལ་སྐུ་འཁྲུངས། རྗེ་འཁྲུངས་ནས་ལོ་བཅོ་བརྒྱད་དང་། རྒྱལ་ཚབ་ཆོས་རྗེ་འཁྲུངས་
ནས་བཅུ་གཅིག་སོང་བ་དེ་ཡིན། དང་པོར་འབྲི་ཁུང་ཉེར་གཉིས་རིན་པོ་ཆེ་བསྟེན་ནས་
ཆོས་གསན། དེ་ནས་བྲག་ཚབ་ཏུ་འདུལ་བ་མཁས་པར་སྦྱངས་ཤིང་། གསང་སྔགས་
ཀྱི་བླ་མ་ཡང་ཁ་ཡར་བསྟེན་པས། བུ་སྟོན་རིན་པོ་ཆེའི་སྔགས་གཞུང་མཐའ་དག་མི་
མཁྱེན་པ་མེད་པ་ལྟ་བུ་ཡིན་སྣང་། ཕྱིས་རྗེ་ཐམས་ཅད་མཁྱེན་པའི་ཞབས་ལ་གཏུགས་
པས་ལུང་དང་མངོན་པར་རྟོགས་པའི་ཡོན་ཏན་མཐའ་ཡས་པ་ལ་དབང་འབྱོར་བའི་བདག་
ཉིད་ཆེན་པོར་གྱུར་པ་སྟེ། བསླབ་བྱ་ཆེན་མོ་གསུང་དུས་ཤིག་འདུལ་འཛིན་འདི་ལྟ་བུ་
རྒྱ་གར་ནའང་དཀོན་ཞེས་རྗེ་རིན་པོ་ཆེས་བསྔགས་པ་ཆེན་པོ་མཛད་པ་ཞིག་གོ །སྲས་
ཀྱི་དབང་དུ་བྱས་ན་རྗེ་ཉིད་དང་ཐུན་མོང་དུ་གྱུར་པས་བགྲང་བར་མི་ནུས་ལ། གསུང་
རབ་ཀྱི་རྩོམ་པའི་གྲངས་ནི། དགེ་སློང་གི་བསླབ་བྱ་ཆེན་མོ། དགེ་ཚུལ་གྱི་བསླབ་བྱ།
གཞི་གསུམ་ཆོ་ག གླེང་འབུམ་སྟེ་འདུལ་བའི་སྐོར་དང་། སྔགས་ལ་རྗེའི་སྒྲུབ་དཀྱིལ་
རྣམས་ལ་ལྷན་ཐབས། རབ་གནས་ཀྱི་ཆོ་ག འཁོར་ལོ་སྡོམ་པའི་ཕྱི་རོལ་མཆོད་པ།
གསང་འདུས་མི་བསྐྱོད་པའི་ཚོམ་བུ་ལ་བརྟེན་པའི་མདུན་བསྐྱེད་ཀྱི་མཆོད་ཐབས། དྲིལ་
བུ་ལྷ་ལྔའི་སྒྲུབ་ཐབས་ལུ་ཨེ་པའི་དཀྱིལ་ཆོག ཀུན་རིག་རྣམ་པར་སྣང་མཛད་ཀྱི་ཆོ་



60
་
རྒྱལ་རབས་ཆོས་འབྱུང་། །
ག སྤྱོད་རྒྱུད་ཀྱི་རྣམ་བཤད། བྱ་རྒྱུད་རིགས་གསུམ་ལ་བརྟེན་པའི་ཆོ་གའི་ལག་ལེན་
སོགས་མཛད་ཅིང་། བཙུན་མོ་ཚལ་དུ་དགེ་འདུན་གྱི་སྡེ་བསྐྱངས་ཏེ། རེ་གཅིག་པ་
ཤིང་སྟག་ལ་ཆོས་ཀྱི་དབྱིངས་སུ་གཤེགས། ལོ་འདི་ལ་སྤྱན་སྔ་རིན་པོ་ཆེ་བསོད་ནམས་
རྒྱལ་མཚན་ཡང་གཤེགས། མཁས་གྲུབ་ཆོས་རྗེའི་དགུང་ལོ་ལྔ་བཅུ་པ་ཡིན།
རྒྱལ་ཚབ་རིན་པོ་ཆེ་ནི་ཁྲོ་མོ་ཞེས་པ་ཤིང་ཕོ་འབྲུག་ལ་གཙང་སྟོད་དུ་
སྐུ་འཁྲུངས། བུ་སྟོན་རིན་པོ་ཆེའི་གཤེགས་ལོ་དང་། རྗེ་འཁྲུངས་ནས་ལོ་བརྒྱད་སོང་
བ་དེ་ཡིན། གནས་རྙིང་དུ་མཁན་པོ་རིན་ཆེན་རྒྱལ་མཚན་པ་ལ་རབ་ཏུ་བྱུང་སྟེ་མཚན་
གསོལ། དུས་དེ་ན། ང་ཡང་ན་གནས་རྙིང་ལྕགས་རིའི་ནང་འདི་ན་ཕྱུག་ཟེར་བ་ཞིག་
བྱེད། ཡང་ན་མཁས་ཟེར་བ་ཞིག་བྱེད། ཅི་དགར་མི་སྡོད་ཅེས་སྙིང་སྟོབས་མཚོན་
པའི་གསུང་བྱོན་པར་སྣང་། དང་པོར་གངས་ཅན་ཀུན་དགའ་དཔལ། དཀའ་བཞི་པ་
རིན་ཆེན་རྡོ་རྗེ། རྗེ་བཙུན་རེད་མདའ་བ་སོགས་བསྟེན་ནས་བཀའ་བསྟན་བཅོས་ལ་སྦྱངས་
པས་ལུང་རིགས་སྨྲ་བའི་མཁས་པ་ཆེན་པོར་གྱུར། བསྙེན་པར་རྫོགས་པའི་མཁན་པོ་
ནི་ཕལ་ཆེར་བླ་མ་རྗེ་བཙུན་ཡིན་པར་མཛད། ཁ་ཅིག་ལྡོག་ལོད་པ་ཆེན་པོ་ཞེས་ཀྱང་
ཟེར། ས་སྐྱ། གསང་ཕུ། རྩེ་ཐང་རྣམས་སུ་དཀའ་བཅུའི་གྲྭ་སྐོར་གནང་སྟེ། མཁས་
པ་རྣམས་ལེགས་བཤད་ཀྱིས་ཡིད་འཕྲོག་པ་དང་། རིགས་པས་དཔའ་སྐོང་བ་ལྷན་ཅིག་
ཏུ་མཛད། །
དེ་ཡང་གསང་ཕུར་བྱོན་པའི་དུས་སུ། རོང་སྟོན་སྨྲ་བའི་སེངྒེ་དང་། ཐེག་གསུམ་
རྣམ་བཞག་གི་ཐད་དུ་བརྒལ་བརྟགས་མཛད་པ་ལ། རོང་སྟོན་པས། རྩོད་པ་ངས་སོང་
ཞེས་སྤོབས་པ་བསྐྱེད་པ་ན། རིན་པོ་ཆེ་འདི་པས་སོང་བར་ཞལ་གྱིས་བཞེས་ལ། གྲྭ་



6
བཀའ་གདམས་ཆོས་འབྱུང་།
པ་མི་མང་རྣམས་ཀྱིས་མ་སོང་ཞེས་སྨྲས་པའི་ཚེ། རོང་སྟོན་པས། ཇོ་བོ་དེ་ཁྱེད་བཟང་།
སྟོན་པ་དེ་ང་བཟང་། སྟག་དང་སེངྒེ་འཐབ་པའི་བར་ན་ཁྱི་རྒན་འགའ་ཉལ་ཐལ། ཞེས་
ཀུ་རེ་མཛད་ཟེར་བ་ཞིག་གྲག་ཀྱང་། རྩོད་ཡིག་གཟིགས་པའི་རང་བཞིན་གྱི་མཁས་པ་
མཐའ་དག་རྩོད་པ་དེ་མ་སོང་བར་ཐག་གཅོད་པར་སྣང་། རྩེ་ཐང་དུ་གྲྭ་སྐོར་གནང་
ཚར་བའི་མོད་དེ་གར་རྗེ་རིན་པོ་ཆེ་ཉིད་གཉལ་རྭ་གྲོང་ན་བཞུགས་པ་ལ། རྩོད་པ་མཛད་
པའི་དགོངས་པས་མཇལ་བར་བྱོན་པ་ན། སྤྱིར་སྐུ་གསུང་ཐུགས་ཀྱི་ཡོན་ཏན་བསམ་
གྱི་མི་ཁྱབ་པར་དགོངས་ཤིང་། སྒོས་སུ་རྟོན་པ་བཞིའི་བཤད་པ་ཡིད་འཕྲོག་པ་ཞིག་
གནང་བ་གསན་པས་ཐུགས་མོས་ཚད་མེད་པ་འཁྲུངས་ཏེ། ཞབས་ཕྱིར་རྒྱུན་འཐུད་ནས་
མདོ་སྔགས་ཀྱི་གསུང་རབ་མཐའ་ཡས་པ་གསན་པའི་ཞར་ལ། རྗེའི་དྲུང་དུ་བསྙེན་པའི་
སྡེ་སྣོད་འཛིན་པ་ཕལ་ཆེར་ལེགས་བཤད་ཀྱིས་སྐྱོང་བར་མཛད་ཅིང་། ངོ་བོ་ལུང་དང་
མངོན་པར་རྟོགས་པའི་ཡོན་ཏན་མཐའ་ཡས་པའི་གཏེར་དུ་གྱུར་པས་འགྲན་ཟླ་ཐམས་
ཅད་དང་བྲལ་བ་འདི་གཟིགས་ནས། རྗེ་ཉིད་ཞིང་གཞན་དུ་གཤེགས་པར་ཉེ་བ་ན་ན་
བཟའ་བེར་ཐུལ་དང་དབུ་ཞྭ་པཎ་ཞྭ་ཞིག་གནང་སྟེ་དོན་གྱིས་གོ་བར་མཛད་པ་བཞིན།
ཞི་བར་གཤེགས་པའི་ས་ཕག་དེ་གའི་མཇུག་ལ། འདུལ་འཛིན་རིན་པོ་ཆེས་ཐོགས་དྲངས་
པའི་དགེ་འདུན་རྣམས་ཀྱིས་བཞུགས་གདན་སེང་གེའི་ཁྲིའི་སྟེང་དུ་སྤྱན་དྲངས་པ་ལས།
རྒྱལ་ཚབ་ཆོས་རྗེ་ཞེས། སྙན་གྲགས་ཀྱིས་ཚངས་པའི་འཇིག་རྟེན་མན་ཆད་ཁྱབ་སྟེ།
ཡོན་ཏན་གྱི་ཆུ་མཚོ་ལ་མཁས་མང་གི་དེད་དཔོན་འཁོར་ནས། ལེགས་བཤད་ནོར་བུའི་
བགོ་སྐལ་རྒྱུན་ཆགས་སུ་ལེན་པར་གྱུར་ཏོ། །མཁའ་ལ་ཉི་མ་ནུབ་པ་ན། །ཟླ་བའི་དཀྱིལ་
འཁོར་ཤར་བ་བཞིན། །རྒྱལ་བ་ཞིང་གཞན་གཤེགས་ན་ཡང་། །རྒྱལ་ཚབ་བྱོན་པས་



62
རྒྱལ་རབས་ཆོས་འབྱུང༌།
མགོན་དང་བཅས། །རྒྱལ་བ་ཀུན་དང་འགྲན་བཟོད་པའི། །རྒྱལ་ཚབ་འདི་འདྲ་ཡོད་
བཞིན་དུ། ། རྒྱལ་བ་ང་ནི་མི་དགོས་ཞེས། །འོག་མིན་གནས་སུ་གཤེགས་སམ་སྙམ།།
དེ་ཡང་གཙོ་བོར་དགེ་ལྡན་ཉིད་དུ་ཐུགས་ཕབ་ནས། བཤད་སྒྲུབ་ཀྱིས་རྗེའི་
དགོངས་པ་རྫོགས་པར་མཛད་ཅིང་། སྐབས་འགར་འོལ་ཁ་དང་གནས་རྙིང་སོགས་
སུ་ཕེབས་ནས་ཀྱང་གསུང་ཆོས་གསུངས། ཁྱད་པར་ལྕགས་ཕག་ལ་གདན་ས་ཆེན་པོ་
དེར་གཞི་བྱེས་ཀྱི་སྡེ་སྣོད་འཛིན་པ་སྟོང་ཙམ་ལ་གཞུང་ཆེན་མོ་རྣམས་ཀྱི་དཀའ་གནས་
ལ་དོགས་དཔྱོད་དང་། རྣམ་འགྲེལ་གྱི་ཞིབ་བཤད་བཀའ་དྲིན་བསྐྱངས། སླར་མཁས་
གྲུབ་རིན་པོ་ཆེ་ཞབས་ཕྱིར་ཁྲིད་ནས་དགེ་ལྡན་དུ་ཕེབས་པ། བཞུགས་གདན་ནོར་བུའི་
ཁྲི་ལ་བཀོད་དེ། ཉིད་རང་དབེན་གནས་རྒྱལ་ཁང་རྩེར་ཐུགས་དམ་ཟབ་མོ་ལ་བཞུགས།
སྐུ་ཆེ་བའི་ཡོན་ཏན་ཡང་། འཕྲལ་གྱི་མཛད་པའི་དབང་དུ་བྱས་ན། སྲིད་
པའི་ཕུན་ཚོགས་མཐའ་དག་ལ་ཐུགས་ལོག་པས་ལོངས་སྤྱོད་ཀྱི་ཡོ་ལང་དང་འཇིག་རྟེན་
གྱི་མཐུན་འཇུག་ལ་མི་དགྱེས་ཤིང་། ཉིན་མཚན་ཁོར་ཡུག་ཏུ་བཤད་སྒྲུབ་ཀྱི་མཛད་
པ་ལ་སྐད་ཅིག་ཀྱང་མི་གཡེལ་བ། ལུང་གི་ཡོན་ཏན་གྱི་དབང་དུ་བྱས་ན། མདོ་སྔགས་
ཀྱི་བཀའ་བསྟན་བཅོས་མང་པོའི་གཞུང་ཚིག་ཞལ་ཏོན་དུ་བརླག་ཅིང་། གཞུང་དོན་
གདམས་པར་ཤར་བ། རྟོགས་པའི་ཡོན་ཏན་གྱི་དབང་དུ་བྱས་ན། སྡོམ་གསུམ་དང་
འགལ་བའི་བཅས་རང་གི་ལྟུང་བ་ཕྲ་མོའི་ཡང་དྲི་མ་མེད་པས། ཚུལ་ཁྲིམས་ཀྱི་དྲི་ངད་
བཟང་པོ་དཔག་ཚད་ཀྱི་ཁྱོན་ཙམ་དུ་ལྡང་བ། སེམས་ཅན་སྡུག་བསྔལ་གྱིས་མནར་བ་
ཤས་མི་བཟོད་པའི་སྙིང་རྗེའི་དབང་གིས་སྤྱན་ཆབ་ངང་གིས་འབྱུང་ཞིང་། དྲུང་ན་འཁོད་
པ་དག་ཀྱང་བློ་སྣ་སྐད་ཅིག་ལ་སྒྱུར་ནུས་པ། ཐུན་མོང་བ་ཟབ་མོའི་ལྟ་བ་རྣམ་པར་དག་



བཀའ་གདམས་ཆོས་འབྱུང་།
པ་དང་། ཐུན་མོང་མ་ཡིན་པ་བསྐྱེད་རྫོགས་ཀྱི་ཏིང་ངེ་འཛིན་ཟབ་མོ་མངའ་བས་སྲིད་
པ་གསུམ་ཟིལ་གྱིས་གནོན་པ། ལེགས་བཤད་ཀྱི་རྩོམ་པ་མཛད་པའི་དབང་དུ་བྱས་ན།
ཚད་མ་རྣམ་འགྲེལ་གྱི་རྣམ་བཤད་ཐར་ལམ་གསལ་བྱེད། རྣམ་ངེས་ཀྱི་རྣམ་བཤད་
ཆེན་མོ་རྒྱལ་བའི་དགོངས་པ་རབ་གསལ། རིགས་ཐིག་གི་ཊཱིཀྐ་རིན་པོ་ཆེ་གཏེར་མཛོད།
མདོའི་ཊིཀྐ་མཐར་འཛིན་གདུང་སེལ། རྣམ་འགྲེལ་གྱི་ས་བཅད་ཆེན་མོ། རིགས་གཏེར་
གྱི་ཊིཀྐ། མངོན་པར་རྟོགས་པའི་རྒྱན་འགྲེལ་པ་དང་བཅས་པའི་རྣམ་བཤད་སྙིང་པོའི་
རྒྱན། མངོན་པར་རྟོགས་པའི་ལམ་བསྒྲིགས། རྒྱུད་བླ་མའི་ཊཱིཀ་ཆེན། དབུ་མ་རིན་
ཆེན་ཕྲེང་བའི་ཊིཀྐ། རྣལ་འབྱོར་སྤྱོད་པ་བཞི་བརྒྱ་པའི་ཊིཀྐ། སྤྱོད་འཇུག་གི་ཊིཀྐ་རྒྱལ་
སྲས་འཇུག་ངོགས། མངོན་པ་ཀུན་ལས་བཏུས་ཀྱི་ཊིཀྐ། ཕུང་པོ་གསུམ་པའི་མདོའི་
ཊིཀྐ། ཡེ་ཤེས་སྙིང་པོ་བདེན་གཉིས་ཀྱི་ཊིཀྐ། གསང་འདུས་འཇམ་རྡོར་གྱི་མངོན་དཀྱིལ།
སྦྱོར་བ་ཡན་ལག་དྲུག་གི་ཁྲིད་ཡིག་སོགས་བཀའ་སྩལ། །
གསུང་ལས་སྐྱེས་བའི་སྲས་ཀྱི་དབང་དུ་བྱས་ན། ཕལ་ཆེར་ནི་རྗེ་ཉིད་དང་ཐུན་
མོང་དུ་གྱུར་ལ། ཐུན་མོང་མ་ཡིན་པ། མཁས་པ་བློ་གྲོས་མགོན། གླིང་སྟོད་དཔལ་
སེང་བ་དཔོན་སློབ། གླིང་སྨད་ཡོན་རྒྱམ་པ་དཔོན་སློབ། མཁས་པ་རཏྣ་ཤྲཱི། མཁས་
པ་བློ་གྲོས་བརྟན་པ། ཆེན་པོ་རིན་བྱང་པ། ཆེན་པོ་སངས་རྒྱས་བཟང་པོ་བ། འདུལ་
འཛིན་གྲགས་པ་དཔལ་ལྡན། འདུལ་འཛིན་བསམ་འཕེལ་བ། ཆོས་རྗེ་བྱམས་པ་གླིང་
པ༑ གནས་ཕུ་བཀའ་བཅུ་བ། དཀའ་བཅུ་པ་དཔལ་ལྡན་བཟང་། དཀའ་བཅུ་པ་དོན་
བཀྲས། དཀའ་བཞི་པ་ཀུན་དགའ་དཔལ། བླ་མ་གྲགས་བཀྲས་པ་སོགས་སྡེ་སྣོད་འཛིན་
པ་གྲངས་ལས་འདས་པ་མཚོ་ལ་ངང་མོ་བཞིན་དུ་འཁོར། དེ་ནས་སྐུ་མྱ་ངན་ལས་འདའ་



64
་--
----
--==
རྒྱལ་རབས་ཆོས་འབྱུང་།
བར་ཉེ་བ་ན། དོན་གྱི་གཙོ་བོ་ལྷ་ས་པོ་ཏ་ལ་ཉིད་ས་ལ་གནས་པའི་འོག་མིན་གཉིས་པར་
མཛད་བཞེད་པ་ཡིན་ནའང་། རིམ་པས་གནས་རྙིང་དང་། ངམ་རིང་ཆོས་སྡེར་ཕེབས་
པ་ལ་སྙད་བཏགས་ཏེ། གཞུང་ཀོ་བཏང་ནས་པོ་ཏ་ལར་ཕེབས་མ་ཁད། སྐུ་ཅུང་ཟད་
བསྙུང་བའི་ཚུལ་བསྟན་ཏེ་དགུང་ལོ་རེ་དགུ་བཞེས་པའི་ཡོངས་འཛིན་ཞེས་པ་ཆུ་ཕོ་བྱི་
བ་ལོའི་ཧོར་ཟླ་ལྔ་པའི་ཡར་ཚེས་བརྒྱད་ལ་ཆོས་ཀྱི་དབྱིངས་སུ་གཤེགས། དེ་ནས་ལོ་
དགུ་བཅུ་རྩ་བདུན་སོང་། སྐུ་གདུང་རིན་པོ་ཆེ་དགེ་ལྡན་དུ་སྤྱན་དྲངས་པའི་ལམ་བར་
མེ་ཏོག་སྣ་ལྔའི་ཆར་ཆེན་པོས་གཡོགས་པར་གྱུར་ཅིང་། ཞུགས་སུ་ཕུལ་བས་རིང་བསྲེལ་
ཁ་དོག་ཤིན་ཏུ་མཚར་བ་དཔག་ཏུ་མེད་པ་བྱོན་པ་སྟེ། དེང་སང་ཡང་རྒྱལ་ཚབ་ཆོས་
རྗེའི་རིང་བསྲེལ་ཞེས་མང་པོ་ཞིག་གི་ལག་ཏུ་བརྒྱད་པ་མཐོང་ངོ༌། ། །
མཁས་གྲུབ་རིན་པོ་ཆེ་ནི། ཁྲོ་མོའི་ལོ་ཞེས་པ་ཤིང་མོ་གླང་ལ། ལས་སྟོད་
བྱང་དུ་སྐུ་འཁྲུངས། རྗེ་འཁྲུངས་ནས་ལོ་ཉི་ཤུ་རྩ་དགུ་དང་། རྒྱལ་ཚབ་ཆོས་རྗེ་འཁྲུངས་
ནས་ཉེར་གཉིས་ལོན་པ་དེ་ཡིན། དང་པོར་ལམ་འབྲས་པ་ཡེ་ཤེས་དཔལ་བ་དང་། ཀུན་
དགའ་རྒྱལ་མཚན་པ་དང༌། རྗེ་བཙུན་རེད་མདའ་བ་སོགས་བསྟེན་ནས། མདོ་རྒྱུད་
མཐའ་དག་ལ་སྦྱངས་པས་མཁས་པ་ཆེན་པོར་གྱུར་ཅིང་། མཁས་གྲུབ་ལྷ་དབང་བློའི་
སྐུའི་སྐྱེ་བ་ཡིན་པས་མཁས་གྲུབ་ཆོས་རྗེ་ཞེས་ཕྱོགས་ཀུན་ཏུ་གྲགས། རྗེ་བཙུན་རེད་མདའ་
བ་ལ་མཁན་པོ་ཞུས་ནས་བསྙེན་པར་རྫོགས། དེ་ནས་དབུས་སུ་ཕེབས་ཏེ་རྗེ་ཐམས་ཅད་
མཁྱེན་པ་དང་སེ་ར་ཆོས་སྡིངས་སུ་དང་པོར་མཇལ་བ་ནས་ཡུན་ཧ་ཅང་མི་རིང་བ་ཞིག་
བསྟེན་པས་ཀྱང་གསུང་མ་ལུས་པ་བུམ་པ་གང་བྱོར་གྱུར་ཅིང་། གསང་བདག་གིས་
ལུང་བསྟན་པའི་འཁོར་གསུམ་ལའང་ཆོས་མང་དུ་གསན། སླར་གཙང་ལ་བྱོན་ནས།



65 བ ཀའ་གདམས་ཆོས་འབྱུང་།
ཉང་སྟོད་ལྕང་རིའི་གདན་ས་མཛད་པས། ལྕང་ར་དཀའ་བཅུ་བར་གྲགས། དེ་ནས་
བདག་པོ་རབ་བརྟན་འཕགས་པ་དང་ཡོན་མཆོད་རྣམ་གཉིས་ཀྱིས། དཔལ་འཁོར་བདེ་
ཆེན་གྱི་ཆོས་གྲྭ་ཆེན་པོ་བཏབ་སྟེ། ནོར་བུ་དགའ་ལྡན་པ། བྲང་མོ་ཆེ་བ། ལེགས་
གྲུབ་པ། ཞི་གནས་པ། གསེར་ཁང་གོང་འོག་སོགས། དགེ་ལྡན་པའི་གྲྭ་ཚང་མང་
པོའི་གཞི་བཙུགས་ཤིང་། སྡེ་སྣོད་འཛིན་པ་རྣམས་མེ་ཏོག་ལ་བུང་བ་བཞིན་དུ་འཁོར་
ནས་གཙང་ཕྱོགས་སུ་རྗེ་ཐམས་ཅད་མཁྱེན་པའི་བསྟན་པ་གསལ་བའི་སྣང་བྱེད་ཉིད་དུ་
གྱུར་བ་སྟེ། འགྲོ་མགོན་འཕགས་པ་དང་གོང་མ་སེ་ཆེན་བཞིན་དུ་མཆོད་ཡོན་གཉིས་
ཞེས་ལྷ་དང་བཅས་པས་ཤིས་པར་བརྗོད་པའི་སྐབས་སུ་བར་ཆད་ཀྱི་རྣམ་པ་ཉུང་ཟད་
མངོན་དུ་གྱུར་ཏེ། བདག་པོ་རབ་བརྟན་པས་མཁྱེན་བཞིན་དུ་ན་ལེཎྜ་ནས་ཆོས་རྗེ་རོང་
ཆེན་པ་གདན་དྲངས། རིན་པོ་ཆེ་བ་དང་རྩོད་པ་མཛད་པར་དྲིལ་བསྒྲག་པར་མཛད་
ཅིང་རིན་པོ་ཆེ་བས་ཀྱང་ཞལ་གྱིས་བཞེས་པའི་གཏམ་གྲགས་པ་ལས། ཆོས་སྡེ་རྣམས་
ནས་མཁས་པ་མང་པོ་དཔང་པོར་ལྷགས་པར་གྱུར། དེའི་ཚེ་ཡོན་མཆོད་གཉིས་སུ་ཐུགས་
འགྱུར་ནས་འཇོལ་ཐབས་མཛད་པ་ན། །
རིན་པོ་ཆེའི་ཞལ་ནས། ཐེག་མཆོག་རིགས་ཀྱི་ནུས་པ་མི་དམན་ཚོགས་གཉིས་
རིན་ཆེན་ཁམས་ལས་གྲུབ། །རྣམ་དཔྱོད་མགྱོགས་འགྲོའི་རྟ་ལྗང་གིས་དྲངས་ཤེས་བྱའི་
མཁའ་ལ་ཐོགས་མེད་ཅིང་། །གསུང་རབ་རྒྱ་མཚོའི་གོས་ཅན་མ་ལུས་རིགས་པའི་ཟེར་
ཀྱིས་སྣང་བྱེད་པ། །སྔོན་མེད་ནམ་མཁའི་ནོར་བུ་དེ་དང་མེ་ཁྱེར་ལྷན་ཅིག་ཇི་ལྟར་བགྲོད།།
འོན་ཀྱང་རོང་སྐྱེས་ཤཱཀྱ་ཡི། །བསྟན་ལ་སྡང་བའི་ཡིད་ལྡན་ཞིང་། །གཤེན་རབ་གཞུང་
ལུགས་རྒྱལ་མཚན་འཛིན། །བྱིས་པ་མཁས་པར་རློམ་པ་གང་། །རིང་ན་གནས་ཚེ་



66
རྒྱལ་རབས་ཆོས་འབྱུང་།
ཁོ་བོ་དང་། །ལྷན་ཅིག་བརྒལ་ལན་བྱའོ་ཞེས། །གྱ་གྱུའི་ཡིད་ལྡན་དྲང་སྲོང་གི །སྨོད་
པའི་ཚིག་བཞིན་ཡང་ཡང་བསྒྲགས། །དེ་ནས་ནམ་ཞིག་འདིར་ཕྱིན་ཚེ། །ཞུམ་པ་བཞིན་
དང་སྐྲག་པ་བཞིན། །གནོང་པ་བཞིན་དང་འགྱོད་པ་བཞིན། །སྐྱབས་མེད་བཞིན་དུ་
སྐྱབས་འཚོལ་བྱེད། །དཔལ་ལྡན་ཟླ་བའི་འོད་དཀར་ལ། །གླགས་འཚོལ་འདོད་པའི་
མུན་ཅན་དེ། །ཁོ་བོའི་རིགས་ཚུལ་རྡོ་རྗེ་ཡིས། །གཞོམ་པར་བྱ་ཞེས་མངོན་དུ་སྨྲས།།
བླ་མའི་ལེགས་བཤད་ཉིན་བྱེད་ཟེར། །སྒྲིབ་བྱེད་ཕྲག་དོག་རྐང་འཐུང་རྒྱས། །ཉེས་
བཤད་ནགས་ཚལ་འཁྲིགས་པ་ཁྱོད། །ད་ལྟ་ཐལ་བར་ཞེས་བྱ་སྨྲས། །དེ་ཚེ་སྐྲག་པའི་
ཡིད་ལྡན་དེས། །དེ་དག་བདག་གིས་མ་བཀག་ཅེས། །གཏོལ་མེད་གྱུར་བའི་ཚིག་སྨྲ་
ཞིང་། །རྫུན་གྱི་ཁུང་བུར་ཡང་ཡང་བྲོས། །ཁྲེལ་ཡོད་ངོ་ཚའི་གོས་དང་བྲལ། །སྡོམ་
པའི་སྐ་རགས་ལྷོད་པ་ཅན། །བླུན་རྨོངས་སློབ་མའི་ཚིག་ངན་གྱི། །ཡོལ་བས་བསྒྲིབས་
པའི་ཕྱག་ཏུ་འཆེལ། །ཕྱོགས་འདིར་མཁས་པའི་དཀའ་མཆིང་དག །བྱ་བར་འོས་པ་
མིན་ཞེས་པའི། །སྦྱིན་བདག་ཚིག་ལ་སྐྱབས་བཅས་ནས། །བདག་ལ་བཀའ་དྲིན་ཆེ་
ཞེས་སྨྲས། །ལུང་རིགས་རླབས་ཕྲེང་རོལ་པ་ཅན། །སྡེ་ཆེན་རྒྱ་མཚོ་སོ་སོ་ནས། །མཁས་
པ་གདེངས་ཅན་དུ་མ་དག །གནས་འདིར་དཔང་པོར་ལྷགས་པ་ཡང་། །དེ་ཡིས་གང་
ལ་མགོན་བཅས་པ། །དེ་ཉིད་ཚིག་གིས་རང་རང་གི །ཆུ་གཏེར་གནས་སུ་བསྐྲད་བྱས་
ནས། །རྒོལ་བའི་དཀྱིལ་འཁོར་རྫོགས་མ་གྱུར། །འདི་ལྟར་མངོན་དུ་མ་ནུས་པའི། །ཞུམ་
ཚིག་སྨྲས་པ་དྲན་བྱོས་ལ། །ཕྱི་ནས་མཁས་པའི་ལེགས་བཤད་ལ། །ལྐོག་ཏུ་ངན་སྨྲས་
མ་བྱེད་ཅེས། །བདག་གིས་གདམས་ཤིང་ཚར་བཅད་ནས། །བདེན་མིན་སྨྲ་བ་ལྷུར་
ལེན་ཅིང་། །ངོ་ཚས་གཏོལ་མེད་གྱུར་དེ་དག །ལུག་བོང་བཞིན་དུ་མཁས་རྣམས་སྒྲོགས།།



67
བཀའ་གདམས་ཆོས་འབྱུང་།
བདེ་གཤེགས་བསྟན་པ་གངས་རིའི་སུལ་ན་གནས། །གཞུང་ལུགས་འབུམ་ཕྲག་རལ་
པའི་ཁུར་གྱིས་བརྗིད། །རིགས་པའི་མཆེ་སྡེར་མི་བཟད་སྟོབས་ལྡན་པ། །མཁས་མཆོག་
གདོང་ལྔའི་དབང་པོ་ཁོ་བོ་ཙམ། །དྲི་མེད་རིགས་པའི་གད་བརྒྱངས་གཅིག་གིས་ཀྱང་།།
དྲེགས་ལྡན་ཕས་རྒོལ་གླང་པོ་སྟོང་གི་སྙིང་། །ལྐོག་མར་ཕྱིན་པའི་འཇིགས་སྟེར་དགེ་
ལེགས་དཔལ། །བཟང་པོ་ལས་གཞན་སྨྲ་བའི་སེང་གེ་གང༌། །ཞེས་མི་འཇིགས་པའི་
གསུང་བྱོན་པར་སྣང་། །
དེ་ལྟར་བདག་པོ་རབ་བརྟན་པའི་སྒོ་གསུམ་གྱི་རྣམ་འགྱུར་ལེགས་བཤད་དངོས་
སུ་གདམས་པའི་ཡུལ་མིན་པ་འདི་དགོངས་ནས། སྣུམ་ཟད་མར་མེ་ལྟ་བུའི་བསྟན་པ་
འདི། །ཁོ་བོའི་ལེགས་བཤད་གོ་ཆ་བློ་གྲོས་ཀྱིས། །རྫོགས་ལྡན་བཞིན་དུ་བྱ་བར་ནུས་
ན་ཡང་། །སྐལ་ངན་རྣམས་ཀྱིས་ས་འོག་གཏེར་བཞིན་སྦས། །ད་ནི དུས་ལ་སྡོད་པ་
མེད་པ་དང་། །ལང་ཚོའི་དཔལ་ཡང་སྟོན་ཀའི་སྤྲིན་ལྟར་གཡོ། །སྐྱེ་བོ་ཕལ་ཆེར་སྐལ་
བ་མེད་མཐོང་ནས། །མང་ཐོས་བདག་ནི་གཅིག་བུར་ཆོས་དོན་སེམས། །ཞེས་རང་
གི་རྟོག་པ་བརྗོད་ནས། དབེན་གནས་རི་བོ་མདངས་ཅན་ཉིད་དུ་ཕྱགས་ཕེབ་སྟེ། ཐུགས་
དམ་ཉག་གཅིག་ལ་གཞོལ་བར་མཛད། དེའི་ཚེ་བདག་པོ་ཆེན་པོ་ཉིད་རིན་པོ་ཆེ་པ་ཕྱོགས་
གཞན་དུ་ཐེགས་དོགས་ཏེ། ཉེ་གནས་ཆེན་པོ་ལ་ལྐོག་ཏུ་གསེར་གྱི་བྱ་དགའ་སྟེར་བ་
སོགས་ཐབས་སྣ་ཚོགས་ཀྱིས་ཡར་ཕེབས་ཨེ་གྲུབ་གཟིགས་ཀྱང་། མཆེ་བ་མི་བཟད་
སྦྱར་མོའི་ཤུགས་འཆང་བ། །གངས་རི་འཛིན་པའི་གདོང་ལྔའི་དབང་པོ་དེ། །ལྕགས་
ཀྱིས་བཅིངས་ནས་བཙོག་ཆུས་འཚོ་བ་ཡི། །སྒོ་ཁྱིར་འདོད་པ་མཁས་པའི་བཞད་གད་
ཡིན། །ཞེས་གསུངས་ནས་མ་ཕེབས། ལྕགས་མོ་ཕག་གི་ལོ་ལ་གནས་རྙིང་དུ་རྒྱལ་ཚབ་



68
-
--
-
-
རྒྱལ་རབས་ཆོས་འབྱུང་།
རིན་པོ་ཆེ་མཇལ་བར་བྱོན་པ་ན།
སེང་གེའི་ཁྲི་ཆེན་པོ་ལ་དབང་བསྐུར་བའི་ཞལ་ཏ་གནང་བ་སྤྱི་བོས་ནོད་དེ་ཕྱག་
ཕྱིར་དབུས་སུ་གདན་བཏེག སྐྱིད་ཤོད་དུ་ཕེབས་པ་ན་ཆོས་རྒྱལ་དུ་དབེན་ས་སྐུ་མཆེད་
ཀྱིས་རྗེ་ཡབ་སྲས་གཉིས་ལ་གུས་འདུད་བྱེད་པ་ཇི་ལྟ་བ་བཞིན་དུ་མོས་པ་ཆེན་པོས་ཞབས་
སྤྱི་བོར་བླངས། འབྲས་སྤུངས་དང་སེ་རར་ཕེབས་པའི་ཚེ་ཚོགས་པ་ཟུང་འབྲེལ་གྱིས་
ཆོས་འབྲེལ་ཞུས་ཤིང༌། འཇམ་དབྱངས་ཆོས་རྗེས་གུས་པའི་ཕྱག་དང་། མཚུངས་
མེད་ཆོས་རྗེས་ས་གསུམ་མའི་ལུང་ཞུས། དགེ་ལྡན་དུ་ཕེབས་པ་ན། ཤར་ནས་འཕགས་
པའི་གནས་བརྟན་ཆེན་པོ་རིན་རྒྱལ་བས། ལ་བྲང་ཉགས་སུ་བྱོན་ནས་དར་ཆེན་ཡུག་
གཅིག རྟེན་དུ་མཛད་དེ་ཕྱག་ཕུལ་ལ། དགེ་འདུན་རྣམས་ཀྱིས་ཀྱང་། གཙང་ལ་
མྱུར་དུ་ཕེབས་དོགས་ཏེ། དབང་ལུང་རྗེས་གནང་མན་ངག་སོགས་ཞུས་ནས་ཞལ་སློབ་
ཏུ་གྱུར། ལོ་དེ་ལ་ཆོས་ཀྱི་གདན་སར་ཕེབས་ཏེ་ཞྭ་གསེར་མདོག་གྱོན་པའི་རབ་བྱུང་
བྱེ་བ་ཕྲག་བརྒྱའི་གཙུག་རྒྱན་དུ་མཛེས་པ་ན། ལས་ཐབས་སུ་རྗེ་བླ་མའི་གསུང་རབ་
ཀྱི་སྒྲ་ཆེན་པོ་བསྒྲགས་པས། དཀར་པོའི་སྡེ་རིས་ཐམས་ཅད་དར་ཆེན་འཕྱར་ཞིང་།
ནག་ཕྱོགས་པ་རྣམས་མིང་གི་ལྷག་མ་ཙམ་དུ་གྱུར། སྙན་པ་འདི་ལས་དང་། སྤྱིར་
ཡང་རིན་པོ་ཆེའི་རྣམ་ཐར་དྲན་ནས། བདག་པོ་རབ་བརྟན་པ་ཉིད་ཐུགས་འགྱོད་ཆེན་
པོ་སྐྱེས་པ་ཡིན་སྣང་། ས་ཡི་བདག་པོ་མཁྱེན་པའི་སྤྱན། །ཡངས་ཞེས་སྙན་པ་ཆེར་
གྲགས་ན། །དམ་པ་བསྟེན་ཚུལ་འདི་ལས་ནི། །མཁྱེན་པའི་ཚད་ཀྱང་ཅུང་ཟད་དཔོགས།།
ཡང་ན་མགོན་འདིས་ནུབ་ཀྱི་ཕྱོགས། །ཡོངས་སུ་བཏང་ནས་དགེ་ལྡན་དུ། །རྒྱལ་ཚབ་
ཆོས་རྗེར་གཤེགས་པ་ཡི། །འགྱོད་ངལ་ཁྱོད་ལ་ཅི་བྱར་ཡོད། །



=
=
-
-
-
69
བཀའ་གདམས་ཆོས་འབྱུང་།
སྐུ་ཆེ་བའི་ཡོན་ཏན་ཡང་། བཀའ་བསྟན་བཅོས་ཀྱི་འཇམ་བཤད་མཛད་པའི་
དབང་དུ་བྱས་ན། ཐོགས་མེད་སྐུ་མཆེད་ཆོས་མངོན་པ་འཆད་པ་ལ་ཞུགས་པ་ལྟ་བུ་
སྟེ༑ ཁ་བ་རི་པ་མཐའ་དག་གིས་འགྲན་དུ་མེད་པའི་སྨྲ་བའི་ཁྱུ་མཆོག་ཏུ་གྱུར་པ། མཁས་
བའི་མདུན་སར་རྩོད་པ་མཛད་པའི་དབང་དུ་བྱས་ན། ཕྱོགས་གླང་ཆོས་གྲགས་མུ་སྟེགས་
ཀྱི་སྟོན་པ་འཇོམས་པ་ལ་ཆོས་པ་ལྟ་བུ་སྟེ། པཎ་ཆེན་ཕྱོགས་ལས་རྣམ་རྒྱལ་ལྟ་བུ་ཡང་
དངོས་སྟོབས་ཀྱི་རིགས་པས་ཕམ་པར་མཛད་པ། རྩོམ་པ་སྙན་དངགས་ཀྱི་སྡེབ་སྦྱོར་
སྤེལ་བའི་དབང་དུ་བྱས་ན། མཁས་མཆོག་དཔའ་པོའི་སྡེ་བཅོམ་ལྡན་འདས་ཀྱི་ཡོན་
ཏན་བརྗོད་པ་ལ་ཞུགས་པ་ལྟ་བུ་སྟེ། ཉིད་ཀྱི་སྙན་དངགས་ཀྱི་ཡ་མཚན་གཟིགས་པའི་
མཁས་པ་མཐའ་དག་ང་རྒྱལ་ཆག་ཅེས་གྲག
ལྷ་དང་བླ་མའི་གཟིགས་སྣང་གི་དབང་དུ་བྱས་ན། རྗེ་བཙུན་འཇམ་དཔལ་
དབྱངས། ལྷ་མོ་དབྱངས་ཅན་མ། ཡི་དམ་རྡོ་རྗེ་འཇིགས་བྱེད། ཡེ་ཤེས་མགོན་པོ་
ཕྱག་དྲུག་པ། ཞལ་བཞི་པ་རྣམས་གཟིགས་པ་དང༌། ཆོས་སྐྱོང་རྣམས་ཀྱིས་ཆོས་སྨྲ་
བའི་མཆོག་ཏུ་བསྔགས་ཤིང༌། རྨི་ལམ་དུ་རྗེ་བཙུན་ཙོང་ཁ་པ་ཆེན་པོས་འོད་སྲུངས་
ལེའུ་གསུངས་པས་ལྟ་ངན་གྱི་དྲི་མ་བསལ་ནས་ཆོས་ཉིད་མངོན་དུ་གྱུར་པ། དངོས་གྲུབ་
མཆོག་བརྙེས་པའི་དབང་དུ་བྱས་ན་རིགས་ལྡན་འཇམ་དཔལ་གྲགས་པ། སློབ་དཔོན་
ལེགས་ལྡན་འབྱེད། རིག་པའི་ཁུ་བྱུག ཨབྱཱ་ཀ་ར། རྗེ་འགོས་རྣམས་དང་ཐུགས་རྒྱུད་
གཅིག་པ་སྟེ། སོ་སོ་སྐྱེ་བོ་མཐའ་དག་གི་བསམ་པའི་ཡུལ་ལས་འདས་པ།
གསུང་རབ་ཀྱི་རྩོམ་པ་མཛད་པའི་དབང་དུ་བྱས་ན། ཚད་མ་རྣམ་འགྲེལ་གྱི་
ཊཱིཀ་ཆེན་རིགས་པའི་རྒྱ་མཚོ། དཀའ་འགྲེལ་ཡིད་ཀྱི་མུན་སེལ། ཚད་འབྲས་ཀྱི་བཤད་



70
བ
རྒྱལ་རབས་ཆོས་འབྱུང་།
པ་ཆེན་མོ། ཕར་ཕྱིན་གྱི་ཊཱིཀྐ། སྡོམ་པ་གསུམ་གྱི་རྣམ་པར་བཞག་པ་ཐུབ་བསྟན་རིན་
པོ་ཆེའི་བྱི་དོར། དབུ་མའི་སྟོང་ཐུན་སྐལ་བཟང་མིག་འབྱེད། དུས་ཀྱི་འཁོར་ལོའི་
ཊིཀ་ཆེན་དེ་ཁོ་ན་ཉིད་སྣང་བ། དུས་ཀྱི་འཁོར་ལོའི་སྒྲུབ་དཀྱིལ། འདུས་པའི་སྒྲུབ་
ཐབས་ཀྱི་རྣམ་བཤད་དངོས་གྲུབ་རྒྱ་མཚོ། བརྟག་གཉིས་ཀྱི་རྣམ་བཤད་ཆེན་མོ། ཀྱི་
རྡོ་རྗེའི་སྒྲུབ་དཀྱིལ་མཆོད་ཕྲེང་དང་བཅས་པ། ལཱ་ཨི་པའི་དཀྱིལ་ཆོག སྔགས་རིམ་
གྱི་ལྷན་ཐབས་རྣལ་འབྱོར་རོལ་པའི་དགའ་སྟོན། ཡེ་ཤེས་མགོན་པོའི་གཏོར་ཆོག་རྣམ་
བཤད་དང་བཅས་པ། གཞན་གྱི་ལོག་རྟོག་སེལ་བྱེད་གནམ་ལྕགས་འཁོར་ལོ། རྗེའི་
རྣམ་ཐར་ཆེ་ཆུང་། རྩ་ལྟུང་རྣམ་བཤད། དྲིས་ལན་འགའ་ཟུང་། ལྷ་དང་བླ་མའི་
བསྟོད་པ་སོགས་གསུང་འབུམ་ཐོར་བུ་བར་འབྱུང་བ་རྣམས་བཀའ་སྩལ།
སྐུ་གསུང་ཐུགས་ཀྱི་ཡོན་ཏན་ལ་འཁོར་བའི་སློབ་མའི་དབང་དུ་བྱས་ན། མཁན་
ཆེན་བསོད་རྣམས་མཆོག་གྲུབ། ཀུན་མཁྱེན་འཕགས་འོད། གསང་མདའ་བ་ཆོས་
ལྡན་རབ་འབྱོར། ལྷའི་བཙུན་པ་རིན་ཆེན་རྒྱ་མཚོ། སྤྱན་སྔ་བློ་གྲོས་རྒྱལ་མཚན་པ།
ཤར་ཁ་དབེན་པོ། ཚ་ཁོ་དབོན་མོ་ཆོས་ཀྱི་གྲགས་པ། རོང་སྟོན་བློ་བཟང་གྲགས་པ།
པཎ་ཆེན་ཤཱཀྱ་ཤྲཱི། ལོ་ཆུང་དཀའ་བཞི་པ། དྭགས་པོ་ཀུན་བཀྲས་པ། ཤར་པ་ཟླ་
གྲགས། ཉི་གྲགས། སློབ་དཔོན་སངས་རྒྱས་རྒྱལ་མཚན། གཙང་པ་བླ་མ་སངས་
རྒྱས་དཔལ། བླ་མ་ཞི་རྒྱས་པ། དར་ཐུབ་པ་དཔལ་ལྡན་བཟང་པོ། སྣོན་པ་དཔལ་
ལྡན་པ། ཆོས་རྗེ་དོན་གྲུབ་དཔལ་བ། བླ་མ་ཡར་འབྲོག་པ། བླ་མ་ཆོས་གྲགས་པ།
སྒྲ་པ་ཆོས་རྒྱལ་བ། ཆོས་རྗེ་ཀུན་ལེགས་པ། གནས་བརྟན་ཆོས་སྐྱོང་བ་སོགས་ཏེ་ཟུར་
ཙམ་མོ། །དེ་ལྟར་བསྟན་པ་རིན་ཆེའི་རྒྱལ་མཚན་ཕྱོགས་ཐམས་ཅད་ལས་རྣམ་པར་



71
བཀའ་གདམས་ཆོས་འབྱུང་།
རྒྱལ་བ་བཙུགས་ཏེ། དགུང་ལོ་ང་བཞི་པ་ས་ཕོ་རྟའི་ལོ་ཆོ་འཕྲུལ་ཟླ་བའི་ཉེར་གཅིག་
ལ༑ རྗེ་བཙུན་ཙོང་ཁ་པ་ཆེན་པོ་གང་དུ་གཤེགས་པའི་མཁའ་སྤྱོད་ཆོས་ཀྱི་ཕོ་བྲང་དུ་
གཤེགས་སོ། །དེ་ནས་ལོ་དགུ་བཅུ་རྩ་གཅིག་སོང་། དེ་ཡང་སྐུ་ཚེ་མཐར་མ་ཕྱིན་པ་
དང་། གསུང་རབ་ཀྱི་རྩོམ་པ་འགའི་འཕྲོ་ལུས་པ་ལྟར་བསྟན་པ་ནི། དགོས་པའི་དབང་
གིས་གདུལ་བྱའི་སྣང་ངོ་ཙམ་དུ་ཟད་ཀྱི། དངོས་པོ་ལ་ཞིང་འདིར་སྐུ་དངོས་ཀྱི་གདུལ་
བྱ་རྫོགས་ཤིང་། དཔའ་བོ་གཡུལ་ལས་རྒྱལ་བའམ། ཚོང་པ་ཁེ་སྤོགས་ལོན་པ་བཞིན་
དུ་བཞེད་པའི་དོན་ཐམས་ཅད་གྲུབ་པ་ཡིན་ནོ་ཞེས་ཤེས་པར་བྱའོ། ། །
མཁན་ཆེན་པ་ནི་ས་མོ་ཡོས་ལ་ཤབ་ཏུ་འཁྲུངས། མཁན་ཆེན་གྲུབ་པ་ཤེས་རབ་
པའི་དབོན་པོ་ཡིན། མཁན་ཆེན་པ་ཉིད་དང་མཁས་གྲུབ་རིན་པོ་ཆེ་སོགས་བསྟེན་ནས་
གསུང་རབ་ལ་གསན་པ་མང་དུ་མཛད། སྣར་ཐང་གདན་སར་ཕེབས་པ་སྟོད་དབོན་
དང་མ་མཐུན་ནས་གདན་ས་ཐིལ་དུ་སྤྱན་སྔ་ཉེར་གཉིས་རིན་པོ་ཆེ་ལ་སྣར་ཐང་སྡེ་མ་
ལག་དང་བཅས་པ་ཕུལ་ཏེ། ཉིད་རབ་ཐེལ་གྱི་མཁན་པོར་བཞུགས། རྩེ་ཐང་དང་ཆབ་
བརྗེ་ལེན་གནང་ཞིང་གདན་ས་ཕན་ཚུན་དུ་ཆོས་མང་དུ་གསུངས་པས། ཆོས་རྗེ་ནམ་
པ༑ ཆོས་རྗེ་ལོ་ཆེན། བླ་མ་དོན་གྲུབ་དཔལ་བ། བླ་མ་འདུས་པ་བ། བླ་མ་དགེ་
འཕེལ་བ་སོགས་ཡོན་ཏན་ལ་འཁོར་བའི་ཞལ་སློབ་མང་དུ་བྱུང་། གོང་དུ་བརྗོད་པ་ལྟར་
གླེགས་བམ་རིན་པོ་ཆེའི་ལུང་བསྟན་གྱིས་ཀྱང་ཟིན་པ་ཞིག་སྟེ། མཐར་ང་ལྔ་པ་ཆུ་ཕོ་
སྤྲེའུ་ལ་གཤེགས། དེའི་ཕྱི་ལོ་ཆུ་བྱ་ལ་སྤྱན་སྔ་རིན་པོ་ཆེ་དཔལ་ཆོས་ཀྱི་གྲགས་པ་འཁྲུངས།
རྒྱུ་མཚན་འདི་ལས་དང་། མཁན་ཆེན་པ་ཞི་བར་གཤེགས་ཀའི་གསུང་ངག་འགའ་ཞིག་
ལ་དཔགས་ནས་སྤྱན་སྔ་རིན་པོ་ཆེ་འདི་ལ་མཁན་ཆེན་པའི་སྐུའི་སྐྱེ་བ་ཡིན་ཞེས་ཆོས་



72
རྒྱལ་རབས་ཆོས་འབྱུང་། །
རྗེ་དོན་གྲུབ་དཔལ་གསུང་སྐད། འཕགས་འོད་པ་ནི་ས་སྐྱ་པའི་བཤེས་གཉེན་ཆེན་པོར་
གྱུར་པའི་སྟེང་ནས། སི་ཏུ་བསོད་ནམས་དཔལ་དང་། བདག་མོ་ཤཱཀྱ་དཔལ་ཡབ་
ཡུམ་གྱི་བླ་མ་མཛད་པ་ཞིག་སྟེ། ཡབ་ཡུམ་གྱིས་རྗེ་བཙུན་ཤེས་རབ་སེང་གེ་སྤྱན་དྲངས་
པའི་དུས་སུ་ཞབས་ལ་གཏུགས་ནས། རྗེའི་ལུགས་ཀྱི་གསང་སྔགས་ཀྱི་ཆོས་རྫོགས་བར་
ཞུས་ཤིང་། དཔལ་འཁོར་བདེ་ཆེན་དུ་མཁས་གྲུབ་རིན་པོ་ཆེ་ལའང་གསུང་ཆོས་གསན་
ནས་དགེ་ལྡན་པའི་བསྟན་འཛིན་ཆེན་པོར་ཞལ་གྱིས་འཆེས་ཏེ་ལྷུན་པོ་རྩེའི་ཆོས་སྡེར་རྗེ་
ཡབ་སྲས་ཀྱི་སྒྲུབ་དཀྱིལ་གྱི་ཕྱག་ལེན་དང་རྒྱུད་ཀྱི་བཤད་རྒྱུན་འཛུགས་པར་མཛད་པ་
དེང་སང་ཡང་མཆོག་ཏུ་རྒྱས་པར་མཆིས་སོ། །
ལྷ་བཙུན་པ་ནི། འབྲོང་རྩེ་བའི་ཞལ་ངོར་འཁྲུངས་ནས། མཁས་གྲུབ་རིན་པོ་
ཆེ་ལ་ཡོན་ཏན་བུམ་པ་གང་བྱོར་ཞུས་ཤིང་། བདག་པས་གཞན་གཅེས་པའི་བྱང་ཆུབ་
ཀྱི་སེམས་རིན་པོ་ཆེ་བཅོས་མ་མ་ཡིན་པ་འབྱོངས་པ་ཞིག་སྟེ། ཇོ་བོའི་བླ་མ་ཤ་བྱིན་
བཞིན་དུ། གཞན་གྱི་ནད་དྲག་པོ་དངོས་སུ་ལེན་པ་མཛད་ཅེས་ཡོངས་འཛིན་དམ་པ་
ཨ་མོ་གྷ་གསུང་། ཆོས་ལྡན་པ་ནི། གངས་བུ་ལེའི་མགུལ་དུ་གདམས་པ་ཐུགས་ཉམས་
སུ་བསྟར་བས་སྲིད་གསུམ་སྒྱུ་མ་ལྟ་བུར་རྟོགས་ཤིང་། ནང་རྩ་དང་རླུང་གི་རྟེན་འབྲེལ་
གྱིས་ཕྱི་རྒྱ་བོད་ཐམས་ཅད་གཟིགས་པ་དང༌། རླུང་སྟོབས་ཀྱིས་ནམ་མཁའ་ལ་འཕུར་
ནུས་པའི་ཡ་མཚན་ཅན་ཡིན་སྣང་། དོན་གྲུབ་དཔལ་བས་ཀྱང་ནང་པ་ཚ་བ་གྲུ་པས་
སྦྱིན་བདག་མཛད་དེ་རི་བོ་ཆོས་གླིང་བཏབ་ཅིང་། ནང་སོ་འཕྱོས་པས་སྤྱན་དྲངས་ནས་
རི་བོའི་ཡང་གདན་ས་མཛད་པའི་སྟེང་ནས་ཐུན་མོང་བ་བྱང་ཆུབ་ལམ་རིམ་དང་། ཐུན་
མོང་མ་ཡིན་པ་གསང་སྔགས་ཀྱི་ཆོས་མང་དུ་གསུངས། དེང་སང་ཡར་ཀླུངས་ཀྱི་སའི་



73
བཀའ་གདམས་ཆོས་འབྱུང་།
ཐིག་ལེ་དེ་ཉིད་དུ་རྗེའི་བསྟན་པའི་མེ་རོ་ཙམ་འདི་བླ་མ་དེའི་ཕྱག་རྗེས་ཡིན་ནོ། །སངས་
རྒྱས་དཔལ་བས་ཀྱང་སྤོ་འབོར་བའི་ཡུལ་དུ་བྷི་ཏི་སྒང་གི་ཆོས་སྡེ་བཏབ་ནས་བསྟན་པ་
བསྐྱངས། དེ་རྗེས་ཉིད་ཀྱི་གཅུང་པོ་བླ་མ་ཀུན་རྒྱལ་བ་གསང་ཕུ་དཀྱིལ་ཁང་པའི་སློབ་
དཔོན་མཛད་པའི་མོད་ལ་གདན་དྲངས་པ་དཀའ་བཞི་དགོན་སོགས་སུའང་བྱོན་ནས་རྗེའི་
བསྟན་པ་ལ་བྱ་བ་མཛད་པའི་རྒྱུན་དེང་སང་ཡང་མཆིས།
ཆོས་རྗེ་ལེགས་རྒྱལ་བ་ནི། སྲིན་པོ་ཞེས་པ་ཤིང་མོ་ཡོས་ལ་གཙང་དུ་སྐུ་འཁྲུངས།
འདུལ་འཛིན་པ་འཁྲུངས་པའི་ཕྱི་ལོ་ཡིན། ཞ་ལུར་རབ་ཏུ་བྱུང་ཞིང་རྗེའི་ཞབས་ཕྱིར་
ཡུན་མཐུད་ནས་བྱོན་ཏེ། དགེ་ལྡན་གྱི་དབུ་མཛད་གནང་བཞིན་པའི་སྟེང་ནས། དགུང་
ལོ་དྲུག་ཅུ་རྩ་བཞི་པ་ས་རྟ་ལ་གདན་སར་ཕེབས། སྣང་ཚུལ་ལ་མཁྱེན་རབ་ཧ་ཅང་ཆེ་
བར་མ་གྲགས་ཀྱང་དོན་དུ་རྣལ་འབྱོར་ཀྱི་དབང་ཕྱུག་ཆེན་པོ་ཡིན་པའི་དོན་གྱིས་སྡེ་སྣོད་
འཛིན་པ་རྣམས་ཇེ་གུས་ཇེ་གུས་དང་། སྐྱེ་བོ་མི་བསྲུན་པ་རྣམས་ཇེ་སྐྲག་ཇེ་སྐྲག་ཏུ་སོང་
ནས་བཞུགས་གདན་སེངྒེ་ཁྲི་ནོན་ངོ་ཤེས་པ་ཞིག་བྱུང་། མཐར་དོན་གྲུབ་ཞེས་པ་ལྕགས་
ཕོ་རྟའི་ཧོར་ཟླ་གཉིས་པའི་ཉེར་བཞི་ལ་གཤེགས། ལོ་འདི་ལ་མཚུངས་མེད་ཆོས་རྗེ་
གཤེགས་ཤིང་ཞལ་སྔ་ནས་མངོན་དགའ་བ་འཁྲུངས་དེ་ནས་ལོ་བདུན་ཅུ་རྩ་དགུ་སོང་།
ལོ་དུས་ཀྱི་འདས་མཆོད་ནི་འཕྱོང་རྒྱས་ནང་སོ་ནས་རྒྱུན་ཆགས་སུ་གནང་བ་ཡིན་ནོ། །
ཆོས་རྗེ་བློ་གྲོས་པ་ནི། དཀར་པོ་ཞེས་པ་ས་མོ་སྦྲུལ་ལ་གཡག་སྡེར་སྐུ་འཁྲུངས།
མཁས་གྲུབ་ཆོས་རྗེ་འཁྲུངས་པའི་ལོ་ལྔ་པ་ཡིན། ཆོས་ལུང་ཚོགས་པ་ལ་རབ་བྱུང་ཞུས་
ཤིང་། རྗེ་ཡབ་སྲས་གསུམ་ག་དང་། ཁྱད་པར་མཁས་གྲུབ་རྗེ་བསྟེན་ནས་གསུང་རབ་
ལ་སྦྱངས། དྲུག་ཅུ་རྩ་གཉིས་པ་ལྕགས་རྟ་ལ་གདན་སར་ཕེབས་ཏེ། གཙོ་བོར་དུས་



74
རྒྱལ་རབས་ཆོས་འབྱུང༌། །
འཁོར་གྱི་འགྲེལ་ཆེན་ཊཱིཀྐ་དང་བཅས་པ་སྟར་ཆགས་སུ་གསུངས་ཤིང་། ཊཱིཀ་ཆེན་གྱི་
མཇུག་རྫོགས་པའི་རྩོམ་པ་དང་མཆོད་ཁང་གསར་མ་བཞེངས་པ་གནང་། དོན་ལྔ་པ་
ཆུ་ལུག་ལ་ཀུན་སྤངས་མཛད་དེ། གཟིམས་སྤྱིལ་དུ་ཕེབས་པ་ལོ་དེ་ཁའི་ཧོར་ཟླ་དགུ་
པའི་ཚེས་བཅོ་ལྔ་ལ་སྐུ་གཤེགས། དེ་ནས་ལོ་དྲུག་ཅུ་རྩ་དྲུག་སོང་། ལོ་ཟླ་གཉིས་ཀའི་
འདས་མཆོད་ནི་ཆག་མེད་སྟར་ཆགས་སུ་བཟང་བར་ཡོད་དོ། །
ཞལ་སློབ་མང་དུ་བྱོན་པ་ལས་སྐབས་གཞན་དུ་མ་གླེངས་པའི་བླ་མ་གསུམ་གྱི་
རྣམ་ཐར་ཟུར་ཙམ་བརྗོད་ན། འཕགས་པ་ལྷ་ནི་ས་མོ་ལུག་ལ་ལོང་པོའི་སའི་ཆར་སྐུ་
འཁྲུངས། དབུས་སུ་བྱོན་ནས་ཆོས་རྗེ་བློ་གྲོས་པ། བྱམས་པ་གླིང་པ། སེམས་དཔའ་
ཆེན་པོ་སོགས་བསྟེན་ནས། གཞུང་གདམས་ངག་མང་དུ་གསན་ཞིང་། གཟིམས་ཁང་
ནས་ཆོས་རྗེ་བ་སོ་བས་མཁན་པོ། རོང་སྟོན་བློ་བཟང་པས་ལས་སློབ། རྒྱུད་པ་བཀྲས་
རྒྱལ་བས་གསང་སྟོན་མཛད་དེ་བསྙེན་པར་རྫོགས། ཉང་ལོང་ཀོང་གསུམ་དང་། མདོ་
ཁམས་སྟོད་ཕྱོགས་ཕལ་ཆེ་བར་ཕེབས་ནས་གསུང་ཆོས་གསུངས་པས་སྐྱ་སེར་མཐའ་
དག་གི་ཅོད་པན་དུ་གྱུར་བ་སྟེ། དེང་སང་གི་བར་དུ་ཡང་ཞལ་སྔ་བཀའ་རྒྱུད་ཅེས་རྒྱན་
དུ་འཛིན་པ་ཡིན་སྣང་། དེ་མོ་ལ་རྩ། ཆོས་ཁྲི་ཐང་། བཀྲ་ཤིས་ཆོས་ལུང་སོགས་
དགེ་ལྡན་པའི་ཆོས་སྡེ་མང་པོའི་གཞི་གདིངས་བ་དང་། ཞྭ་ཡང་གསེར་གྱི་མདོག་ཅན་
ཁོ་ན་ལ་བསྔགས་པར་མཛད་པ་སྟེ། ཞྭ་འདི་གང་གིས་གྱོན་པ་ཕལ་ཆེར་མཁས། །ཞུ་
འདི་གང་གིས་གྱོན་པ་ཕལ་ཆེར་བཙུན། །ཞུ་འདི་གང་གིས་སྨོད་པར་བྱེད་པ་དེ། །ཞྭ་
ལོང་བཞིན་དུ་རང་ཉིད་ཉམས་པར་འགྱུར། །ཞེས་གསུངས། མཐར་ཞེ་དགུ་བཞེས་
པ་མེ་མོ་ལུག་ལ་སྐུ་གཤེགས། དེ་ནས་ལོ་བཞི་བཅུ་རྩ་གཉིས་སོང་། སྐུ་སྐྱེ་ཞིག་སྔ་



75
བཀའ་གདམས་ཆོས་འབྱུང་།
གོང་ནས་འཁྲུངས་པ་ཡིན་འདུག་ཀྱང་། བར་སྐབས་སུ་མི་གསལ་བ། དེང་སང་སྐྱེ་
བོ་ཡོངས་ལ་གྲོགས་ཏེ་གདུལ་བྱའི་དོན་མཛད་པར་ཡོང་སྣང་། བླ་མ་དེ་ལ་རྣམ་ཐར་
སྐྱོང་བའི་དབོན་དཀོན་མཆོག་འབྱུང་གནས་དང་། སངས་རྒྱས་དཔལ་འབྱོར་ཏེ་གཉིས་
བྱོན་པའང་གཞན་དོན་མཛད་པའི་མོད་ལ་གཤེགས། །
ཆོས་གྲགས་པ་ནི་གཙང་སྟོད་དུ་སྐུ་འཁྲུངས། རྩེ་ཐང་དུ་ས་སྐྱ་པའི་ཡོངས་འཛིན་
བསྟེན་ནས་གསུང་རབ་ལ་སྦྱངས་པས་མཁས་པར་གྱུར་ཏེ། པུ་གུ་རྡོ་བའི་བཤད་ཉན་
མཛད་པ་ན། དབོན་ས་གྲགས་པ་འབྱུང་གནས་པ་ཐུགས་ཤིན་ཏུ་དགྱེས་པ་ཞིག་བྱུང་
བ་བཞུགས་མི་སྤྲོ་བའི་རྐྱེན་དུ་སོང་ནས། འོལ་ཁར་ཕེབས་ཏེ། རིན་ཆེན་སྒང་དུ་ཐུགས་
དམ་ཟབ་མོ་ལ་གཞོལ་བའི་ངང་ནས། རྗེ་ཐམས་ཅད་མཁྱེན་པའི་གསུང་རབ་ལ་ཞིབ་
ཏུ་གཟིགས་པས་གདམས་པར་ཤར་ཏེ། ཐུགས་བདེ་ནས་ཉམས་དབྱངས་སྐྱིད་པའི་རྒྱང་
གླུ་ཞེས་པའི་གསུང་མགུར་ཞིག་ཀྱང་གསུངས། དང་པོར་མཁས་གྲུབ་རིན་པོ་ཆེ་གཞིས་
ཁ་སྟག་རྩེར་ཕེབས་པ་ལ་གསུང་ཆོས་ཞུ་བར་བརྩམས་ཀྱང་མི་དགྱེས་པ་ཅུང་ཟད་ཡོད་
པའི་དོན་གྱིས་མ་གནང་། ཆོས་རྗེ་བློ་གྲོས་པ་གཞིས་ཁར་ཕེབས་དུས་དང་། བཟང་
སྐྱོང་བ་ལ་གསུང་ཆོས་གསན་ནས། དགེ་ལྡན་པའི་བཤེས་གཉེན་ཆེན་པོར་ཀུན་ལ་གྲགས་
པ་སྟེ། དབེན་གནས་དེ་ཉིད་དུ་སྐུ་གཤེགས།
ནོར་བཟང་རྒྱ་མཚོ་བ་ནི་མཛེས་བྱེད་ཅེས་པ་ཆུ་མོ་ཡོས་ལ་རྟ་ནག་ཏུ་སྐུ་འཁྲུངས།
རྗེ་གཤེགས་པའི་ལོ་བཞི་པ་ཡིན། རིམ་པས་གྲྭ་ཚང་ཆེན་མོར་མཁྱེན་རབ་པ་བཀྲ་ཤིས་
ལྷུན་པོར་ཐམས་ཅད་མཁྱེན་པ། གསང་ཕུར་ཀུན་མཁྱེན་པ་སོགས་བསྟེན་ནས་མདོ་
ཕྱོགས་ཀྱི་གསུང་རབ་མཐའ་ཡས་པ་དང༌། གྲགས་བཟང་པ་ལ་རིམ་ལྔ་གསལ་སྒྲོན་



རྒྱལ་རབས་ཆོས་འབྱུང་།
སོགས་སྔགས་ཆོས་ཀྱང་གསན། ཆོས་འཁོར་སྒང་དུ་ལོ་ཟླ་བ་ཤེས་རིན་པ། དགེ་ལྡན་
དུ་རིན་པོ་ཆེ་བློ་གྲོས་པ། རིན་ཆེན་སྒང་དུ་ཆོས་རྗེ་ཆོས་གྲགས་པ་རྣམས་ལ་དཔལ་དུས་
ཀྱི་འཁོར་ལོ་དང་། ཁྱད་པར་རིན་པོ་ཆེ་ལ་རྗེའི་གསུང་རབ་མཐའ་དག་གི་བཤད་ལུང་
གསན། གཟིམས་ཁང་ནས་ཆོས་རྗེ་རིན་པོ་ཆེ་ལ་མཁན་པོ་དང་། པཎ་ཆེན་ཤཱཀྱ་ཤྲཱི་
དང༌། རོང་སྟོན་བློ་བཟང་པ་ལ་ལས་སློབ་གསང་སྟོན་ཞུས་ནས་བསྙེན་པར་རྫོགས་པའང་
མཛད། དེ་དུས་བཤད་ཉན་གྱི་ཞུ་བ་འབུལ་མི་གཅིག་གཉིས་བྱུང་བ་ཡིན་འདུག་ནའང་།
ཏ་ཐཱ་ག་ཏའི་བསྟན་ལ་ཕན་བསམས་ཀྱང་། །ཐ་མའི་དུས་འདིར་བཤད་པས་ཕན་པར་
དཀའ། །ད་ལྟ་རང་དབང་ཡོད་དུས་སེམས་བཏུལ་ནས། །ན་རྒ་འཆི་ཚེ་འགྱོད་མེད་
བྱས་ན་ལེགས། །གསུངས་ནས་རིན་ཆེན་སྒང་དུ་ཕེབས་པ་ཕོ་བྲང་འོལ་ཁ་སྟག་རྩེ་ནས་
སྦྱིན་བདག་གི་མཐིལ་ལེན་མཛད་དེ། སྒྲུབ་པའི་རྒྱལ་མཚན་བཙུགས་པས། ཐུན་མོང་
བ་སྟོང་ཉིད་སྙིང་རྗེའི་སྙིང་པོ་ཅན་དང་། ཐུན་མོང་མ་ཡིན་པ་བདེ་སྟོང་གི་ཏིང་ངེ་འཛིན་
ཟབ་མོ་མངོན་དུ་གྱུར་ཅིང་། །
གཞན་ཡང་འཇམ་དབྱངས་གཞོན་ནུ་ཞལ་གཟིགས་པ་དང་། ཐག་རིང་པོའི་
སྒྲ་གསན་པ་སོགས་གྲུབ་པའི་རྟགས་མང་དུ་ཤར་བ་སྟེ། བསྟོད་པར། ཆོས་འཁོར་ལྷ་
སར་རོལ་མོ་དཀྲོལ་བའི་སྒྲ། །འོལ་ཁའི་གནས་འདིར་བདག་གིས་གསལ་བར་ཐོས། །རྟོག་
བཏགས་རྟེན་འབྲེལ་སྣང་བ་མཚར་ཆེ་ཞེས། །དགྱེས་བཞིན་འཁོར་ལ་བཀའ་སྩལ་གསོལ་
བ་འདེབས། །ཞེས་འབྱུང། གསུང་རབ་གདམས་པར་ཤར་བའི་འབྲས་རྟགས་སུ་ལེགས་
བཤད་ཀྱི་རྩོམ་པ་ཡང་དུས་ཀྱི་འཁོར་ལོའི་སྤྱི་དོན། འཁྲུལ་སེལ་བ་འགོག་པའི་རྩིས་ཀྱི་
ཡིག་ཆ། གསང་བ་འདུས་པའི་ལམ་རིམ་པ་གཉིས་ཀྱི་བཤད་པ། གཞན་ལ་མ་གྲགས་



דר
བཀའ་གདམས་ཆོས་འབྱུང་།
པའི་གྲུབ་མཐའི་སྲོལ་བཏོད་པའི་དབུ་མའི་ཡིག་ཆ་ཆེ་ཆུང་སོགས་མཛད། གཞན་དོན་
ཕྲིན་ལས་ནི་གོང་དུ་བརྗོད་པ་ལྟར་དགེ་འདུན་གྱི་ཚོགས་མ་བསྡུས་ཀྱང། མང་མི་གཙོ་
ཁྱ་གཙོ་ཞེས་པའི་ལོ་རྒྱུས་བཞིན། ཞལ་སྔ་ནས་ཐམས་ཅད་མཁྱེན་པ་ལྟ་བུ་དང་། སློབ་
དཔོན་ཐོས་འཛིན་པ་སློབ་དཔོན་ཀུན་རྒྱལ་བ། བཤེས་གཉེན་བྲའོ་དཀའ་བཅུ་པ་སོགས་
ཞལ་སློབ་དུ་བྱོན་པ་དང་། མཁས་གྲུབ་ཀྱི་སྙན་གྲགས་ཆེན་པོ་དགེ་ལྡན་པའི་རྒྱན་དུ་
ཆེ་བ་ལ་དཔགས་ན་དངོས་རྒྱུད་གཉིས་ཀའི་སྒོ་ནས་རྗེ་བཙུན་ཙོང་ཁ་པ་ཆེན་པོའི་བསྟན་
པ་ལ་མཛད་པ་གཞན་དང་མི་མཉམ་པ་མེད་པ་ཞིག་སྟེ། མཐར་དགུང་ལོ་དགུ་བཅུ་
རྩ་གཅིག་བཞེས་པ་ཆུ་མོ་བྱའི་ལོ་ཧོར་ཟླ་དྲུག་པའི་ཉེར་ལྔ་ལ་དབེན་གནས་དེ་ཉིད་དུ་མྱ་
ངན་ལས་འདས། དེ་ནས་ལོ་བཅུ་དྲུག་སོང་། དེའི་ཚེ་ནམ་མཁའ་ལ་འཇའ་ཁ་དོག་
སྣ་ལྔ་པའི་གུར་དང་། མེ་ཏོག་གི་ཆར་ཆེན་པོ་བབས་ཤིང་གདུང་ལ་རིང་བསྲེལ་མང་
དུ་བྱོན་པ་སྟེ། གདུང་ཐལ་ལས་བཞེངས་པའི་སྐུ་འདྲ་ལ་དེང་སང་ཡང་རིང་བསྲེལ་
འཛག་པ་ཡོད་པར་སྣང་། །
ཆོས་རྗེ་ཆོས་རྒྱལ་བ་ནི་སྣ་ཚོགས་ཞེས་པ་ཆུ་ཕོ་རྟ་ལ་སྐུ་འཁྲུངས་མཁས་གྲུབ་
ཆོས་རྗེའི་གཅུང་པོ་ཡིན། རྗེ་ཡབ་སྲས་ཀྱི་ཞབས་ལ་གཏུགས་ཏེ་མདོ་སྔགས་ཀྱི་གསུང་
རབ་ལ་སྦྱངས། དང་པོར་གསང་ཕུ་ར་བ་སྨད་པའི་འཆད་ཉན་ཞིག་མཛད་པའི་ཐུགས་
ཀྱིས་བོར་ནས། ལྷན་བ་སོར་གདམས་པ་ཐུགས་ཉམས་སུ་བསྟར་བས་ཐུན་མོང་མ་ཡིན་
པའི་བདེ་སྟོང་གི་ཏིང་ངེ་འཛིན་ཟབ་མོ་ཐུགས་ལ་འཁྲུངས་ཤིང༌། ཞལ་སློབ་ནང་དག་
པ་ལ་དེ་ཁའི་ཞལ་བཞེས་ཀྱང་མཛད་པ་ཡིན་སྣང་། དེ་ནས་ཆོས་རྗེ་བློ་གྲོས་པའི་རྗེས་
སུ་གདན་སར་རྗེ་དགེ་འདུན་གྲུབ་སྤྱན་འདྲེན་དུ་བཏང་བ་ན། འམ་བུ་དགྲ་མཁར་དགྲའི་



མཁ་
--
རྒྱལ་རབས་ཆོས་འབྱུང་།
78
ས་ཆར་བརྩིག་དགོས་པ་ཡོད་གསུངས་ནས། རྗེ་འདི་ཉིད་ལ་ལུང་བསྟན་མཛད་པ་ལྟར་
གདན་དྲངས། དགུང་ལོ་རེ་གཉིས་པ་ཆུ་ལུག་ལ་གདན་སར་ཕེབས། མདོ་སྔགས་ཀྱི་
ཆོས་མང་དུ་གསུང་བའི་ཞར་ལ་དུས་འཁོར་གྱི་བསྐྱེད་རྫོགས། དབུ་མའི་ལྟ་ཁྲིད་ཆེན་
མོ༑ སྙིང་པོ་དོན་གསུམ་གྱི་ཁྲིད་ཡིག་སོགས་ལེགས་བཤད་རྩོམ་པ་དང་། དྲི་གཙང་
ཁང་དུ་རྒྱལ་བ་སེང་གེའི་ང་རོའི་གསེར་སྐུ་ཡ་མཚན་ཅན་བཞེངས་པའང་མཛད། དེ་
ལྟར་བསྟན་པ་རིན་པོ་ཆེའི་མཛད་པ་བསྐྱངས་པས། འཁོར་ལོ་བཞི་ལྡན་གྱི་དགེ་སློང་
མང་པོ་མེ་ཏོག་ལ་བུང་བ་བཞིན་དུ་འཁོར་ཞིང་། བ་སོ་ཆོས་རྗེ་ཞེས་སྙན་གྲགས་ཀྱིས་
དབུས་གཙང་ཁྱབ་པར་གྱུར་པའི་མོད་ལ་རླུང་གི་རྒྱུ་ཚུལ་ལོག་པ་དགོངས་ནས་ཀུན་སྤངས་
མཛད་དེ། དོན་གཉིས་བཞེས་པ་ཆུ་མོ་སྦྲུལ་གྱི་དགུན་དུས་ཞིག་བྱམས་གླིང་དུ་སྐུ་གཤེགས།
དེ་ནས་ལོ་ལྔ་བཅུ་རྩ་དྲུག་སོང་། དགུང་ཞག་གི་རིང་འོད་གསལ་ལ་བཞུགས་ཤིང་མེ་
ཏོག་འཁྲུངས་པ་སོགས་ལྟས་བསམ་གྱིས་མི་ཁྱབ་པ་བྱུང་སྣང་། །
ཆོས་རྗེ་དེ་ཉིད་ཀྱི་སྲས་རྣམས་ལས་དམ་པ་གསུམ་གྱི་ལོ་རྒྱུས་ཟུར་ཙམ་རེ་བརྗོད་
ན༑ གཙང་གི་ཁྱུང་པོ་བྱ་བྲལ་བ་དགེ་འདུན་བཟང་པོ་ནི་མེ་མོ་བྱ་ལ་ཁྱུང་པོའི་རིགས་
སུ་སྐུ་འཁྲུངས། རྗེའི་དགུང་ལོ་རེ་གཅིག་པ་ཡིན། དབུས་སུ་བྱོན་ནས་རིན་པོ་ཆེ་པའི་
དྲུང་དུ་མདོ་སྔགས་ཀྱི་ཆོས་མང་པོ་གསན་ཞིང་འཕྲལ་འཕྲལ་ཐུགས་ཉམས་སུ་བཞེས་
པའང་མཛད། དེ་ནས་གཙང་ལ་ཕེབས་ཏེ། རྗེ་དགེ་འདུན་གྲུབ་ཡབ་སྲས་ལ་ལམ་རིམ་
ཞུས་ནས་དྲང་སྲོང་ཆེན་པོ་ཕུ་ཆུང་བ་བཞིན་དུ་སྐྱེ་བོས་དབེན་པའི་ཡུལ་ལྗོངས་མང་པོར་
བྱོན་ཏེ། བསྒོམས་པས་མངོན་པར་རྟོགས་པའི་ཡོན་ཏན་ཇེ་མཐོ་ཇེ་མཐོར་རྒྱས་པའི་
ནང་གི་ཉེར་ལེན་གྱིས་རང་དབང་མེད་པར་སྙན་གྲགས་འུར་ནས། གནས་རྙིང་རིན་



79
བཀའ་གདམས་ཆོས་འབྱུང་།
པོ་ཆེའི་ཁུ་དབོན་དང་། བདག་ཆེན་སོགས་དང་འཕགས་པ་སོགས་བླ་ཆེན་དང་མི་ཆེན་
མང་པོའི་དབུ་གཙུག་གིས་ཞབས་ལ་རེག་ཅིང་སྐྱ་སེར་གྲངས་མེད་པ་འདུས་པ་ལ་ལས་
འབྲས་ཟབ་མོའི་ཆོས་ཀྱི་ཆར་ཕབ་པས། ས་ཐུལ་རྡོ་ཐུལ་གྱི་རྣམ་པར་གྱུར་ནས་རབ་
ཏུ་བྱུང་བ་རྣམས་བསླབ་པ་རིན་པོ་ཆེ་ལ་གཅེས་སྤྲས་དང་། ཁྱིམ་པ་རྣམས་དགེ་སྡིག་
བླང་དོར་ལ་ནན་ཏན་ལྷུར་བྱེད་པ་ཉིད་དུ་སོང་བས། བྱ་བཏང་སེམས་དཔའ་ཆེན་པོ་
ཞེས་མཚན་ཐོས་ཚད་དད་པའི་སྤུ་ལོང་གཡོ་བ་ཞིག་སྟེ། མཐར་དོན་དགུ་བཞེས་པ་ཤིང་
མོ་ཡོས་ལ་ངོ་མཚར་བའི་ལྟས་བསྟན་ཏེ་གནས་རྙིང་གི་རྒྱབ་རིར་མྱ་ངན་ལས་འདས།
དེ་ནས་ལོ་སུམ་ཅུ་རྩ་བཞི་སོང་། སྐུ་གདུང་རིན་པོ་ཆེ་བཞུགས་པའི་རྟེན་བཞེངས་ཀྱི་
ཐུགས་ཁུར་སོགས་ནི། ཆོས་རྗེ་འཇམ་དཔལ་སྙིང་པོ་དཔོན་སློབ་ཀྱིས་མཛད་པར་སྣང་།
དབུས་ཀྱི་ཁྱུང་པོ་བྱ་བྲལ་བ་དགེ་ལེགས་བཤེས་གཉེན་ནི། ལྷོའི་སའི་ཆར་རོང་
པོའི་རིགས་སུ་སྐུ་འཁྲུངས། དབུས་སུ་བྱོན་ནས་སེར་འབྲས་གསང་གསུམ་དུ་མདོ་ཕྱོགས་
ལ་གསན་པ་རྒྱ་ཆེར་མཛད་ཅིང་། རིན་པོ་ཆེ་བ་སོ་བ་ལ་གསང་སྔགས་གྱི་ཆོས་མང་
པོའང་གསན། དེ་ནས་མདོ་ཁམས་ལ་འབྱོན་པ་དང་། དགེ་འདུན་གྱི་ཚོགས་བསྡུ་བའི་
ཐུགས་ཀྱི་འཁྲི་བ་ནི་བཅད། ཚེ་འདིའི་འདུན་གྲོས་ཀྱི་འགོང་པོ་ནི་འོག་ཏུ་མནན། རྣམ་
གྲོལ་དོན་གཉེར་གྱི་སྙིང་རུས་ནི་ཁོག་ཏུ་བཅུག་སྟེ། ངག་ཏུ་མི་ལུས་རིན་པོ་ཆེ་ལན་ཅིག་
ཐོབ་པ་འདི་དོན་མེད་དུ་ཡེངས་ན་ཅི་རུང་གསུང་ནས། དང་པོར་མལ་གྲོར་ཚུལ་ཁྲིམས་
དྲི་ལྡང་དང་། ཕྱིས་སྐམ་བྲག་ཏུ་བསམ་གཏན་གྱི་ཟས་ལ་རྩེ་གཅིག་ཏུ་རོལ་བར་མཛད་
པས། སློབ་དཔོན་ཀླུ་སྒྲུབ་ཞལ་གཟིགས་པ་དང་ཐུན་མོང་དང་ཐུན་མོང་མ་ཡིན་པའི་
མངོན་རྟོགས་ཀྱི་ཡོན་ཏན་བཟང་པོ་བོས་པ་བཞིན་དུ་ཐུགས་ལ་འཁྲུངས། ཞལ་ནས་



རྒྱལ་རབས་ཆོས་འབྱུང་།
ཀྱང་། གནས་མི་མེད་ཁྱི་མེད་ཀྱི་ལུང་སྟོངས་སུ། །ང་ཕ་མེད་མ་མེད་ཀྱི་རྣལ་འབྱོར་
པ༑ ༑ལུས་དཔོན་མེད་གཡོག་མེད་ཀྱི་འདུག་ལུགས་གསལ། སེམས་སྤྲོས་བྲལ་སྟོང་
པའི་ངང་དུ་ཉལ། །མི་གཞན་དག་གི་སྐུ་གཟུགས་ཕྱི་རུ་བཞེང་། །ང་རྣལ་འབྱོར་གྱི་
སྐུ་གཟུགས་ནང་དུ་བཞེང༌། །བློ་མྱུར་མགྱོགས་ཀྱི་ལྷ་བཟོ་ཀླུབས་ཤིང་ཡོད། །བྱོན་
གང་ལེགས་ཀྱི་ལྟད་མོ་བལྟ་རྒྱུ་ཡིན། །ཞེས་གདེང་ཐོབ་པའི་གསུང་བྱོན་པར་སྣང་། འཕྲལ་
གྱི་མཛད་པ་རྣམ་ཐར་ནི་གསུང་རབ་ཀྱི་འབེལ་གཏམ་ལ་བསྙད་པ་མ་གཏོགས་མཁས་
པ་སུ་ལ་ཡང་གསུང་ཆོས་གསུང་བའི་མིང་མི་འདོགས། གསང་སྔགས་ཀྱི་འབེལ་གཏམ་
མི་མཛད་ཅིང་རྡོར་དྲིལ། བགྲང་ཕྲེང་སོགས་ཕྱག་མཚན་གང་ཡང་ཕྱིར་མི་མངོན།
ཆོས་དང་མི་མཐུན་པའི་སྐྱ་སེར་ཀྱི་གསུང་གླེང་བྱུང་བ་ན་བཀའ་བཀྱོན་ཆེ་ཆེ་ལྟར་མཛད།
སྡོམ་པ་གོང་མ་བླངས་པ་དང་། ཐོས་པ་མང་པོ་ལ་བསྔགས་པ་མི་མཛད་པར་དགེ་ཚུལ་
གྱི་རྟེན་བཟུང་ནས་ཉམས་ལེན་བྱེད་པ་ཁོ་ན་ལ་དགྱེས། ངེད་རང་དགེ་ལྡན་པ། ཁོང་
བཀའ་རྒྱུད་པ་ས་སྐྱ་པ་ཞེས་ཆོས་གྲུབ་མཐའི་ཐུགས་རུས་གཞན་དང་མི་ཉམས་པ་ལྟར་
མཛད་པ་ཞིག་སྟེ། མཐར་དགུང་ལོ་བརྒྱད་ཅུ་རྩ་ཐོན་པ་དབེན་གནས་དེ་ཉིད་དུ་མྱ་ངན་
ལས་འདས། ཡ་མཚན་པའི་ལྟས་སུ། དུང་དཀར་གཡས་སུ་འཁྱིལ་བ་དང་། གདུང་
ལ་རྡོ་རྗེ་རྣལ་འབྱོར་མའི་སྐུ་དང་། རིང་བསྲེལ་མང་དུ་བྱོན་པ་ད་ལྟ་ཉི་སྡིངས་ན་བཞུགས་
ཡོད་དོ། །
གནས་རྙིང་རིན་པོ་ཆེ་ཀུན་དགའ་བདེ་ལེགས་རིན་ཆེན་རྒྱལ་མཚན་དཔལ་བཟང་
པོ་ནི། མེ་ཕོ་སྟག་ལ་ལ་སྟོད་དུ་སྐུ་འཁྲུངས། ཡོངས་འཛིན་དམ་པ་ཨ་མོ་གྷ་འཁྲུངས་
པའི་ཕྱི་ལོ་ཡིན། རྗེ་དགེ་འདུན་གྲུབ་ལ་ཐུན་མོང་བ་ཕར་ཕྱིན་ཐེག་པའི་གཞུང་དང་།



བཀའ་གདམས་ཆོས་འབྱུང་།
རིན་པོ་ཆེ་པ་ལ་ཐེག་པ་ཆེན་པོ་གསང་སྔགས་སྐོར་ཞིབ་ཏུ་ཞུས་པ། ཐུགས་མོས་ཀྱང་
མཆོག་ཏུ་ཆེ་བ་འཁྲུངས་པ་སྟེ། ཁོ་བོ་གནས་རྙིང་པའི་རིགས་སུ་སྐྱེས་སྙམ་པའི་རློམ་
པ་ནི་ཡེ་མེད། བ་སོ་ཆོས་རྗེའི་གྲྭ་པ་ཡིན་སྙམ་པའི་ཁེངས་པ་ནི་ཡོད་ཅེས་གསུང་པ་ཡིན་
སྣང་། ཆོས་རྗེ་ཐམས་ཅད་མཁྱེན་པའི་མཁན་པོ་དང་། ཆོས་རྗེ་འདུལ་དཀར་བས་
ལས་སློབ་གནང་ནས་བསྙེན་པར་རྫོགས་པའང་མཛད། དེ་ནས་གནས་རྙིང་གི་གདན་
སར་ཆེན་པོར་ཕེབས་ཏེ། བྱང་ཆུབ་ལམ་རིམ་ལ་སོགས་པའི་གསུང་ཆོས་རྒྱུན་ལྡན་དུ་
གསུང་པ། དགེ་འདུན་གྱི་བཅའ་ཁྲིམས་གནོན་པ། བཀྲ་ཤིས་ལྷུན་པོ་བ་དཔོན་སློབ་
ཀྱི་ཆོས་གཞི་འདེགས་པ། ཐུགས་དམ་གོས་སྐུ་ཆེན་མོ་བཞེངས་པ་སོགས་བསྟན་པའི་
བྱ་བ་རྒྱ་ཆེར་མཛད་པའི་མོད་ལ། ཆོས་རྗེ་འཇམ་དཔལ་སྙིང་པོ་ཁྲི་ཐོག་ཏུ་བཏོན་ནས།
ཉིད་རང་ཐུགས་དམ་གང་འཕེལ་གྱི་དགོངས་པས་འགོལ་ས་སྙེག་པ་ཁད་ཉེར་གཞིས་ཁ་
སྣེའུ་ནས་སྤྱན་དྲངས་པར་ནང་སོ་སྐུ་མཆེད་ཀྱིས་ཐོག་དྲངས། སྐྱིད་ཤོད་ཀྱི་རབ་བྱུང་
སྐྱེ་བོའི་ཚོགས་མང་པོའི་དོན་མཛད་ཅིང་། ར་སྒྲེང་དང་། དགེ་ལྡན་མཇལ་བར་ཕེབས་
པ་ནའང་། གུས་པ་དང་ལྡན་པའི་དགེ་འདུན་རྣམས་གསུང་ཆོས་ཀྱིས་ཚིམས་པར་མཛད།
སྐྱིད་ཤོད་དུ་བཞུགས་དུས་དེ་ཁར་ནུབ་ཅིག་མནལ་ལམ་དུ་གནས་རྙིང་གི་རྒྱབ་རི་ལ་རྗེ་
བཙུན་ས་པཎ་གྱི་སྐུ་འདྲ་འབུར་དུ་དོད་པ་ཞིག་གཟིགས་པ་རྨིས་པ་ན། གློ་བུར་དུ་གཙང་
ལ་བཏེག་སྟེ། གནས་རྙིང་གླིང་གི་ཁོ་ར་ཁོར་ཡུག་ཏུ་རྗེ་ཡབ་སྲས་ཀྱི་མཚན་རྣམས་རྡོ་
ལ་བྲིས་ནས། བསྟན་པ་རིང་དུ་གནས་པ་དང་། གཞན་དུ་མི་འགྱུར་བའི་རྟེན་འབྲེལ་
བསྒྲིགས་པར་མཛད། །
སླར་དབུས་སུ་བྱོན་ནས་ནང་སོ་དཔོན་བློན་གྱིས་གུས་མཆོད་སྔར་བཞིན་དང་



82
རྒྱལ་རབས་ཆོས་འབྱུང་།
ཐམས་ཅད་མཁྱེན་པའི་སྐུ་སྐྱེ་རིན་པོ་ཆེ་བསྙེན་པར་རྫོགས་པའི་མཁན་པོའང་གནང་།
དགེ་ལྡན་དུ་ཕེབས་ནས་དངུལ་གདུང་རིན་པོ་ཆེའི་དྲུང་དུ་བསྟན་པ་རིན་པོ་ཆེ་རྒྱས་པའི་
སྨོན་ལམ་དང་། མགོན་ཁང་དུ་ཆོས་སྐྱོང་རྣམས་ལ་བསྟན་དགྲ་བརླག་པའི་འཕྲིན་ལས་
འཆོལ་བ་སོགས་མཛད། སླར་ཡང་གཙང་ལ་ཕེབས་ཏེ་གནས་རྙིང་རི་ཕུག་ཏུ་ཐུགས་
དམ་འཕེལ་བར་བཞུགས། སྐུ་ཆེ་བའི་ཡོན་ཏན་ཡང་ཐུགས་སྐྱོ་ཤས་ངེས་འབྱུང་ཆེ་བས།
མི་མ་རུང་པ་ཇི་འདྲ་ཞིག་ཀྱང་བློ་སྣ་སྒྱུར་ནུས་པ་སྡོམ་པ་གསུམ་གྱི་ཚུལ་ཁྲིམས་མཆོག་
ཏུ་གཙང་བས། དེའི་དྲི་ངད་ཞིམ་པོས་ཙན་དན་གྱི་དྲི་བཟང་པོ་ཡང་ཟིལ་གྱིས་གནོན་
པ༑ བྱང་ཆུབ་ཀྱི་སེམས་རིན་པོ་ཆེ་འབྱོངས་པས་གཞན་སྡུག་བསྔལ་བ་གསན་པ་ན།
སྐུ་ལུས་འདར་བ་དང་སྤྱན་ཆབ་ངང་གིས་འབྱུང་བ། གསང་སྔགས་ཀྱི་གདམས་པས་
ཐུགས་རྒྱུད་གཏམས་པར་མཛད་པ་མ་གཏོགས་སྣོད་མིན་ལ་དུས་ནམ་ཡང་མི་འདོམས་
པ༑ རྗེ་བཙུན་ཙོང་ཁ་པ་ཆེན་པོའི་བསྟན་པ་ཁོ་ན་ཐུགས་ལ་བཅངས་ནས་ཅི་ཕན་མཛད་
པ་སོགས་ཏེ་ངོ་མཚར་མཆོག་ཏུ་ཆེ་བ་ཞིག་གོ །མཐར་དགུང་པོ་ལྔ་བཅུ་རྩ་གཅིག་པ་
མེ་ཕོ་འབྲུག་ལོ་ལ་རི་ཕུག་ཏུ་སྐུ་གཤེགས། བྱ་བཏང་ཆེན་པོ་གཤེགས་པའི་ཕྱི་ལོ་ཡིན།
དེ་ནས་ལོ་སུམ་ཅུ་རྩ་གསུམ་སོང་། ཡ་མཚན་པའི་རྟགས་སུ་དབུ་ཐོད་ལ་ཐུབ་དབང་
གི་སྐུ་དང་། བདེ་མཆོག་ལྷན་སྐྱེས་ཀྱི་སྐུ་གསལ་བར་བྱོན་དེའི་དབོན་འཇམ་དཔལ་སྙིང་
པོ་པ་དང་། དེའི་དབོན་རིན་ཆེན་རྡོ་རྗེ་བ་ཡང་རིན་པོ་ཆེ་པའི་རྣམ་ཐར་ཇི་ལྟ་བ་བཞིན་
སྐྱོང་ཞིང་བསྟན་པ་འདིའི་རྒྱན་དུ་ཆེ་བ་ཞིག་སྟེ། སྔ་མ་དགུང་ལོ་སུམ་ཅུ་མ་ཟིན་ཙམ་
དང་ཕྱི་མ་སུམ་ཅུ་རྩ་ཐོན་པ་ན་གཤེགས། འདས་རྟགས་སུ་སྔ་མའི་མས་སོ་ལ་དུང་འཁྱིལ་
རིང་བསྲེལ་གྱིས་བརྒྱན་པ་དང་། ཕྱི་མའི་ཞུན་ཐིགས་ལ་བཅོམ་ལྡན་རྣམ་པར་རྒྱལ་



83 བཀའ་གདམས་ཆོས་འབྱུང་།
མའི་སྐུ་ཞལ་ཕྱག་ཡོངས་རྫོགས་བྱོན། ད་ལྟ་དབོན་ཁྲི་ཐོག་པ་འདི་ལས་གཞན་པའི་གདུང་
བརྒྱུད་གཉིས་པ་མ་མཆིས་ཀྱང་། རྒྱ་འཇམ་དཔལ་སེང་གེས་སྤྱན་རས་གཟིགས་ཀྱིས་
སྤྲུལ་པ་བརྒྱད་ཅུ་རྩ་བརྒྱད་འབྱོན་པར་ལུང་བསྟན་པ་ལྟར་ན། འདི་པ་ཞེ་བདུན་པ་ཡིན་
སྣང་བས། གདུང་བརྒྱུད་ཀྱི་ཕྲེང་བ་ཆད་པར་མི་འགྱུར་རམ་སྙམ།
ཆོས་རྗེ་བློ་གྲོས་བརྟན་པ་ནི་གཙང་སྟོད་དུ་སྐུ་འཁྲུངས། ཆོས་རྗེ་བ་སོ་བ་དང་
འཁྲུངས་ལོ་གཅིག གནས་རྙིང་དུ་རབ་ཏུ་བྱུང་། སྤྱིར་རྗེ་ཡབ་སྲས་གསུམ་ག་དང་།
སྒོས་སུ་རྒྱལ་ཚབ་རིན་པོ་ཆེ་བསྟེན་ནས་གསུང་རབ་ལ་སྦྱངས་པས་མང་དུ་ཐོས་པའི་
མཁས་པ་ཆེན་པོར་གྱུར། དང་པོར་གསང་ཕུ་ཁུ་སྤེ་གྲྭ་ཚང་གི་འཆད་ཉན་མཛད་པ། །
ཆགས་སྡང་འཕེལ་བའི་དབང་གིས་བཞུགས་མ་སྤྲོ་བར། ཡར་སྟོད། ཨེ་དྭགས་སོགས་
སུ་བྱ་བྲལ་འཆད་ཉན་འཕེལ་བར་མཛད། དེ་ནས་བྱང་རྩེར་ཕེབས་པ། བྱམས་ཆོས་
སོགས་གཞུང་ཆེན་མོའི་བཤད་པ་རྒྱ་ཆེར་མཛད་ཅིང་། བྱམས་ཆོས་ཕྱི་མ་བཞིའི་ཊཱིཀྐ་
དང་། རྣམ་འགྲེལ་གྱི་ལམ་བསྒྲིགས་སོགས་ལེགས་བཤད་ཀྱི་རྩོམ་པ་མང་དུ་མཛད་
པས། མཁས་གྲགས་ཇེ་འཕེལ་ཇེ་འཕེལ་དུ་སོང༌། ང་ཤི་ན་ལམ་རིམ་དང་བྱམས་ཆོས་
ཤི་ཞེས་ཞལ་པོའང་མཛད་སྐད། དགུང་ལོ་དོན་གཉིས་པ་ཆུ་སྦྲུལ་ལ་གདན་སར་ཕེབས།
དོན་བདུན་པ་ས་ཕོ་ཁྱི་ལ་ཡ་མཚན་པའི་ལྟས་བསྟན་ཏེ་སྐུ་གཤེགས། ས་ཁྱི་འདི་རྗེ་ཐམས་
ཅད་མཁྱེན་པས་དུས་འཁོར་འགྲེལ་ཆེན་གསུངས་ནས་དྲུག་ཅུ་སྐོར་གཅིག་སོང་བ་དེ་ཡིན།
དེ་ནས་དེང་སང་ཡན་ལ་ལོ་ལྔ་བཅུ་རྩ་གཅིག་འདུས། །
རྗེ་དེ་ལ་སྲས། གཡའ་བཟང་སྤྱན་སྔ་རྡོ་རྗེ་རིན་ཆེན། དྭགས་པོ་དཀའ་བཅུ་
པ་མཐའ་ཡས་གཉིས། མཁན་ཆེན་ངག་དབང་པ་སོགས་གཞན་ཕན་ནུས་པ་མང་དུ་



རྒྱལ་རབས་ཆོས་འབྱུང་།
84
བྱོན། སྤྱན་སྔ་འདི་པ་ནང་སོ་བསམ་སྡེ་བའི་ཞལ་ངོ་ཡིན་པ་སོགས་ནས་ཞབས་བརྟན་
ན་ཡར་སྟོད་དུ་དགེ་ལྡན་པའི་བསྟན་པ་རྒྱས་པ་ཞིག་འོང་རྒྱུ་ཡིན་ནའང་སྐུ་ཚེས་མ་ཟིན།
བློ་གྲོས་མཐའ་ཡས་པས་དྭགས་སྨད་དུ་གཞན་དོན་མཛད། གྲགས་པ་མཐའ་ཡས་པས་
གཞུང་བཤད་མ་མཛད་ཀྱང་། གོང་མ་ཆེན་པོའི་ཏི་ཤྲཱི་ཐོབ་པས་བསྟན་པ་སྤྱི་ཁོག་ལ་
ངང་གིས་ཕན་པར་གྱུར། མཁན་ཆེན་པས་སྡེ་པ་ལྷ་རྒྱ་རི་བ་ལ་སྦྱིན་བདག་ཞུས་ནས་
ཨེ་དྭགས་ཕྱོགས་སུ་ཕར་ཕྱིན་གྱི་བཤད་པ་བཙུགས། སྐུ་གཤེགས་ནས་འགྲིབ་པ་ན་བཤེས་
གཉེན་ཆོས་ཀྱི་དཔལ་བས་སླར་ཡང་བཤད་གྲྭ་བཟུང་ནས་བསྟན་པ་རིན་པོ་ཆེ་ལ་བྱ་བ་
མཛད། དེ་ནས་རིམ་པ་བཞིན་དཀའ་བཅུ་པ་བསོད་ནམས་ལྷུན་གྲུབ། ལུང་རིགས་
སྨྲ་བ་བློ་གྲོས་འཕེལ་བ། དབོར་པ་ཆོས་མཛད་བློ་གསལ་བཤེས་གཉེན། གཙང་པ་
སློབ་དཔོན་དགེ་ལེགས་པའི་བར་བྱོན་ཏེ། ཆོས་འཁོར་རྒྱལ་གྱི་གཙུག་ལག་ཁང་དང་།
ཨེ་དྭགས་ཀྱི་ཡུལ་ལྗོངས་ཀུན་བརྒྱུད་ནས་བཤད་ཉན་འཕེལ་མུས་སུ་ཡོད་དོ། །
ཆོས་རྗེ་སྨོན་ལམ་དཔལ་བ་ནི། རྒྱལ་བ་ཞེས་པ་ཤིང་ཕོ་རྟ་ལ་གཡས་རུ་བྱང་
གི་སའི་ཆར་སྐུ་འཁྲུངས། དགེ་ལྡན་བཏབ་ནས་ལོ་དྲུག་སོང་པ་དེ་ཡིན། རྗེ་དགེ་འདུན་
གྲུབ་རྩ་བའི་ཡོངས་འཛིན་དུ་བསྟེན་ནས། བདེ་བར་གཤེགས་པའི་གསུང་རབ་མཐའ་
ཡས་པ་དང་། རྗེ་བཙུན་ཤེས་རབ་སེང་གེ་ལ་གསང་འདུས་ཀྱི་རྒྱུད་འགྲེལ་གསན། རྩེ་
ཐང་དུ་པོ་ཏི་སུམ་ཅུ་རྩ་དྲུག་གི་གྲྭ་སྐོར་གནང་བས། མཁས་པའི་བྱ་བ་རྣམ་པ་གསུམ་
གྱི་ཆ་ནས་གཞན་དང་མི་མཉམ་པའི་སྙན་པ་འུར་ཞིང་། བྱམས་ཆེན་རབ་འབྱམས་
པ་དང་། གཞུ་བསོད་པ་ཐལ་འགྱུར་གྱིས་བཅོམ་པས་ཀྱང་སྟོན་གྲགས་ཆེར་སོང་། དེ་
ནས་གསང་ཕུར་ཆོས་རྗེ་ཡོན་རྒྱམ་པ་དང་། འབྲས་སྤུངས་སུ་འཇམ་དབྱངས་ཆོས་རྗེ་



=
-
85
བཀའ་གདམས་ཆོས་འབྱུང་།
གཉིས་ལ་གསུང་ཆོས་ཀྱི་འབྲེལ་བ་རེ་ཞུས་ནས་གཙང་ལ་བཏེག རིམ་པས་གཙང་པོ་
ལྷོའི་གྲྭ་ཚང་ཆེན་མོ། བཀྲ་ཤིས་ལྷུན་པོ། གསེར་ཁང་གོང་རྣམས་སུ་བཤད་ཉན་མཛད།
སླར་དབུས་སུ་ཕེབས་ཏེ་སེ་རའི་རྒྱ་གྲྭ་ཚང་། ཤར་གྱི་མཚན་ཉིད་ཁང་། ཐང་སྐྱ་སོགས་
སུ་འཆད་ཉན་མཛད་པས། ཆོས་རྗེ་མདར་པ། ཆོས་རྗེ་ནི་ཙོ་པ། དཀའ་བཅུ་པ་བློ་
གྲོས་འཇམ་དཔལ། ལས་ཆེན་བསོད་དཔལ་བ་སོགས་གསུང་ལས་སྐྱེས་པའི་སྲས་མང་
དུ་བྱུང་ཞིང་། རྣམ་འགྲེལ་གྱི་ཊཱིཀྐ་ལེགས་པ་ཞིག་ཀྱང་མཛད། དེ་ཁའི་མོད་ལ་ཤར་
དུ་ཕེབས་པ་གྲྭ་ཚང་ལུགས་གཉིས་ཀའི་སྒོ་ནས་བསྐྱངས། སླར་ཡང་གཙང་ལ་ཕེབས་
ཏེ་ཆོས་རྗེ་ཐམས་ཅད་མཁྱེན་པའི་དྲུང་དུ་གླེགས་བམ་རིན་པོ་ཆེ་ཆ་ལག་དང་བཅས་པ་
གསན་ནས། དགེ་ལྡན་དུ་གསུངས་ཤིང་ཁུ་ཆེན་པོ་ཡིན་པའི་ཞལ་བཞེས་ཀྱང་དོན་གྱིས་
མཛད། དེ་ནས་ས་ཕག་དེ་རྗེ་ཉིད་ཞིང་གཞན་དུ་གཤེགས་ནས་དྲུག་ཅུ་སྐོར་གཅིག་ལོན་
པའི་ཀག་ཡིན་པས་རྩེ་ཤར་གྱི་རྩོད་པ་དེ་བྱུང་། དེ་ཞི་བའི་དགུང་ལོ་རེ་བདུན་པ་ལྕགས་
ཕོ་བྱི་བ་ལ་གདན་སར་ཕེབས་ཤིང་། དེའི་ཕྱི་ལོ་ལྕགས་མོ་གླང་ལ་འབྲས་སྤུངས་ཀྱི་གདན་
སར་ཡང་ཕེབས་པ། གདན་ས་གཉིས་ཀར་མདོ་རྒྱུད་ཀྱི་གསུང་རབ་རྒྱ་ཆེར་གསུངས་
ཤིང་། མཐུ་སྟོབས་དང་བྱིན་རླབས་ཕུན་སུམ་ཚོགས་པའི་སྒོ་ནས་དགེ་འདུན་རྣམས་
མཆོག་ཏུ་གུས་པའི་མོད་ལ་གཞིས་ཀ་བྲག་དཀར་བ་སོགས་ཀྱིས་མཐུན་རྐྱེན་སྦྱར་ནས་
རྒྱལ་བ་བྱམས་པའི་ཕོ་བྲང་བཞེངས་ཏེ། ཀུན་སྤངས་མཛད་པའི་མཐར། དགུང་ལོ་
དོན་བརྒྱད་བཞེས་པ་ལྕགས་མོ་ཕག་གི་ལོ་ཧོར་ཟླ་བཅུ་གཅིག་པའི་ཉེར་གཉིས་ལ་ངོ་མཚར་
བའི་ལྟས་བསྟན་ཏེ་ལྷ་ས་པོ་ཏ་ལར་སྐུ་གཤེགས། དེ་ནས་ལོ་སུམ་ཅུ་རྩ་བརྒྱད་སོང་།
ཆོས་རྗེ་བློ་བཟང་ཉི་མ། དོན་གྲུབ་ཅེས་པ་ས་མོ་ལུག་ལ་ཙོང་ཁའི་ཡུལ་དུ་སྐུ་



86
རྒྱལ་རབས་ཆོས་འབྱུང་།
འཁྲུངས་རྗེའི་དབོན་པོ་ཞིག་གི་སྲས་ཡིན། སྐུ་གཞོན་ནུ་ནས་དབུས་སུ་བྱོན་ཏེ་མཁས་
པ་མུ་ཏྲད་པ། བླ་མ་རྟག་ལེབ་བྱང་རྒྱལ། སློབ་དཔོན་གྲགས་འོད་པ་སོགས་ལ་གཏུགས་
ཏེ་གསུང་རབ་ལ་སྦྱངས་པས། ལུང་རིགས་ཀྱི་གནས་ཐོགས་པ་མེད་པར་མཁྱེན། གསང་
ཕུར་པོ་ཏི་ཉི་ཤུ་རྩ་གཉིས་ཀྱི་གྲྭ་སྐོར་མཛད་ཅིང་། སློབ་དཔོན་རྣམས་ཚོགས་པའི་སར་
བགྲོ་གླེང་བརྩད་པས་སློབ་དཔོན་རྩེ་ཉག་པ་བཅོམས། དེའི་ཕྱི་ལོ་རྭ་བ་སྟོད་ཀྱི་འཆད་
ཉན་མཛད་དེ་ཆེན་པོའི་གོ་སར་ཡང་ཕེབས། དེ་ནས་བཀྲ་ཤིས་ལྷུན་པོར་བྱོན་ཏེ་ཆོས་
རྗེ་ཐམས་ཅད་མཁྱེན་པའི་དྲུང་དུ་མདོ་སྔགས་ཀྱི་ཆོས་མང་དུ་གསན། སླར་དབུས་སུ་
ཕེབས་ནས་འབྲས་སྤུངས་ཀྱི་གདན་ས་མཛད་དེ་ལོ་ཤས་ཚོགས་པ་བསྐྱངས། དེ་ནས་
ཚལ་གུང་ཐང་དུ་དབེན་དགོན་ཞིག་བཏབ་ནས་བཞུགས་པ་ལ་ཆུ་མིག་རང་རྡོལ་དུ་བྱུང་
བས་སྐྱེ་བོ་ཀུན་ངོ་མཚར་སྐྱེས། དབུ་རུ་ལྷོ་བྱང༌། ཨེ་གཉལ་དྭགས་གསུམ། ཡར་
ཀླུངས་སྟོད་སྨད་རྣམས་སུ་ཕེབས་ནས་ཆོས་གསུངས་པས་མཐོ་དམན་མེད་པ་ཀུན་གུས་
པར་གྱུར། དེ་ནས་གསང་ཕུ་གླིང་སྨད་ཀྱི་གདན་སར་ཕེབས་ཏེ། གཙོ་བོར་དྲང་ངེས་
རྣམ་འབྱེད་གསུང་བ་གནང་ཞིང་རང་རྒྱུད་པ་ཡན་ཆད་ཀྱི་ཊཱིཀྐ་ཞིག་ཀྱང་མཛད། ལྕགས་
ཁྱི་ལ་དགེ་ལྡན་ཁྲི་ཐོག་ཏུ་ཕེབས་པར་དུས་ཆོས་གསུང་བ་དང་གདངས་སྙན་པོའི་བསྔོ་
གཏམ་གྱི་ཕྲེང་བས་གདུལ་བྱ་ཡིད་འཕྲོག་པར་མཛད་དེ། ང་བཞི་བཞེས་པ་ཆུ་བྱི་ལ་
གཟིམས་ཁང་ཉིད་དུ་སྐུ་གཤེགས། དེ་ནས་ལོ་སུམ་ཅུ་རྩ་བདུན་སོང་། །
ཆོས་རྗེ་ཡེ་ཤེས་བཟང་པོ་ནི་མྱོས་བྱེད་ཅེས་པ་ཤིང་མོ་ལུག་ལ་ལྡན་སྨད་དུ་སྐུ་
འཁྲུངས། ཆོས་རྗེ་རབ་འབྱམས་པ་འཁྲུངས་པའི་ཕྱི་ལོ་ཡིན། དབུས་སུ་བྱོན་ནས་འབྲས་
སྤུངས་སུ་མཁན་ཆེན་དཔལ་བློ་བ་ལ་ཕར་ཚད་རིག་ཚོགས་སོགས་དང་། འདུལ་འཛིན་



87
བཀའ་གདམས་ཆོས་འབྱུང་།
དགེ་ལེགས་དཔལ་བ་ལ་འདུལ་བ་མདོ་རྩ་བ་གསན་པ་སོགས་ལས་མཁས་པར་གྱུར་ཏེ་
ཕར་ཚད་ཀྱི་གླིང་བསྲེ་བ་མཛད། གླིང་བསྲེ་བྱེད་པའི་སྲོལ་བཟང་པོ་ཡང་དེ་ནས་ཚུགས།
འཇམ་དབྱངས་ཆོས་རྗེ་ཉིད་ལ་མཁན་པོ་ཞུས་ཏེ་བསྙེན་པར་རྫོགས། དེ་ནས་བློ་གསལ་
གླིང་གི་འཆད་ཉན་ཐོག་ཏུ་ཕེབས་པ། བར་ཆད་དུ་སྐུ་མཛེའི་རྣམ་པ་ཞིག་བྱུང་ཡང་
ཐུགས་དམ་ཟབ་མོས་སྦྱངས་ནས་སླར་ཡང་བཤད་ཉན་ཡུན་རིང་དུ་མཛད་པས་འཕྲིན་
ལས་དབྱར་དུས་ཀྱི་ཆུ་བོ་བཞིན་འཕེལ་བ་སྟེ། མི་གཞན་རྣམས་གསེར་ཟངས་ལ་བྱམས་
པ་བཞེངས། ང་མི་ལ་བྱམས་པ་བཞེངས་ཞེས་ཞལ་པོ་མཛད་པའང་ཡིན་སྣང་། ཉན་
བཤད་འཕེལ་བ་དེ་ཁའི་མོད་ལ་ཤར་དུ་ཕེབས་ཏེ། དབུ་ཕར་ལམ་རིམ་སོགས་གསུང་
བ་གནང་། དེ་ནས་དགུང་ལོ་དོན་དགུ་བཞེས་པ་ཆུ་གླང་ལ་གདན་སར་ཕེབས་ནས། དུས་
ཆོས་གསུང་བ་དང་། ཐུགས་དམ་བྱམས་པའི་བཞེངས་སྐུ་ཁྱད་པར་ཅན་གྲུབ་པ་མཛད་
དེ་གྱ་བཞི་བཞེས་པའི་ས་རྟ་ལ་སྐུ་ཞི་བར་གཤེགས། དེ་ནས་ལོ་སུམ་ཅུ་རྩ་གཅིག་སོང་།
ཆོས་རྗེ་དེ་ལ་གསུང་ལས་སྐྱེས་པའི་སྲས་མང་དུ་མཆིས་པ་ལས་འབྲས་སྤུངས་
སུ་འཐོན་པའི་ཞལ་སློབ་རགས་རིམ་བརྗོད་ན། རྗེ་མཁས་བཙུན་རིན་པོ་ཆེ། སྡེ་སྣོད་
འཛིན་པ་སངས་རྒྱས་བཟང་པོ། རམ་སྟོན་ཚུལ་ཁྲིམས་རྒྱལ་མཚན། མཁན་ཆེན་
དབང་དཔལ་བ། རབ་འབྱམས་པ་རིན་བཟང་། མཁན་རིན་པོ་ཆེ་རིན་ཆེན་ཆོས་བཟང་།
འཕྱོང་རྒྱས་དཀའ་བཅུ་པ་ཆོས་འཕེལ་རྒྱལ་མཚན། ཀོང་པོ་དཀའ་བཅུ་པ་བློ་གྲོས་དབང་
པོ༑ མཁན་ཆེན་སངས་རྒྱས་ཚུལ་ཁྲིམས། གོ་བོ་རབ་འབྱམས་པ་སྔ་མ། ཚ་བ་བསམ་
གཏན། ཉག་རེ་བསམ་གཏན། ལྡན་མ་བསམ་གཏན་ཏེ་བསམ་གཏན་གསུམ། ཨར་
དགེ་བླ་མ་ཆོས་སྐྱབས་པ། དྭགས་པོ་དཀའ་བཅུ་པ། ཆོས་དཔལ་ཨུ་རི་དཀའ་བཅུ་པ་



..
་
::
་
ཟཁས
-
-
-
--
རྒྱལ་རབས་ཆོས་འབྱུང་། །
ཤེས་རབ་དཔལ། ཨུ་རི་བླ་མ་འོད་སྲུངས་པ། འཕན་པོ་དཀའ་བཅུ་པ་རབ་གསལ་ཟླ་
བ༑ འཕན་པོ་དཀའ་བཅུ་པ་ལེགས་གྲུབ། འཕན་པོ་དཀའ་བཅུ་པ་བཀྲ་ཤིས་རབ་བརྟན།
དཀའ་བཅུ་འཛིན་པ་གཞོན་ནུ་མཛེས་པ་སོགས་མང་དུ་བྱོན། དེ་རྣམས་ལས་འཕྱོང་
རྒྱས་དཀའ་བཅུ་པས་ནི་ཆོས་རྗེ་ཉི་ཁྲི་བའི་རྗེས་སུ་རི་བོ་སྡེ་ཆེན་གྱི་གདན་ས་མཛད་དེ།
ལམ་རིམ། དབང་ལུང་མན་ངག རྗེས་གནང་སོགས་གྱི་སྒོ་ནས་འཕྲིན་ལས་བསྐྱངས་
ཤིང་། ཆོས་རྒྱལ་རྡོ་རྗེ་ཚེ་བརྟན་ཁུ་དབོན་གྱིས་ཀྱང་བླ་མར་ཁུར། བློ་གྲོས་དབང་པོ་
བས་བཀྲ་ཤིས་རབ་བརྟན་དུ་རྩ་འཇུག་གི་བཤད་པ་མཛད། དེའི་རྗེས་སུ་དཀའ་བཅུ་
པ་དཔལ་བློ་དང་། ད་ལྟ་དཀའ་བཅུ་པ་རིན་ཆེན་འོད་འཕྲོས་བཤད་པ་མཛད་པའི་སྐབས་
ན་ཡོད། གོ་བོ་རབ་འབྱམས་པ་སྔ་མས་ལྡན་མའི་ཡུལ་དུ་ཕར་ཕྱིན་གྱི་བཤད་ཉན་འཕེལ་
པོ་མཛད། ལེགས་གྲུབ་པས་གསང་ཕུ་དཀྱིལ་ཁང་དང་། བཀྲ་ཤིས་རབ་བརྟན་པས་
གསང་སྔགས་མཁར་དུ་བཤད་པ་བྱས། དྲུང་གཞོན་མཛེས་པས་ཀྱང་ཆ་དཀར་ཆོས་
སྡེར་ཕར་ཕྱིན་གྱི་བཤད་པ་མཛད་པས། གཞན་ཕན་ཆེན་པོ་བྱུང་། དེ་ནས་དཀའ་
བཅུ་པ་བློ་གྲོས་དཔལ་ལྡན་པ་དང་། དཀའ་བཅུ་པ་ཤེས་རབ་འཕེལ་བ་རིམ་པས་བསྐོས་
པའང་བཤད་ཉན་ཤིན་ཏུ་འཕེལ་བར་ཡོད་དོ། །
ཆོས་རྗེ་བློ་བཟང་པ་ནི་ཞི་བ་ཞེས་པ་ས་མོ་བྱའི་ལོ་ལ་གཙང་སྟོད་མདར་དུ་སྐུ་
འཁྲུངས། ལོ་འདི་ལ་མཁས་པ་ལེགས་ཆོས་པ་དང་། རྩེ་པ་ཤེར་བཟང་པ་གཉིས་ཀྱང་
འཁྲུངས། ཆོས་རྗེ་གཉལ་པ་འཁྲུངས་ནས་ལོ་གསུམ་དང་། ཆོས་རྗེ་ཡེ་བཟང་པ་འཁྲུངས་
ནས་བཅོ་ལྔ་སོང་། དེ་ནས་ལོ་གཉིས་འདས་པའི་ལྕགས་ཕག་དེ་མཁས་གྲུབ་ཆོས་རྗེ་ཁྲི་
ཐོག་ཏུ་ཕེབས་ལོའང་ཡིན། མདར་ཆོས་རྫོང་དུ་རབ་ཏུ་བྱུང་ནས་གཞུང་འཛིན་པ་དང་།



89
བཀའ་གདམས་ཆོས་འབྱུང་།
བརྒལ་བརྟག་བརྩི་བ་སོགས་མཛད། དབུས་སུ་བྱོན་ཏེ་མཁན་ཆེན་དཔལ་བློ་བ། ཆོས་
རྗེ་རབ་འབྱམས་པ། མཁས་པ་ཀུན་ལེགས་པ། ཆོས་རྗེ་བ་སོ་བ། ཆོས་རྗེ་ཤེར་འབྱུང་
བ་སོགས་བསྟེན་ནས་མདོ་སྔགས་ལ་གསན་པ་རྒྱ་ཆེར་མཛད། རིམ་པས་ཐང་སྐྱ་དང་།
གསང་སྔགས་མཁར་དུ་རྣམ་འགྲེལ་གཙོ་བོར་གྱུར་བའི་བཤད་ཉན་མཛད་ཅིང་། ཤར་
དུ་ཕེབས་པ་ནའང་མདོ་སྔགས་གཉིས་ཀའི་ཆོས་གསུང་པས་སྲས་མང་དུ་གསན་པ་དུ་མ་
བྱང་ཞིང་། ས་སྐྱ་པའི་དགེ་བཤེས་སློབ་དཔོན་འབུམ་རབ་འབྱམས་པ་རིན་ཆེན་ཆོས་
དབང་གིས་དྲང་ངེས་རྣམ་འབྱེད་གསན་ལ། ཁོ་བོས་ཀྱང་འཇམ་དབྱངས་ཆོས་སྐོར་
གྱི་བཀའ་དྲིན་ནོད་པ་ཡིན་ནོ། །དེ་ནས་དགུང་ལོ་དོན་གཉིས་པ་ལྕགས་སྤྲེལ་ལ་གདན་
སར་ཕེབས་ཏེ། དུས་ཆོས་གསུང་བ་དང་མཁའ་འགྲོ་ཆོས་སྐྱོང་སྐུ་ལ་འཁོར་བའི་སྙན་
པ་རྒྱས་པའི་མོད་ལ་རྒྱལ་བ་འོད་དཔག་མེད་ཀྱི་གསེར་སྐྱ་ཡ་མཚན་ཅན་བཞེངས་ཏེ། རྒྱ་
གསུམ་བཞེས་པ་ལྕགས་མོ་ལུག་གི་ཧོར་ཟླ་གཉིས་པའི་ཉེར་གཉིས་ལ་གཟིམས་ཁང་ཉིད་
དུ་སྐུ་གཤེགས། ལོ་འདི་ལའང་རྡོ་རྗེའི་སློབ་དཔོན་ཆོས་ལྡན་བློ་གྲོས་པའང་གཤེགས།
དེ་ནས་ལོ་བཅོ་བརྒྱད་སོང་། འདས་རྟགས་སུ་དགུང་ཞག་གི་རིང་གསེར་གྱི་མེ་ཏོག་
རྩོད་མེད་བབས་པར་སྣང་། །
ཞལ་སྔ་ནས་ཤེས་རབ་དར་ལེགས་པའི་བློ་གྲོས་ནི། རབ་མྱོས་ཞེས་པ་ལྕགས་
ཕོ་རྟའི་ལོ་ལ་ཨེའི་འཕྱོས་སུ་སྐུ་འཁྲུངས། བླ་འབྲིང་ཆོས་སྡེར་བླ་མ་བསོད་ནམས་རྒྱ་
མཚོའི་བློ་གྲོས་ལ་རབ་ཏུ་བྱུང་། གསང་ཕུར་སློབ་དཔོན་ཤེས་བཀྲས་པ་ལ་ལུང་ཆོས།
བཀྲ་ཤིས་ལྷུན་པོར་ཐམས་ཅད་མཁྱེན་པ་ལ་བྱམས་ཆོས་སྡེ་ལྔའི་ལུང་། སློབ་དཔོན་
ཆོས་འབྱོར་བ་ལ་རྣམ་འགྲེལ། ཆོས་རྗེ་གནས་བརྟན་པ་ལ་འདུལ་བའི་མདོ། བླ་མ་



90
རྒྱལ་རབས་ཆོས་འབྱུང་།
སྣོད་པ་དང་རྩེ་པ་བཀྲས་རྒྱལ་བ་ལ་དབང་ལུང་རྗེས་གནང་། རྒྱུད་པ་ཤེས་བཟང་པ་
ལ་གསང་འདུས་ཀྱིས་གཙོས་པའི་བསྡུས་རྒྱུད་རྣམས་གསན་ཞིང་། སྣོད་པ་དཔལ་ལྡན་
པས་མཁན་པོ། བྱང་རྩེ་ནས་ལས་སློབ། རྒྱུད་ཁང་ནས་གསང་སྟོན་མཛད་དེ་བསྙེན་
པར་རྫོགས། དེ་ནས་ཉི་མ་ཐང་དུ་ལོ་ཉི་ཤུ་ལྷག་པར་གཞུང་ལུགས་ཀྱི་བཤད་པ་མཛད་
པས་མཁས་གྲགས་ཀྱིས་དབུས་གཙང་ཁྱབ་སྟེ། གུང་རུ་རབ་འབྱམས་པ་གཞོན་བྱང་།
དཀའ་བཅུ་པ་བསོད་ནམས་བཟང་པོ། དཀའ་བཅུ་པ་ཤཱཀ་བཀྲས། རབ་བྱམས་པ་
བཀྲས་བསམ། དཀའ་བཅུ་པ་ཤེས་བཟང་། སྨོག་ཆོས་མཛད་པ་སོགས་བཤེས་གཉེན་
མང་དུ་ཐོན། ང་བདུན་པ་མེ་སྟག་ལ་བྱང་རྩེ་དང་། རེ་གཉིས་པ་ལྕགས་ལུག་ལ་གདན་
སར་ཕེབས་པ་གཉིས་ཆར་དུ། མདོ་སྔགས་ཀྱི་ཆོས་སྟར་ཆགས་སུ་གསུངས་པ་ལས་
སླར་ཡང་སྡེ་སྣོད་འཛིན་པ་མང་པོ་འདུས། ཁོ་བོས་ཀྱང་འདུས་པའི་རྒྱུད་སྒྲོན་མ་གསལ་
བ་དང་བཅས་པ། བཤད་རྒྱུད་ཡེ་ཤེས་རྡོ་རྗེ་ཀུན་ལས་བཏུས་དང་། ལྷ་མོ་བཞིས་ཞུས་
གཉིས་ཊཱིཀྐ་དང་བཅས་པ། རིམ་ལྔ་གསལ་སྒྲོན། རྣམ་གཞག་གི་ཊཱིཀྐ། བསྐྱེད་རིམ་
ཊིཀྐ། རིམ་ལྔ། མདོར་བྱས། མདོ་བསྲེ། རྡོ་རྗེ་སེམས་དཔའི་སྒྲུབ་ཐབས། བདེ་
དགྱེས་ཀྱི་རྒྱུད་གཉིས་ཊཱིཀྐ་དང་བཅས་པ། སྔགས་རིམ་ཆེན་མོ། དྲིལ་བུ་རིམ་ལྔའི་
ཊིཀྐ། རྗེ་ཡབ་སྲས་ཀྱི་བཀའ་འབུམ། ཀརྨ་ཤ་ཏམ། ཀྱི་རྡོ་རྗེའི་དབང་སོགས་ཆོས་ཀྱི་
རྣམ་གྲངས་མང་པོ་ཞིག་གི་བཀའ་དྲིན་ཞུས། བསྟན་པའི་མཛད་པ་རྒྱ་ཆེར་བསྐྱངས་
པའི་མཐར་ཐུགས་དམ་ཐུབ་དབང་གི་གསེར་སྐུ་གྲུབ་པ་གནང་སྟེ། རེ་བདུན་པ་མེ་བྱི་
ལ་ཀུན་སྤངས་མཛད་ནས་མངོན་དགའ་ཉིད་དུ་ཞབས་བརྟན་པར་བཞུགས། སྲས་རྣམས་
ལས། གུང་རུ་རབ་འབྱམས་པས། འོལ་ཁ་བསམ་གླིང་དུ་ཕར་ཕྱིན་གྱི་བཤད་པ་མཛད།



91
བཀའ་གདམས་ཆོས་འབྱུང་།
སློབ་ཆུང་དུ་དཀའ་བཅུ་པ་ངག་དབང་བསྐོས་པ་གཤེགས་ནས། ད་ལྟ་དཀའ་བཅུ་པ་
རབ་བྱུང་བཤད་ཉན་འཕེལ་བར་བཞུགས་སོ། ། །
ཞལ་སྔ་ནས་དྷརྨ་མི་ཏྲ་ནི་དཔལ་གདོང་ཞེས་པ་ཆུ་མོ་བྱ་ལ་སྟོད་ལུངས་མདར་
སྐུ་འཁྲུངས། དགེ་ལྡན་དུ་སློབ་དཔོན་ཆོས་གྲགས་དཔལ་ལ་རབ་ཏུ་བྱུང་སྟེ་མཚན་གསོལ།
དེ་འཕྲལ་གཙང་ལ་བྱོན་ཏེ། རྗེ་དགེ་འདུན་གྲུབ་མཇལ་བས་བསྟན་པའི་རྒྱལ་མཚན་
འཛིན་ཞེས་པ་མཚན་གྱི་མཇུག་ཏུ་འདོགས་པར་མཛད་དེ་དབུས་སུ་བརྫངས། འབྲས་
སྤུངས་སུ་སློབ་དཔོན་ཡེ་བཟང་པ། སློབ་དཔོན་ལེགས་ཆོས་པ། དྲུང་དཔལ་ལྡན་རྒྱལ་
མཚན་རྣམས་ལ་དཀའ་ཆེན་གསན་པས་མཁས་པར་གྱུར། འབྲས་རྟགས་སུ་རྩེ་ཐང་
དུ་པོ་ཏི་ཉི་ཤུ་རྩ་གྲངས་ཀྱི་གྲ་སྐོར་གནང་བ་ལུང་རིགས་འཛིན་པ་རྣམས་མཆོག་ཏུ་དགྱེས་
པ་ཞིག་བྱུང་། རྗེ་སྨོན་ལམ་དཔལ་ཡབ་སྲས་གཉིས་ཀྱི་དྲུང་དང་། རྒྱུད་ཀྱི་ཕྱག་ཕྱིར་
ཕེབས་ནས་གསང་སྔགས་གསན་ཞིང་། སྟག་ལུང་ཆོས་རྗེ་ངག་དབང་གྲགས་པ་ལ་སྒྲ་
མདོ་གསན་པས་ཀྱང་ལེགས་པར་དགོངས། ཆོས་རྗེ་གནས་བརྟན་པས་མཁན་པོ། འཇམ་
དབྱངས་དགའ་བའི་བློ་གྲོས་ཀྱིས་ལས་སློབ། དྲུང་དཔལ་ལྡན་རྒྱལ་མཚན་པས་གསང་
སྟོན་མཛད་དེ་བསྙེན་པར་རྫོགས། དེ་ནས་ཤག་སྐོར་གྲྭ་ཚང་བཟུང་ནས་མདོ་ཕྱོགས་
ཀྱི་བཤད་པ་མཛད་པ་ན་གསུང་རབ་གྱི་དགོངས་པ་བཞིན་རྣམ་པར་ཕྱེ་བས་བློ་གསལ་
རྣམས་བློ་སྐྱེད་གོང་འཕེལ་དུ་མཛད་ཅིང་། སློབ་དཔོན་རྣམས་ཚོགས་པའི་སར་ཆོས་
རྣམ་པར་གཏན་ལ་ཕབ་པ་སོགས་ལས་མཁས་པའི་སྙན་གྲགས་ཀྱིས་རྒྱལ་ཁམས་ཁྱབ་
པར་གྱུར་པའི་མོད་ལ། མཚན་ཉིད་ཁང་བརྒྱུད་དེ་ལྔ་བཅུ་པ་ཆུ་ཁྱི་ལ་ཤར་དང་། རེ་
བཞི་པ་མེ་བྱི་ལ་གདན་སར་ཕེབས་པ་གཉིས་ཆར་དུ་མདོ་སྔགས་ཀྱི་ཆོས་རྒྱུན་ཆགས་སུ་



92
རྒྱལ་རབས་ཆོས་འབྱུང་།
གསུངས་པས་སྡེ་སྣོད་འཛིན་པ་ལྷ་དབང་དཔལ་འབྱོར། ལུང་རིགས་སྨྲ་བ་རིན་ཆེན་
བྱང་ཆུབ། རབ་འབྱམས་སྨྲ་བ་བློ་གྲོས་ལྷུན་གྲུབ། བླ་མ་འཇམ་དབྱངས་བློ་གྲོས་དང་
བསམ་གཏན་ཤེས་རབ་གཉིས། སློབ་དཔོན་དགེ་ལེགས་བཟང་པོ། དཔོན་རབ་འབྱམས་
པ་དཀོན་མཆོག་དར་དང་དབོན་རབ་འབྱམས་པ་ངག་དབང་ཆོས་ཀྱི་གྲགས་པ་གཉིས་
སོགས་ལེགས་བཤད་ལ་འདུས། ཁོ་བོས་ཀྱང་སྦྱོར་བ་ཡན་ལག་དྲུག་གི་ཁྲིད་དང་། གྲུབ་
རྒྱལ་ལུགས་ཀྱི་ཚེ་དབང་སོགས་ཞུས། དེ་ལྟར་བསྟན་པ་རིན་པོ་ཆེ་གསལ་བར་མཛད་
པའི་མཐར། བདུན་ཅུ་བཞེས་པའི་ཆུ་རྟ་ལ་ཀུན་སྤངས་མཛད་ནས་བདེ་བ་ཅན་ཉིད་
དུ་ཞབས་བརྟན་པར་བཞུགས། །
ཞལ་སྔ་ནས་རདྨའི་མཚན་ཅན་ནི་སྟོད་ལུངས་སུ་སྐུ་འཁྲུངས། རྗེ་དྷརྨ་མི་ཏྲ་
དང་འཁྲུངས་ལོ་གཅིག འབྲས་སྤུངས་སུ་ཆོས་རྗེ་རིན་བྱང་བ་ལ་རབ་བྱུང་ཞུས་ནས་
མཚན་གསོལ། སློབ་དཔོན་ཡེ་བཟང་པ་ཡབ་སྲས་གསུམ་བསྟེན་ནས་དཀའ་ཆེན་དང་
རྒྱུད་པ་ཚུལ་བཟང་བའི་དྲུང་དུ་འདུས་པ་རྩ་བཤད་ཀྱི་རྒྱུད་གསན་པས་མདོ་སྔགས་ཟུང་
འབྲེལ་གྱི་མཁས་པ་ཆེན་པོར་གྱུར། ཉི་སྡིངས་སུ་དྲུང་གཟིམས་ཆེན་པོས་མཁན་པོ། འོད་
སྲུངས་པས་ལས་སློབ། བློ་གྲོས་ཆོས་དབང་པས་གསང་སྟོན་མཛད་ནས་བསྙེན་པར་
རྫོགས། ཞེ་དྲུག་པ་ས་རྟ་ལ་རྒྱུད་ཀྱི་བཤད་ཉན་དང༌། ང་དགུ་པ་ལྕགས་ལུག་ལ་བྱང་
རྩེར་བྱོན་ནས་གྲྭ་ཚང་གཉིས་ཀྱི་དར་རྒྱས་སྤེལ། བདུན་ཅུ་པ་ཆུ་རྟ་ལ་གདན་སར་ཕེབས་
ཏེ་དུས་ཆོས་ཆག་མེད་དུ་གསུང་པ་དང་། མཁས་བཙུན་བཟང་གསུམ་གཞི་གཅིག་ཏུ་
འདུས་པའི་གཟི་བྱིན་གྱིས་གདན་ས་ཆེན་པོ་འདི་བསྐྱངས་ཤིང་། རྒྱལ་བ་འོད་དཔག་
མེད་ཀྱི་གསེར་སྐུ་རྒྱབ་མཐོ་བཅུ་དྲུག་པ་གྲུབ་པ་མཛད་དེ། ས་མོ་གླང་འདིའི་ཟུར་བཞུགས་



93
བཀའ་གདམས་ཆོས་འབྱུང༌།
ཟླ་བ་ལ་དངོས་ཅག་བཞུགས་གདན་ལ་བཀོད་ནས་ཀུན་སྤངས་གནང་བ་ཡིན་ནོ། །ཞལ་
སློབ་ཀྱང་ཡོངས་ཀྱི་བཤེས་གཉེན་དུ་འོས་པ་མང་པོ་ཞིག་སྟེ་རྒྱུད་ཀྱི་བཤད་ཉན་མཛད་
པའི་དུས་དེར་ཆོས་རྗེ་ཆོས་རྒྱམ་པ་སོགས་དགེ་བཤེས་ཕལ་ཆེར་ཞབས་ཕྱིར་བསྙེགས་
པར་སྣང་ལ། ཁོ་བོས་ཀྱང་ཟབ་ལམ་བླ་མའི་རྣལ་འབྱོར་ཞིག་གི་ཆོས་འབྲེལ་ཞུས་པ་
ཡིན་ནོ། །དེའི་རྗེས་སུ་ཁོ་བོ་ལ་ནི། བླ་མ་གོང་མ་རྣམ་པའི་ཡོན་ཏན་གྱི་ཆ་ཙམ་ཡང་
མེད་པས་སེམས་མཆོག་ཏུ་ཞུམ་པར་ཡོད་ཀྱང་། མཁས་པའི་བྱ་བ་རྣམ་པ་གསུམ་གྱིས་
བསྟན་པ་འདི་ལ་བྱ་བ་ཉུང་ཟད་བགྱིས་པ་དང་གཙོ་བོར་བླ་མ་ཡི་དམ་གྱི་ཐུགས་རྗེའི་
ཤུགས་ལས། དགེ་འདུན་རྣམས་ཐུགས་དགྱེས་བཞིན་དུ་གཟིམས་ཁང་དུ་སླེབས་པ་ལགས།
རྩེ་ཤར་གྱི་བླ་རབས་ཀྱི་དབང་དུ་བྱས་ན། ཧོར་སྟོན་པ་ཉིད་ཆུ་གླང་ལ་མལ་
གྲོར་སྐུ་འཁྲུངས། བྱང་རྩེ་བརྩིགས་ཏེ་བླ་ས་བཟུང་ནས་གཞུང་ལུགས་ཀྱི་བཤད་པ་མང་
དུ་མཛད་པས། རྗེ་དགེ་འདུན་གྲུབ་སོགས་སྡེ་སྣོད་འཛིན་པ་མང་པོ་མཁས་གྲགས་ལ་
འཁོར་ཞིང༌། མངོན་པར་རྟོགས་པའི་ཡོན་ཏན་གྱིས་ཀྱང་ཕྱུག་པ་ཞིག་ཡིན་སྣང་ལ།
འགོལ་གནས་སུ་ཡང་དབེན་བཏབ་སྟེ། དོན་ལྔ་པ་མེ་ཡོས་ལ་སྐུ་གཤེགས། དེ་ནས་
རིམ་པ་བཞིན་དྭགས་པོ་ཀུན་དགའ་བཀྲ་ཤིས་པ། ཆོས་རྗེ་བློ་བརྟན་པ། ཏྲེ་འོ་བཀྲས་
རྒྱལ་བ། སློབ་དཔོན་ཤེར་བཟང་བ། ཆོས་རྗེ་ཚུལ་བཟང་པ། ཞལ་སྔ་ནས་ཤེས་རབ་
དར་པ། ཞལ་སྔ་ནས་རིན་ཆེན་འོད་ཟེར་བ། ད་ལྟ་ཆོས་རྗེ་ཆོས་སྐྱོང་རྒྱ་མཚོ་བའི་
བར་རོ། །
ཤར་དུའང་ཤར་པ་རིན་རྒྱལ་བའི་རྗེས་སུ། དབོན་ཟླ་གྲགས་ཉི་གྲགས་གཉིས་
ཀྱིས་ཤར་བཟུང་། དེ་ནས་རིམ་པ་བཞིན་དྲུང་ཆོས་དཔལ་རྒྱལ་མཚན་པ། ཆོས་རྗེ་



རྒྱལ་རབས་ཆོས་འབྱུང༌།
94
རབ་འབྱམས་པ། ཆོས་རྗེ་ལྡན་མ། ཞལ་སྔ་ནས་བློ་བཟང་པ། ཞལ་སྔ་ནས་ཆོས་ཀྱི་
བཤེས་གཉེན་པ། ཆོས་རྗེ་པཎྜི་ཏ། བཟང་པོ། དེའི་རྗེས་སུ་ཁོ་བོ། ད་ལྟ་ཆོས་རྗེ་
དཀོན་མཆོག་དར་བའོ། །པཎྜི་ཏ་པ་ནི་ལོ་ཆུང་དཀའ་བཞི་བའི་སྐུ་སྐྱེ་ཡིན་ཞིང་མཁས་
བཙུན་བཟང་གསུམ་འཛོམ་པ་ཞིག་སྟེ། སྐུ་གཤེགས་པ་ན་ཡང་ངོ་མཚར་བའི་ལྟས་བཟང་
པོ་བྱུང་ངོ༌། ། །
མཚན་ཉིད་གྲྭ་ཚང་བྱུང་ཚུལ་ནི། མཁས་གྲུབ་རིན་པོ་ཆེའི་བཀས་པཎ་ཆེན་
པ༑ སྣོན་པ། ཡར་འབྲོག་པ། ཆོས་གྲགས་དཔལ་བ་དང་བཞི། མཚན་ཉིད་བཤད་
ཉན་ལ་བསྐོས་པ་ཕྱིས་གཉིས་སུ་འདྲིལ་ནས་རྩེ་ཕྱོགས་ལ་ཉན་པོ་བ་ཆོས་དབང་དང་། ཤར་
ཕྱོགས་ལ་ངོས་རྗེ་རབ་འབྱམས་པ་གཉིས་ཀྱིས་བཤད་ཉན་མཛད། བླ་མ་གཉིས་ཀྱི་རྗེས་
སུ༑ ཆོས་རྗེ་གཉལ་པ་དང་ཚེ་མ་དབང་རྒྱལ་བ་གཉིས་བསྐོས་པ་ནས་དེང་སང་གི་བར་
སྟར་ཆགས་སུ་ཡོད་དོ། །
རྒྱུད་ཀྱི་གྲྭ་ཚང་བྱུང་ཚུལ་ནི། རྗེ་བཙུན་ཤེས་རབ་སེང་གེ་ཉིད་ཡུལ་གཙང་
སྟོད་དུ་སྐུ་འཁྲུངས་ཤིང་། སྣར་ཐང་དུ་རབ་བྱུང་མཛད། དང་པོར་མཁན་ཆེན་གྲུབ་
པ་ཤེས་རབ། ཤངས་པ་ཀུན་མཁྱེན་ཕྱི་མ། རོང་སྟོན་ཆོས་རྗེ་སོགས་བླ་མ་ཁ་ཡར་
དང༌། ཕྱིས་ནི་རྗེ་ཡབ་སྲས་གཉིས་ཀྱི་ཞབས་ལ་གཏུགས་ཏེ། བདེ་བར་གཤེགས་པའི་
གསུང་རབ་མཐའ་ཡས་པ་དང་། སྒོས་སུ་རྒྱུད་ཐམས་ཅད་ཀྱི་རྒྱལ་པོ་དཔལ་གསང་
བ་འདུས་པའི་རྩ་བཤད་འགྲེལ་པ་དང་བཅས་པ་གསན་པས་རྒྱུད་དོན་ལ་ནང་བྱན་ཆུད་
པའི་མཁས་པར་གྱུར། དེ་ཡང་རྗེ་རིན་པོ་ཆེ་ཉིད་ཀྱིས་སྲས་རྣམས་ལ་འདུས་པའི་རྒྱུད་
ཀྱི་བཤད་སྲོལ་འཛིན་ནུས་པ་ཡོད་དམ། ཞེས་པའི་བཀའ་ལན་གཅིག་གཉིས་སུ་ཕེབས་



95
བཀའ་གདམས་ཆོས་འབྱུང་།
པ་ལ་མཁས་པ་སུས་ཀྱང་གསུང་ལན་འབུལ་མ་སྤོབས་ཚེ། བླ་མ་འདིས་ཁོ་བོས་བྱ་ཞེས་
བཀའ་སྤྱི་བོས་ནོད་པ་ལགས་པར་གདའ། དེ་ནི་སྔོན་བྱུང་བ་འདས་པའི་དུས་སུ་དེ་བཞིན་
གཤེགས་པ་དབང་པོའི་ཏོག་གིས་བྱང་ཆུབ་སེམས་དཔའི་འཁོར་རྣམས་ལ་སྙིགས་མའི་
དུས་སུ་ལུས་སྲོག་ལ་མི་ལྟ་བར་ཐེག་པ་ཆེན་པོ་གསང་སྔགས་ཀྱི་ཆོས་ཟབ་མོ་སྟོན་པར་
ནུས་པ་ཡོད་དམ་ཞེས་བཀའ་སྩལ་པ་ན། བྱང་ཆུབ་སེམས་དཔའ་གཞན་རྣམས་ཀྱིས་
ཞུ་བའི་སྐབས་མ་རྙེད་པ་ལ། རྗེ་རིན་པོ་ཆེ་ཉིད་དང་ཐུགས་རྒྱུད་གཅིག་པའི་བྱང་ཆུབ་
སེམས་དཔའ་སྙིང་སྟོབས་ཆེན་པོ་ཞེས་བྱ་བས་ཁོ་བོས་བགྱིའོ་ཞེས་ཞུས་པ་དང་ཚུལ་མཐུན་
ཞིང་རྒྱུ་མཐུན་པའི་འབྲས་བུའང་ཡིན་ནོ། །དེ་ཡང་དང་པོར་གསང་ཕུ་མཐོང་སྨོན་གྲྭ་
ཚང་གི་འཆད་ཉན་དང་། དེ་ནས་གཙང་ལ་ཕེབས་ཏེ་མདོ་ཕྱོགས་ཀྱི་བྱ་བྲལ་འཆད་
ཉན་ཞིག་མཛད་པ་ཤིན་ཏུ་འཕེལ་བར་བྱུང་ནའང་། སྔ་གོང་རྗེ་རིན་པོ་ཆེའི་དྲུང་དུ་
གཡར་དམ་ཕུལ་བ་ཐོལ་སྐྱེས་སུ་དྲན་པ་བཞིན་མཛད་ནས། རྗེ་དགེ་འདུན་གྲུབ་ལ་གྲྭ་
ཚང་གཏད་དེ། གསང་བ་འདུས་པའི་རྒྱུད་ཀྱི་བཤད་གྲྭ་འཛུགས་པ་མཛད་པ་ལ་གཙང་
རྒྱུད་ཅེས་གྲགས། །
བླ་རབས་ཀྱང་རིམ་པ་བཞིན་འདུལ་ནག་པ་དཔལ་ལྡན་བཟང་པོ། རོག་ཚོ་ཆོས་
མཛད། བླ་མ་དགེ་འཕེལ་བ། རབ་འབྱམས་པ་ཆོས་དབྱིངས། བླ་མ་བཀྲས་འཕགས་
པ༑ དེང་སང་གི་རྒྱུད་པ་བསམ་འགྲུབ་རྒྱ་མཚོའི་བར་རོ། །གྲྭ་ཚང་འདུལ་ནག་པ་ལ་
གཏད་པའི་མོད་ལ་རྗེ་བཙུན་ཉིད་སླར་དབུས་སུ་ཕེབས་ནས་རྒྱུད་ཀྱི་རྒྱལ་པོའི་བཤད་གྲྭ་
བཙུགས་ཏེ། ཕྱོགས་ཕྱོགས་སུ་ཆོས་གཞི་བཏེགས་པ་ལ་དབྱར་སོས་རྒྱུད་འགྲེལ་གྱི་བཤད་
པ་དང་། སྟོན་དུས། རིམ་ལྔའི་དམར་ཁྲིད། སྦྱོར་བ་ཡན་ལག་དྲུག་གི་ཁྲིད། ན་རོ་



96
རྒྱལ་རབས་ཆོས་འབྱུང་།
ཆོས་དྲུག་གི་ཁྲིད། ལཱ་དྲིལ་གཉིས་ཀྱི་ཁྲིད། ཡི་དམ་གྱི་ཁྲིད་རྣམས་གདབ་པར་མཛད་
དེ༑ འདི་ལ་ཁྲིད་ཆེན་དྲུག་ཅེས་གྲགས་ཤིང་། དབུ་མའི་ལྟ་ཁྲིད་དང་། ལམ་རིམ་གྱི་
ཁྲིད་ཀྱང་འདེབས་ཏེ་བརྒྱད་དུའང་འགྱུར་རོ། །དེ་ལྟར་ན་གཙང་རྒྱུད་དབུས་རྒྱུད་གཉིས་
ཆར་འཛུགས་པ་གནང་ཞིང་། བཀྲ་ཤིས་ལྷུན་པོའི་མཚན་ཉིད་ཀྱི་བཤད་གྲྭ་ཆེན་མོའི་
རང་གཞི་བཟུང་བ་དང༌། ཞལ་སློབ་ཏུ་རྗེ་དགེ་འདུན་གྲུབ། ཀུན་མཁྱེན་འཕགས་འོད།
རྡོ་རྗེ་འཛིན་པ་སྦྱིན་པ་དཔལ། རྗེ་སྨོན་ལམ་དཔལ། བྱང་སེམས་འདུལ་དཀར་ནག་
གཉིས། རྒྱུད་པ་གྲགས་བཟང་པ། དྭགས་པོ་བཀྲས་རྣམ་པ། ཆོས་རྗེ་བཟང་བཀྲས་པ།
ཆོས་རྗེ་གྲགས་བསམ་པ། ཆོས་རྗེ་ཟླ་རྒྱལ་བ། མཁས་པ་རིན་ཤཱཀ་པ། དྲུང་སངས་
བསམ་པ་སོགས་བྱོན་པ་ལས་ནི། ཡིད་བཟང་རྩེ་བས་བསྔགས་པ་ལྟར། བླ་མ་ཉིད་
རྣམ་པར་དཀར་བའི་འཕྲིན་ལས་རྒྱ་ཆེ་ཞིང་རྒྱུན་ཆགས་པ་ཡིན་ནོ་ཞེས་ཤེས་པར་བྱའོ།།
མཐར་སློབ་དཔོན་སྦྱིན་པ་པ་ལ་རྒྱུད་ཀྱི་བཤད་ཉན་གཏད་དེ། ཤིང་མོ་གླང་གི་ལོ་ཟླ་
བ་བཞི་པའི་ཉེར་བརྒྱད་ལ་དགེ་ལྡན་དུ་ཞི་བར་གཤེགས། མཁས་གྲུབ་ཆོས་རྗེ་འཁྲུངས་
ནས་ལོ་དྲུག་ཅུ་སྐོར་གཅིག་དང་གཤེགས་ནས་ལོ་བདུན་སོང་བ་དེ་ཡིན། སྐུ་གདུང་ཞུགས་
སུ་ཕུལ་བས་རིང་བསྲེལ་ཤཱ་རི་རམ་ཡ་མཚན་ཅན་ཞིག་བྱོན་པ་བཀྲ་ཤིས་ལྷུན་པོའི་ཐུབ་
ཆེན་གྱི་ནང་དུ་བཞུགས་ཤིང་། དགེ་ལྡན་དུ་ཐུགས་དགོངས་རྫོགས་ཐབས་འོས་པ་ནི་
གཙང་པོ་ལྷོ་ཁའི་གྲྭ་ཚང་ཆེན་མོ་ནས་བསྒྲུབས་པར་སྣང་།
སྦྱིན་པ་དཔལ་བས་ཀྱང་རྒྱུད་ཀྱི་བཤད་པ་ལེགས་པར་མཛད་པས་གསང་བ་
འདུས་པའི་ཚིག་དོན་འཛིན་པའི་དགེ་འདུན་གྱིས་བོད་ཁམས་འདི་གང་བ་ཙམ་དུ་མཛད་
ཅིང་། འགོས་ཆེ་བ་ཡང་། ཏྲེའོ་བཀྲས་རྒྱལ་བ། རྒྱུད་པ་ཀུན་དགའ་དོན་གྲུབ་པ། རྡོ་



97
བཀའ་གདམས་ཆོས་འབྱུང་།
རྗེ་འཛིན་པ་ཤེས་རབ་བཟང་པོ། ཆོས་རྗེ་ཚུལ་བཟང་པ། དྲུང་དབྱིག་གཉེན་པ། དྲུང་
སྨྲ་སེང་གེ་བླ་མ་རྒྱལ་ཚབ་པ་ཨུ་རི་དཀའ་བཅུ་ཤེས་རབ་དཔལ། དཀའ་བཅུ་པ་རྡོར་
དཔལ་བ་སོགས་བྱོན། རྒྱུ་དེས་ན་རྗེ་བཙུན་རིན་པོ་ཆེ་དང་བླ་མ་འདི་ལ་རྒྱུད་པ་ཡབ་
སྲས་གཉིས་ཞེས་ཉི་མ་དང་ཟླ་བ་ལྟར་གྲགས་པ་ཡིན་ནོ། །འཕྲལ་གྱི་མཛད་པ་ཡང་དགེ་
སློང་རྣམས་དང་བསླབ་གྲལ་མ་གཏོགས་ཆེ་ལུགས་མི་མཛད། གསེར་གྱི་འབུལ་བ་གང་
བྱུང་བླ་མ་ཐམས་ཅད་མཁྱེན་པ་ལ་འབུལ་ཞིང་། གཞན་རྣམས་ཚོགས་སུ་བསྔོ་བར་
མཛད་པ་ཡིན་སྣང་། གྲགས་བཟང་པས་ཀྱང་ཕལ་ཆེར་སློབ་དཔོན་སྦྱིན་པ་བ་དང་ཐབས་
གཅིག་ཏུ་བྱེས་ལ་བྱོན་ནས་རྒྱུད་འགྲེལ་གྱི་བཤད་པ་མཛད་པས་འཕྲིན་ལས་དང་མཁས་
གྲགས་གཉིས་ཆར་མཐའ་ཡས་པ་བྱུང་ནའང་སྐུ་ཚེ་མ་ཟིན། ལོ་དེ་ཀའི་མཇུག་ལ་སྦྱིན་
པ་བ་ཡང་གཤེགས་པར་སྣང་། དེ་ནས་འཆད་ཉན་བསྐོ་བ་ལ་མཁས་པ་ཟླ་བ་རྒྱལ་མཚན་
ནི་སྐུ་ལུས་ཀྱིས་མ་ལྕོགས་པས་ཕེབས་མ་གསན། གྲྭ་པ་མི་མངས་དྲུང་ཀུན་གྲུབ་པ་ལ་
ཞེ་བདུན་པ་ཙམ་ཡིན་འདུག་ནའང་དབུ་མཛད་དོན་ཡོད་ཀྱིས་སློབ་དཔོན་བཀྲས་རྒྱལ་
བ་བསྐོས། ཉིད་ཀྱིས་བཤད་པ་ལོ་བཅུ་ལྷག་མཛད་པའི་མཐར་བྱང་རྩེར་ཕེབས་པ་གསན་
རྒྱ་ཆེ་བའི་སྙན་གྲགས་དང་གཞན་ཕན་འཕྲིན་ལས་རྒྱས་པའི་མོད་ལ་སྐུ་གཤེགས།
སློབ་དཔོན་ཤེས་རབ་བཟང་པོ་བ་ཡང་། ས་མོ་བྱ་ལ་གཞོ་སྟོད་དུ་སྐུ་འཁྲུངས།
བདེ་བར་གཤེགས་པའི་གསུང་རབ་སྤྱི་དང་། ཁྱད་པར་རྒྱུད་སྡེ་བཞི་ལ་མཁས་པར་སྦྱངས་
པ་ཞིག་སྟེ། རྒྱུད་ཀྱི་བཤད་ཉན་ཡུན་རིང་དུ་མཛད་པས་འཕྲིན་ལས་བསམ་གྱིས་མི་
ཁྱབ་པའི་མོད་ལ། ཨུ་རི་དཀའ་བཅུ་ལ་གྲྭ་ཚང་དུ་བསྐོས་ནས་བྱང་རྩེར་ཕེབས་པ་སྣང་།
སླར་ཡང་དབང་རྒྱུད་མན་ངག་བསླབ་བྱ་ལམ་རིམ་སོགས་ཆོས་ཀྱི་ཆར་ཕབ་པས་རྩེ་པ་



པ་
རྒྱལ་རབས་ཆོས་འབྱུང་།
98
ཤེར་བཟང་བ་ཞེས་སྙན་པ་ཇེ་རྒྱས་སུ་སོང་། ཞལ་སློབ་གྲགས་ཆེ་བ་ཡང་ཞལ་སྔ་ནས་
ཤེས་རབ་དར། ཡོངས་འཛིན་དམ་པ་ཨ་མོ་གྷ། ཆེན་པོ་བཟང་པོ་དཔལ་དང་ཡོན་
ཏན་བཤེས་གཉེན་པ་གཉིས། སློབ་དཔོན་བཀྲས་རྒྱམ་པ་དང་དཔལ་མགོན་རྒྱལ་མཚན་
པ་གཉིས། དཀའ་བཅུ་པ་རིན་དཔལ་བ་དང་གྲགས་ཚུལ་གཉིས། སློབ་དཔོན་ཆོས་
དབྱིངས་པ་དང་བརྩོན་འགྲུས་པ་གཉིས། སྤྱན་སྔ་ཤཱཀྱ་བ་དང་དོར་སྟོན་པ་གཉིས་ལ་
སོགས་པ་མང་དུ་བྱོན་ལ། ཁོ་བོས་ཀྱང་འཇམ་དབྱངས་དཀར་པོ་དང་། རི་ཁྲོད་ལོ་
མ་གྱོན་མའི་རྗེས་གནང་ཞིག་གི་ཆོས་འབྲེལ་ཞུས། མཐར་ཀུན་སྤངས་མཛད་ནས་དོན་
དགུ་པ་མེ་ཡོས་ལ་བྱེ་རི་སྟག་རྩེར་སྐུ་གཤེགས། ཧོར་སྟོན་པ་གཤེགས་པའི་མེ་ཡོས་དེ་
ནས་དྲུག་ཅུ་སྐོར་གཅིག་སོང་བ་དེ་ཡིན། དེ་ནས་ས་གླང་འདི་ཡན་ལ་ལོ་ཉི་ཤུ་རྩ་གཉིས་
འདས། དྲུང་ཨུ་རི་པ་སྐུ་ཚེ་མ་ཟིན་པའི་རྗེས་སུ་སློབ་དཔོན་ཚུལ་བཟང་པས་ལོ་བཅུ་
གསུམ་སྐོར་གཅིག་བཤད་ཉན་མཛད་པ་ཡང་། དགེ་འདུན་ལ་ཇ་ཚུལ་རྒྱུན་ཆགས་སུ་
ཡོད་པ་སོགས་ལོངས་སྤྱོད་ཀྱི་འར་འུར་ཆེ་ཞིང་། གསུང་གི་བདུད་རྩི་མྱང་བའི་སྲས་
སུ་ཞལ་སྔ་ནས་རཏྣའི་མཚན་ཅན། དཀའ་བཅུ་པ་བློ་བཟང་པ་དང་ཆོས་རྒྱལ་དཔལ་
མགོན་གཉིས། རབ་འབྱམས་པ་བྱང་བློ་དང་དགེ་འདུན་འཕེལ་གཉིས། དཀའ་བཅུ་
པ་བློ་གྲོས་མཐའ་ཡས་དང་ཚུལ་བཟང་པ་གཉིས་སོགས་མང་དུ་བྱོན་པས་རྒྱུད་པ་ཚུལ་
བཟང་པ་ཞེས་སྙན་གྲགས་ཀྱིས་ཁྱབ་པ་ཞིག་བྱུང་། སློབ་ཆུང་དུ་སྔ་སོར་དཀའ་བཅུ་
པ་བློ་བཟང་བསྐོ་བ་མཛད་ཀྱང་སྐུ་ཚེ་མ་ཟིན་པས། ཞལ་སྔ་ནས་རཏྣའི་མཚན་ཅན་
ལ་གྲྭ་ཚང་གཏད་ནས་བྱང་རྩེར་ཕེབས་པ་མཐར་ཀུན་སྤངས་མཛད་དེ་གསལ་ཁང་དུ་
སྐུ་གཤེགས། ཞལ་སྔ་ནས་ཀྱི་རྗེས་སུ་ཆོས་རྗེ་ཆོས་སྐྱོང་རྒྱ་མཚོ་བས་ཀྱང་བཤད་ཉན་



99
བཀའ་གདམས་ཆོས་འབྱུང་།
ལོ་བཅོ་ལྔ་སྐོར་ཞིག་གནང་བ་ཡོན་ཏན་ལ་འཁོར་བའི་ལུང་རིགས་འཛིན་པ་མང་པོ་ཞིག་
བློ་སྐྱེད་གོང་འཕེལ་དུ་མཛད་ཅིང་། བྱང་རྩེར་ཕེབས་ཀྱང་མདོ་སྔགས་ཀྱི་ཆོས་རྒྱུན་
ཆགས་སུ་གསུངས་པ་འཕྲིན་ལས་བཟང་པོ་ཡར་འཕེལ་དུ་བཞུགས། དེང་སང་ནི་རྒྱུད་
པ་རྒྱལ་མཚན་བཟང་པོ་བ་བཤད་ཉན་འཕེལ་བར་ཡོད་དོ། །
སློབ་དཔོན་སྦྱིན་པ་བའི་སློབ་མ་བླ་མ་རྒྱལ་ཚབ་པས་ཀྱང་ཨེ་དྭགས་ཀྱི་སར་
སྔགས་ཀྱི་གྲྭ་ཚང་བཙུགས་པ་ལ་སྒར་པ་ཞེས་གྲགས། ཁོང་གི་རྗེས་སུ་བླ་མ་དཔལ་འབྱོར་
རིན་ཆེན་པས་བཟུང་སྟེ་དེང་སང་ཡང་རྒྱུན་མ་ཉམས་པར་མཆིས།
མཁའ་ལ་ཉི་ཟླ་བཞིན་དུ་སླར་ཡང་རྒྱུད་ཀྱི་བཤད་གྲྭ་གཉིས་པ་བྱུང་ཚུལ་ནི། རྒྱུད་
པ་ཀུན་དགའ་དོན་གྲུབ་པ་ཉིད་ས་ཕག་ལ་གཙང་སྟོད་དུ་འཁྲུངས། རྗེ་རིན་པོ་ཆེ་ཞིང་
གཞན་དུ་གཤེགས་པའི་ལོ་དེ་ཡིན། སྣར་ཐང་དུ་རབ་ཏུ་བྱུང་ཞིང་རྗེ་དགེ་འདུན་གྲུབ་
ཀྱི་དྲུང་དུ་རྣམ་འགྲེལ། རྗེ་ཤེར་སེང་བ་དགེ་འཕེལ་དུ་ཕེབས་པ་ལ་རྩ་རྒྱུད་ལེའུ་བདུན་
པ་ཡན་ཆད་ཀྱི་བཤད་ལུང་རིམ་ལྔའི་དམར་ཁྲིད་དང་བཅས་པ། འབྲས་སྤུངས་སུ་མཁན་
ཆེན་དཔལ་བློ་བ་དབུ་ཕར་འདུལ་མངོན་སོགས་གཞུང་མང་པོ་དང་། རྒྱུད་པ་སྦྱིན་པ་
བ་ལ་འདུས་བའི་རྒྱུད་འགྲེལ་མན་ངག་ཕྲན་དང་བཅས་པ་ཡོངས་སུ་ཚང་བར་ཞུས་པས་
མཁས་པར་གྱུར་ཅིང་། རྒྱུད་པ་གྲགས་བཟང་པ། ཆོས་རྗེ་བ་སོ་བ། ཆོས་རྗེ་རབ་
འབྱམས་པ། བྱང་རྩེ་ཀུན་བཀྲས་པ་རྣམས་ལའང་ཆོས་འབྲེལ་གསན། ཀུན་བཀྲས་
པ་དང་དཔོན་སློབ་ལྷན་ཅིག་པར་བྱམས་པ་གླིང་དུ་དབྱར་གནས་ཤིག་ལ་ཕེབས་པའི་སྟེང་
ནས་དགོན་པའི་གདན་ས་གནང་སྟེ། ཀླུངས་ཤོད་དུ་བསོད་སྙོམས་མཛད་པའི་ཆ་རྐྱེན་
གྱིས་རན་ཚ་རབ་ཀྱི་བྱམས་པའི་དྲུང་དུ་སྤྱིར་བསྟན་པ་རྒྱས་པ་དང་། མཆོག་ཏུ་རྒྱུད་



100
རྒྱལ་རབས་ཆོས་འབྱུང་།
ཀྱི་རྒྱལ་པོ་ལ་བརྟེན་པའི་གཞན་ཕན་ཅི་ཡོང་གི་དགོངས་པས་སྨོན་ལམ་ལོ་ཤས་མཛད་
པ་བྱིན་གྱིས་བརླབས་པའི་མཚན་མ་བྱུང་ཞིང་། སེམས་དཔའ་ཆེན་པོས་ཀྱང་གཞན་
ཕན་འོང་བའི་ལུང་བསྟན་མཛད་པར་སྣང་། དེ་ཡང་རྒྱུད་པ་བཀྲས་རྒྱལ་བ་བྱང་རྩེར་
ཕེབས་པ་ན་རྒྱུད་པའི་གྲྭ་པ་རྒན་པ་རྣམས་བླ་མ་འདི་ཉིད་དང་། གཞོན་པ་རྣམས་སློབ་
དཔོན་ཤེར་བཟང་པ་ལ་འཆད་ཉན་གྱི་རེ་བ་བཅོལ་ཟེར་རྩོད་རེ་ཙམ་ཡང་བྱུང་བ་ན་སློབ་
དཔོན་ཤེར་བཟང་པས་ཀླུངས་ཤོད་དུ་ཕོ་ཉ་མངགས་ཏེ། སློབ་ཆེན་དུ་ཅིས་ཀྱང་ཕེབས་
དགོས། ཁོ་བོས་སློབ་དཔོན་སྦྱིན་པ་པ་དང་ཁྱད་མེད་དུ་འཁུར་གསུང་བའི་ཞུ་ཡིག་ཞུ་
ངག་དང་བཅས་པ་སྤྲིངས་པ་ན་འབྱོན་པ་ལ་ཐུགས་སྤྲོ་བར་གྱུར་ནའང་། ཞག་དེ་ཀའི་
མནལ་ལམ་དུ་བུད་མེད་ཅིག་གིས་ལ་མོ་དང་ཕག་མོ་གཉིས་ཀྱི་བར་དུ་ཡོལ་བ་གཅིག་
འཐེན་བྱུང་བ་རྨིས་པ་ལས་ཐུགས་འགྱུར་ནས་མི་ཕེབས་པའི་བརྗོད་བྱ་ཅན་གྱི་ཆབ་ཤོག་
གསུང་ངག་དང་བཅས་པ་གནང་བ་ཡིན་འདུག དེ་ལྟར་དངོས་སམ་རྨི་ལམ་གྱི་མཚན་
མ་དང་སེམས་དཔའ་ཆེན་པོས་ལུང་བསྟན་མཛད་པ་མཐའ་དག་སྟོད་ཕྱོགས་རང་དུ་རྒྱུད་
ཀྱི་བཤད་ཉན་འོང་བའི་ཐོག་ཏུ་བབས་ནས། བླ་མ་ཉིད་དགུང་ལོ་ང་དྲུག་བཞེས་པའི་
ཤིང་རྟ་ལ་རྒྱུད་ཀྱི་བཤད་པའི་དབུ་ཚུགས་ཏེ་ལོ་རེ་བཞིན་ཡར་འཕེལ་དུ་གྱུར་བ་ལ་སྟོད་
རྒྱུད་པ་ཞེས་གྲགས་པ་འདི་བྱུང་བ་ཡིན་ནོ། །
འཕྲལ་གྱི་རྣམ་ཐར་ཡང་ཕྱག་རྫས་ཅི་བྱུང་བླ་མ་དགེ་འདུན་རྟེན་གསུམ་དང་
བཅས་པ་ལ་བསྔོ་བ། གསོལ་ཆས་དང་ན་བཟའ་ལ་ཆེད་གཉེར་མི་མཛད་པ། བསླབ་
པ་བགྲེས་པའི་བཤེས་གཉེན་ལ་ཕྱག་འཚལ་བ་སོགས་གུས་པ་ཉེར་བར་སྒྲུབ་པ། ཉེ་འཁོར་
བ་ཇི་སྙེད་པ་ཐམས་ཅད་དགེ་བ་ལ་སྦྱོང་བའི་རྣམ་ཐར་གཙང་པ། མཆོད་གཞིས་དང་



101
བཀའ་གདམས་ཆོས་འབྱུང་།
མཆོད་ཞིང་བདག་ཏུ་མི་མཛད་པ། གཅིག་ཏུ་བྱ་བྲལ་གྱི་བརྟུལ་ཞུགས་ལ་ཐུགས་གཞོལ་
བར་མཛད་པ་ཞིག་སྟེ། ཤེས་ལྡན་གྱི་བལྟས་ན་ངོ་མཚར་བསྐྱེད་དོ། །ཞལ་སློབ་ཀྱང་
སློབ་དཔོན་རྒྱུད་པ་ལྷ་རིན་པ། ཆོས་རྗེ་ཡོས་རྩེ་བ། བླ་མ་ཕྱག་དྲུག་པ། སློབ་དཔོན་
དཔལ་ལྡན་འོད་ཟེར་བ། བཤེས་གཉེན་ངག་དབང་མཆོག་གྲུབ་པ། མེ་ཙར་དཀའ་
བཅུ་བ་ཆོས་རྒྱལ་མཚན། ལྷོ་པ་དཀའ་བཅུ་བ་ཧྲལ་མོར་གྲགས་པ། དྲུང་གཟིམས་
ཆུང་བ། དཀའ་བཅུ་བ་ཀུན་བཟང་པ། དཀའ་བཅུ་བ་སྦུ་ར་བ་སོགས་གཞན་དོན་ནུས་
པ་མང་དུ་བྱོན། དེ་ལྟར་བསྟན་པའི་བྱ་བ་རྒྱ་ཆེར་བསྐྱངས་ནས་དགུང་ལོ་རེ་བརྒྱད་
པ་མེ་ཕོ་རྟའི་ལོ་ཧོར་ཟླ་གཉིས་པའི་ཚེས་དྲུག་ལ་བྱམས་པ་གླིང་དུ་སྐུ་གཤེགས། དེ་ནས་
ལོ་བཞི་བཅུ་རྩ་གསུམ་སོང་། སྐུ་གདུང་ཞུགས་སུ་ཕུལ་བས་ཐུགས་ལྗགས་དབུ་ཐོད་རིང་
བསྲེལ་གྱིས་བརྒྱན་པ་བྱོན་པའི་ཐུགས་ལྗགས་གཉིས་ལོ་དེ་ཉིད་ལ་ཉེ་གནས་བྱང་རྩེ་བ་
རང་གིས་ཁུར་བླངས་ཏེ། དཔལ་གསང་བ་འདུས་པའི་གསེར་སྐུ་ཁྲུ་གང་པ་གཅིག་བཞེངས་
པའི་ནང་དུ་བཞུགས་ཤིང་། དབུ་ཐོད་ནི་ལྷ་རྩེ་དགོན་གསར་ན་བཞུགས་སོ། །གཤེགས་
པའི་རྟ་ལོ་འདི་དང་ལུག་ལོ་གཉིས་ཀྱི་རིང་ལ་འཆད་ཉན་མ་ཚུགས་པར་བར་སྟོངས་བྱུང་
བར་སྣང་།
དེ་ནས་སློབ་དཔོན་ལྷ་རིན་པའི་ཞལ་སྔ་ནས་ཉིད་ཀྱི་ནི་མེ་སྟག་ལ་རྒྱ་མར་སྐུ་
འཁྲུངས། ལོ་འདི་ལ་གནས་རྙིང་ཆོས་རྗེའང་འཁྲུངས། རྗེ་བཙུན་ཤེས་རབ་སེང་གེ་
གཤེགས་པའི་ཕྱི་ལོ་ཡིན། འབྲས་སྤུངས་སུ་སློབ་དཔོན་ཞོགས་པ་མགོ་སེ་ལ་མདོ་ཕྱོགས་
སྐོར། གྱེ་རེ་དཀའ་བཞི་བ་སངས་རྒྱས་དབང་ཕྱུག་པ་ལ་འཁོར་ལོ་བདེ་མཆོག་སྐོར།
རྒྱུད་པ་ཀུན་དཀའ་དོན་གྲུབ་པ་ལ་དཔལ་གསང་བ་འདུས་པའི་རྩ་བཤད་འགྲེལ་པ་དང་



102
རྒྱལ་རབས་ཆོས་འབྱུང་།
བཅས་པ་གསན་པ་ཞིག་སྟེ། རང་ལོ་ཞེ་གསུམ་པ་ས་སྤྲེ་ནས་ས་ལུག་གི་བར་བྱམས་པ་
གླིང་། ལྷ་རྩེ་དགོན་གསར། རན་ཚ་རབ། དགེ་གོང་། ལྷུན་གྲུབ་གླིང་། ལྷ་ལུང་སྐྱི་
སྡིངས་རྣམས་སུ་རིག་འཛིན་གྱི་སློབ་མའི་ཚོགས་ལ་རྒྱུད་འགྲེལ་མན་ངག་དང་བཅས་
པ་གསུངས་པས་འཕྲིན་ལས་ཕུན་སུམ་ཚོགས་པ་བྱུང་བ་སྟེ་འབྲས་རྟགས་སུ་རྡོ་རྗེའི་སློབ་
དཔོན་ཆོས་ལྡན་བློ་གྲོས་པ། རབ་འབྱམས་པ་བྱང་བློ་སོགས་སྡེ་སྣོད་འཛིན་པ་མང་དུ་
འཁོར་ལ། ཁོ་བོས་ཀྱང་མགོན་པོ་བར་ཆད་ཀུན་སེལ་གྱི་རྗེས་གནང་ཞིག་གི་ཆོས་འབྲེལ་
ཞུས། གྲྭ་ཚང་གཏད་ནས་བྱང་གླིང་དང་འོད་སྣེའི་གདན་སར་བཞུགས་ཤིང་། ཕལ་
ཆེར་ནི་གླང་པོ་རི་ལ་ཟབ་ཁྲིད་རྣམས་ཐུགས་ཉམས་སུ་བསྟར་བས་ཡོན་ཏན་ཁྱད་པར་
ཅན་འཁྲུངས་པར་སྣང་སྟེ་ཐུགས་ཟབ་པས་མི་གསུང་། །
འཕྲལ་གྱི་རྣམ་ཐར་ཡང་ཕྱག་རྫས་ལ་གསོག་འཇོག་མི་མཛད་པ། ཐུགས་ཟབ་
ལ་དཀྱེལ་ཆེ་བ། དགོས་མེད་དུ་གྲྭ་པ་ལ། བཀའ་མི་བཀྱོན་པ། ཅུང་ཟད་བཀྱོན་དགོས་
པ་བྱུང་ནའང་ཟུར་གྱིས་གོ་བར་མཛད་པ། གྲྭ་པ་སྦྱིན་བདག་ལ་ཉེ་རིང་གི་ཕྱོགས་འཛིན་
མི་མཛད་པ། སྙིང་ནས་གུས་པའི་གྲྭ་པ་སྦྱིན་བདག་ལ་ཐུགས་གཏོད་པ། ཁ་དད་པ་
དང་ཐོལ་འགྲོགས་ལ་མཁས་པ། མི་ཆེན་གྱི་བླ་མ་མཛད་པ་ལ་མི་དགྱེས་པ། སྐུ་མཚམས་
བསྡམས་ཚར་ནས་སུ་ལ་ཡང་ངོ་ཆེ་མི་མཛད་པ། རང་ཉིད་ཆོས་པ་བཟང་བཟང་ལྟར་
དུ་མི་མཛད་པར་དམ་པ་གཞན་གྱི་བསྔགས་པ་བརྗོད་པ་སོགས་ཏེ་ཡ་མཚན་པ་ཞིག་གོ།
དེ་ལྟར་བཤད་སྒྲུབ་གཉིས་ཀྱིས་བསྟན་པ་ལ་བྱ་བ་མཛད་པའི་མཐར། དགུང་ལོ་དོན་
གཅིག་བཞེས་པ་མེ་ཕོ་བྱི་བ་ལོའི་ཧོར་ཟླ་བཞི་པའི་ཚེས་བཅུ་གཅིག་ལ་འོད་སྣང་སྐུ་
གཤེགས། དེ་ནས་ལོ་བཅུ་གསུམ་སོང་། དེའི་ཚེ་མེ་ཏོག་གི་ཆར་དང་འཇའ་འོད་ཀྱི་



103
བཀའ་གདམས་ཆོས་འབྱུང་།
གུར་སོགས་བྱུང་ཞིང་། གདུང་ཞུགས་སུ་ཕུལ་བས་རིང་བསྲེལ་ཤཱ་རི་རམ་སོགས་རིང་
བསྲེལ་གྱི་རིགས་མང་པོ་དང་ཐུགས་གསུམ་བྱོན་པའི་མཆོག་ཏུ་ལྕི་བ་ནི་འོད་སྣ་ཉིད་དུ་
བཞེངས་པའི་རྡོ་རྗེ་འཆང་གི་གསེར་སྐུའི་ནང་དུ་བཞུགས་ཤིང་། གཞན་གཉིས་ནི་ཀམ་
ཀམ་དང་བྱམས་པ་གླིང་ན་བཞུགས་སོ། །
དེའི་རྗེས་སུ་རྡོ་རྗེའི་སློབ་དཔོན་ཆོས་ལྡན་བློ་གྲོས་པའི་ཞལ་སྔ་ནས་ནི་ས་སྟག་
ལ་རྒྱ་མར་འཁྲུངས། སློབ་དཔོན་ལྷ་རིན་པ་འཁྲུངས་ནས་ལོ་སྐོར་གཅིག་སོང་བ་དེ་ཡིན།
སྤྱན་སྔ་བློ་གྲོས་རྒྱལ་མཚན་ཕྱི་མ་ལ་རབ་ཏུ་བྱུང་། སློབ་དཔོན་ཆོས་གྲུབ་པ། སློབ་
དཔོན་དོན་ཡོད་དཔལ་ལྡན་པ། མཁས་པ་རྟ་ནག་ཆོས་མཛད་པ་རྣམས་ལ་མདོ་ཕྱོགས་
ཀྱི་དཀའ་ཆེན་དང་། སློབ་དཔོན་ལྷ་རིན་པ་ལ་དཔལ་གསང་བ་འདུས་པའི་རྒྱུད་འགྲེལ་
མན་ངག་དང་བཅས་པ་གསན་པ་ཞིག་སྟེ། རང་ལོ་སོ་དགུ་པ་མེ་འབྲུག་ནས་ལྕགས་
ལུག་གི་བར་རྒྱུད་ཀྱི་བཤད་པ་ལེགས་པར་མཛད་པས་ཡོན་ཏན་ལ་དགའ་བའི་གྲྭ་པ་མང་
དུ་འདུས་ལ། ཁོ་བོས་ཀྱང་གསང་འདུས་མི་བསྐྱོད་པའི་དབང་། རྒྱུད་འགྲེལ་དམར་
ཁྲིད་དང་བཅས་པ། རྒྱུད་ཕྱི་མ་འགྲེལ་པ་དང་བཅས་པ། རིམ་ལྔ་གསལ་སྒྲོན། བསྐྱེད་
རིམ་ཊིཀྐ། སྔགས་རིམ་ཆེན་མོ། དྲིལ་བུ་ལུས་དཀྱིལ་གྱི་དབང་། ལཱ་དྲིལ་གཉིས་ཀྱི་
ཁྲིད། འདོད་འཇོ། ཡི་དམ་གྱི་ཁྲིད། འཁོར་ཆེན་གྱི་ཁྲིད། ནཱ་རོ་ཆོས་དྲུག་གི་ཁྲིད།
གསང་བ་བསམ་གྱི་མི་ཁྱབ་པའི་ཁྲིད་དཔེ་ལུང་དང་བཅས་པ། མགོན་དཀར་ཡིད་བཞིན་
ནོར་བུའི་རྗེས་གནང་། སྨན་བླའི་རྗེས་གནང་། འཆི་མེད་འཁྲུལ་འཁོར་སོགས་ཐེག་
པ་ཆེན་པོའི་ཆོས་མང་པོ་ཞིག་གི་བཀའ་དྲིན་ཞུས།
འཕྲལ་གྱི་རྣམ་ཐར་ཡང་ཕྱག་རྫས་ལ་སྲེད་པ་མི་མཛད་པ། མཁས་བཙུན་གྱི་



104
རྒྱལ་རབས་ཆོས་འབྱུང་།
ཁེངས་པ་མི་མངའ་བ། གྲྭ་པ་སྦྱིན་བདག་ལ་ཐུགས་བརྩེ་བ། དམ་པའི་རྣམ་ཐར་གསན་
པ་ན་སྤྱན་ཆབ་ངང་གིས་འབྱུང་བ། ཐུགས་དམ་དང་ཕྱག་དཔེ་གཟིགས་པ་སོགས་དགེ་
བའི་བྱ་བ་ལ་སྤྲོ་བ། གང་བྱུང་གིས་འཚོ་བའི་བསྟེན་སླ་བ་སོགས་ཏེ་ཆོས་པའི་མིག་འདྲེན་
བཟང་པོ་མཛད་པ་ཞིག་གོ །དེ་ལྟར་བསྟན་པ་རིན་པོ་ཆེ་རྒྱ་ཆེར་བསྐྱངས་བའི་མཐར་
དགུང་ལོ་ང་བཞི་བཞེས་པ་ལྕགས་མོ་ལུག་གི་ལོ་ཧོར་ཟླ་གསུམ་པའི་ཚེས་བཅུ་དྲུག་ལ་
སྐ་ཚལ་གྱི་གཙུག་ལག་ཁང་དུ་གཤེགས། དེ་ནས་ལོ་བཅོ་བརྒྱད་སོང་། དེའི་ཚེ་མེ་
ཏོག་གི་ཆར་དང་འཇའ་ཚོན་གྱི་གུར་བྱུང་ལ། གདུང་ཞུགས་སུ་ཕུལ་བས་རིང་བསྲེལ་
དང་ཡིག་སྣ་སོགས་བྱོན། དེའི་རྗེས་སུ་ཁོ་བོས་ལོ་བཅུ་བཞིའི་རིང་གྲྭ་ཚང་བཟུང་བ་
སྤྱིར་ལྷ་ཇོ་བོ་དཀོན་མཆོག་གསུམ་གྱི་ཐུགས་རྗེ་དང་། ཁྱད་པར་སློབ་དཔོན་པའི་ཞལ་
སྔ་ནས་དེ་ཉིད་སྐུ་བསྙུང་བའི་ལྷུང་གཡོག གཤེགས་པའི་དགོངས་རྫོགས། རྟེན་བཞེངས།
འདས་མཆོད་ཆག་མེད་དུ་བཟུང་བ་སོགས་པའི་རྒྱུ་མཐུན་ལས་བཤད་ཉན་ལ་བར་ཆད་
མེད་ཅིང་། དགེ་རྒྱུན་དུ་ཇ་ཚུལ་འཛུགས་པ་དང་འདུ་ཁང་ཟུར་འབྲེལ་བརྩིག་པ་སོགས་
ཆོས་ལྡན་གྱི་བྱ་བ་འགའ་ཞིག་སྒྲུབ་ཏུ་བྱུང་བ་སྟེ། དངོས་གྲུབ་ཐམས་ཅད་ཀྱི་རྩ་བ་བླ་
མ་ཡིན་པ་ལ་ངེས་པ་ཉུང་ཟད་ཅིག་སྐྱེས་སོ། །ཤིང་སྤྲེལ་ནས་ཆོས་རྗེ་དཀོན་མཆོག་
དར་བས་གྲྭ་ཚང་གི་ཐུགས་ཁུར་བཞེས་པ་ལུགས་གཉིས་ཀྱི་འཕྲིན་ལས་བཟང་པོ་ཤིན་
ཏུ་རྒྱས་པར་ཤར་དང་གཉིས་འཛིན་དུ་བཞུགས་སོ། །དེ་ལྟར་ན་སྟོད་རྒྱུད་སྨད་རྒྱུད་
ཅེས་གྲགས་པའི་གྲྭ་ཚང་འདི་དག་དཔོན་སློབ་དང་མཆེད་གྲོགས་ནང་མཐུན་པས་ཉན་
བཤད་འཕེལ་བ། དགེ་འདུན་གྱི་བཅའ་ཁྲིམས་ལ་གནས་པས་རྣམ་ཐར་གཙང་བ། སྐྱེ་
བོ་ཕལ་ཆེར་ངང་གིས་བྱམས་པས་དད་ཟས་འདུ་བ། མཁའ་འགྲོ་ཆོས་སྐྱོང་རྒྱུན་དུ་འཁོར་



105
བཀའ་གདམས་ཆོས་འབྱུང་།
བས་བར་ཆད་ཆུང་བ། བླ་མའི་གདན་སར་སློབ་མ་བཞུགས་པས་དམ་ཚིག་གཙང་བ་
སོགས་ཏེ། འཇིག་རྟེན་གྱི་ཡོན་གནས་འོས་པ་ཡིན་ནོ་ཞེས་ཤེས་པར་བྱའོ། །རྗེ་བཙུན་
ཙོང་ཁའི་རིང་ལུགས་ལྷ་ལམ་གཞིར། །མདོ་རྒྱུད་བསྟན་པ་ཉི་ཟླའི་འགྲོས་ཆེན་གཡོ།།
གསང་སྔགས་རིང་ལུགས་མཚན་མོའི་མགོན་པོ་ནི། །འགྲན་པ་བཞིན་དུ་གཉིས་ཤིག་
འཇིག་རྟེན་སྣང་། །ཡོན་ཏན་དཀྱིལ་འཁོར་རྫོགས་པ་ཡི། །རྒྱུད་འཛིན་ནོར་བུ་ཆུ་ཤེལ་
གྱི༑ ༑འཕྲིན་ལས་འོད་དཀར་འདི་མཐོང་ཚེ། །འགྲོ་བློའི་ཀུ་མུད་ཅིས་མི་འཛུམ། །
འཇམ་དབྱངས་ཆོས་རྗེ་ནི་དོན་གྲུབ་ཅེས་པ་ས་མོ་ལུག་གི་ལོ་ལ་བསམ་ཡས་སུ་
སྐུ་འཁྲུངས། རྩེ་ཐང་དུ་རབ་ཏུ་བྱུང་སྟེ་གྲལ་འཛིན་མཛད། གསང་ཕུར་གཉལ་རྒོད་
རིན་བསམ་དང་། ལྡན་མ་དཀོན་མཆོག་སེང་གེ་ལ་ཕར་ཚད། སྐྱོར་མོ་ལུང་དུ་མཁན་
ཆེན་དཀའ་བཞི་བ་ལ་འདུལ་མངོན། དགེ་ལྡན་དུ་རྗེ་རིན་པོ་ཆེ་ཉིད་ལ་དྲང་ངེས་རྣམ་
འབྱེད། རྩ་འཇུག་གི་བཤད་པ། བྱང་ཆུབ་ལམ་རིམ་ཆེ་ཆུང་། སྔགས་རིམ་ཆེན་མོ།
དཔལ་གསང་བ་འདུས་པའི་རྩ་རྒྱུད་འགྲེལ་བ་སྒྲོན་མ་གསལ་བ་དང་བཅས་པ། བཤད་
རྒྱུད་ལྔ། མདོར་བྱས། མདོ་བསྲེ། རྣམ་གཞག་རིམ་པ། རྡོ་རྗེ་སེམས་དཔའི་སྒྲུབ་
ཐབས། རིམ་ལྔ། སྤྱོད་བསྡུས། རིམ་ལྔ་གསལ་སྒྲོན། རིམ་ལྔ་གདན་རྫོགས། བདེ་
དགྱེས་ཀྱི་ཆོས་སྐོར། ཡོ་ག་སྐོར་སོགས་རྒྱ་ཆེར་གསན་པས་བཀའ་བསྟན་བཅོས་མང་
དུ་མཁྱེན་པའི་མཁྱེན་རབ་ལ་སུས་ཀྱང་འགྲན་དུ་མེད་པར་གྲགས་པ་སྟེ། ཡིད་བཟང་
རྩེ་པས་ཀྱང་རྗེ་བླ་མའི་སྲས་ཤིག་ལ་འབྲས་སྤུངས་ཆོས་རྗེ་འདི་རང་མཁྱེན་རབ་ཆེ་ཞེས་
བསྔགས།
རྗེ་རིན་པོ་ཆེ་ཉིད་ཀྱིས་མཁན་པོ། འདུལ་བ་འཛིན་པས་ལས་སློབ། རྒྱལ་ཚབ་
Jས་མར་



106
རྒྱལ་རབས་ཆོས་འབྱུང་། །
ཆོས་རྗེས་གསང་སྟོན་མཛད་ནས་བསྙེན་པར་རྫོགས། རྗེ་ཐམས་ཅད་མཁྱེན་པ་ཉིད་
ཀྱིས་ཆོས་རྗེ་འདི་པ་དང་། ཆོས་རྒྱལ་ནམ་མཁའ་བཟང་པོ་མཆོད་ཡོན་གཉིས་ལ་ཆོས་
སྡེ་འདེབས་དགོས་པའི་བཀའ་སྔ་ཕྱིར་ཕེབས་པ་དང༌། །
ཆོས་རྗེ་བའི་མནལ་ལམ་དུའང་ལྷ་གནམ་ཐེ་དཀར་པོ་ཡིན་ཟེར་བ་ཞིག་གིས་
དགོན་པའི་ས་ཡུལ་བསྟན་ཏེ། འདིར་ཁྱེད་ཀྱིས་དགོན་པ་ཞིག་འཐོབ། ངས་བཙུན་པ་
སྟོང་ཕྲག་ལྔ་འབུལ་ཟེར། དེ་གའི་མོད་ལ་དན་འབག་མདའ་ནས་ཡར་བྱོན་པས་ལོངས་
སྤྱོད་ཀྱི་ཆུ་ཡིན་ཟེར་བའི་རྫིང་བུ་མང་པོ་འདུག་པ་གཟིགས་ཤིང་ཁྱད་པར་གླང་ཆེན་རི་
གདོང་དུ་རྫིང་བུ་མང་པོའི་འགྲམ་ན་རྗེ་རིན་པོ་ཆེ་བཞུགས་ནས་འདི་རྣམས་ཐོས་བསམ་
གྱི་རྫིང་བུ་ཡིན་པས་འཐུང་གསུང་པ་སོགས་ཀྱི་ལྟས་ཡ་མཚན་ཅན་བྱུང་བ་གཉིས་ཚོགས་
ལས། ཉིད་ཀྱི་དགུང་ལོ་སོ་བརྒྱད་པ་མེ་ཕོ་སྤྲེའུའི་ལོ་ལ་དཔལ་ལྡན་འབྲས་སྤུངས་ཀྱི་
ཆོས་སྡེ་ཆེན་པོ་བཏབ། ཆོས་རྗེ་རང་གདན་སར་བཞུགས་ནས་གྲྭ་ཚང་སོ་སོར་སློབ་དཔོན་
བསྐོ་བ་མཛད་ཅིང་། གཞིས་ཁ་སྣེའུ་ནས་ལོ་ལོ་བཞིན་སྨོན་ལམ་ཆེན་མོ་དང་གདུགས་
དཀར་འཛུགས་པ། དབྱར་ཚུལ་དགུན་ཚུལ་སྟར་ཆགས་པ། གཟིམས་ཁང་དང་འཆད་
ཉན་ཁང་ཚོར་ན་བཟའ་གསོལ་ཆས་ནམ་དགོས་སུ་ཕུལ་བ་ལས། དགོན་པ་མ་བས་བུ་
དགའ་བ་འོང་བར་ལུང་བསྟན་པ་ལྟར་གྲུ་ཚོགས་བཅའ་ཁྲིམས་བཤད་ཉན་སོགས་ཕུན་
ཚོགས་མཐའ་དག་དཀར་ཕྱོགས་ཀྱི་ཟླ་བའི་དཀྱིལ་འཁོར་བཞིན་དུ་འཕེལ་བར་གྱུར།
སྐུ་ཆེ་བའི་ཡོན་ཏན་ཡང་བཀའ་བསྟན་བཅོས་ཀྱི་བཤད་པ་མཛད་པའི་དབང་
དུ་བྱས་ན། ཆོས་ནམ་བཙུགས་སུ་མདོ་ཕྱོགས་ཀྱི་པོ་ཏི་བརྒྱད་བརྒྱད་རང་རང་གི་འགྲེལ་
པ་བོད་ཊིཀ་རེ་དང་སྦྱར་ནས་གསུང་བ་གནང་ཞིང༌། སྤྱིར་ན་གཞུང་ལུགས་ཀྱི་པོ་ཏི་



107
བཀའ་གདམས་ཆོས་འབྱུང་།
ཆེན་མོ་བརྒྱ་དང་སུམ་ཅུ་ལ་ཐུགས་བཤད་མཛད། ཐུགས་དམ་སྤྲོས་བཅས་ཀྱི་རིམ་
པའི་དབང་དུ་བྱས་ན་གསང་འདུས་འཕགས་ལུགས། བདེ་མཆོག་ལུ་ནག་དྲིལ་བུ་གསུམ།
དགྱེས་རྡོར། དགྲ་འཇིགས་གཤེད་གསུམ། མི་གཡོ་བ། སྒྲོལ་མ་སོགས་ཡི་དམ་གྱི་
ལྷ་མང་པོའི་བསྙེན་པ་རྒྱུན་དུ་མཛད་པ་དང་། ཞག་རེ་ལ་ཨ་ར་པ་ཙ་ན་ཚར་སྟོང་ཕྲག་
གཉིས་རེ་དང་། མཚན་བརྗོད་ཚར་གསུམ་རེ་གསུང་ཞིང་། གཙོ་བོར་ཡིག་དྲུག་ལ་
ཐུགས་དམ་མཐིལ་དུ་མཛད་པས་ཕྱིས་དུང་འཕྱུར་གཉིས་ལྷག་པར་ལོངས་། མཚན་
སྣང་གི་དབང་དུ་བྱས་ན། དབུས་ན་རྗེ་བཙུན་འཇམ་དབྱངས་དང་། གཡས་ན་མགོན་
པོ་ཀླུ་སྒྲུབ། གཡོན་ན་ཞི་བ་འཚོ། མདུན་ན་རྗེ་རིན་པོ་ཆེ་ངོ་ཆེན་གྱི་རྣམ་པ་ཅན་དུ་
འཁོད་པ་ཞིག་གི་གཟིགས་སྣང་དངོས་སུ་རྒྱུན་མར་འབྱུང་བ་དང་། མནལ་ལམ་དུ་
འཕགས་པ་ཀླུ་སྒྲུབ་གཙོ་འཁོར། ཆོས་རྒྱལ་སྲོང་བཙན་སྒམ་པོ་ཡབ་ཡུམ། རྗེ་རིན་
པོ་ཆེ། ཡེ་ཤེས་མགོན་པོ་ཕྱག་དྲུག་པ་ལྕམ་དྲལ་རྒྱལ་ཆེན་བཞི་སོགས་ཀྱིས་རྗེས་སུ་བཟུང་
བའི་མཚན་མ་བྱུང་བ་སོགས་བསམ་གྱིས་མི་ཁྱབ།
ཀྱི་རྫོགས་རིམ་ཟབ་མོ་ཐུགས་རྒྱུད་ལ་མངའ་བས། རླུང་འོད་ཟེར་ལྔ་པའི་ཁ་དོག་གསལ་
བར་གཟིགས་པ་སོགས་དཔག་དཀའ་བ་སྟེ། སྐུ་ཚེ་སྔ་མ་གཉོས་རྒྱལ་བ་ལྷ་ནང་པ་ལྟ་
བུའི་རྣལ་འབྱོར་གྱི་དབང་ཕྱུག་ཏུ་གྱུར་ན་སྐུ་ཚེ་འདིར་ལྟ་ཅི་སྨོས། འཕྲལ་གྱི་མཛད་
པའི་དབང་དུ་བྱས་ན་ཕྱག་ཏུ་བྱུང་བའི་དངོས་པོ་རྣམས་ཆ་གསུམ་དུ་བགོས་ནས་ཆ་གཅིག་
གིས་ཕྱག་དཔེ་དང་རྟེན་གསུམ་བཞེངས། ཆ་གཅིག་གིས་ནད་པ་རྣམས་ཀྱི་ཕྱིར་དུ་སྨན་



རྒྱལ་རབས་ཆོས་འབྱུང་།
108
སྦྱིན་མཛད། ཆ་གཅིག་གིས་གཟིམས་ཁང་གི་ཐབ་སྤྱོད་དང་སློབ་མ་སྐྱོང་བར་མཛད།
གསུང་ལས་སྐྱེས་པའི་སྲས་ཀྱི་དབང་དུ་བྱས་ན་མཁས་པ་མུ་ཏྲད་པ། ཉན་སྟོན་པ་ཤཱཀྱ་
རྒྱལ་མཚན། མཁན་ཆེན་དཔལ་བློ་བ། སློབ་དཔོན་སྒ་ལེབ་སྟག་ལེབ་གཉིས། སྣར་
ཐང་བ་རབ་མཆོག གྲྭ་ཆུང་ཡོན་ཏན་རྒྱལ་མཚན་པ། ཉག་རེ་རྡོར་རྒྱལ་བ། ལྕོག་པ་
བྱང་དཔལ་བ། བང་རིམ་ཆོས་མཛད་འཇམ་དབྱངས་དཔལ་འབྱོར་རིན་ཆེན། ལོ་
སྨྲ་བ་ཤེས་རབ་རིན་ཆེན། ཆོས་རྗེ་ནམ་མཁའ་བློ་གྲོས། གཙང་པ་ཀུན་རྒྱལ་བ། བླ་
མ་བརྩོན་འགྲུས་གྲགས་པ། བླ་མ་སྦྱིན་མཆོག་པ། སློབ་དཔོན་རྒྱན་ཚུལ། སློབ་དཔོན་
ཀུན་བཟོད་པ། གནས་བརྟན་དགེ་ལེགས་དཔལ་བ་སོགས་སྡེ་སྣོད་འཛིན་པ་མང་དུ་བྱོན།
དེ་ནས་དགུང་ལོ་བདུན་ཅུ་པ་ས་འབྲུག་གི་དགུན་ཆོས་ཀྱི་མཇུག་ལ། རྩེ་ཁ་བས་གདན་
དྲངས་ནས་ཞག་ཤས་བཞུགས། སླར་འབྲས་སྤུངས་སུ་ཕེབས་ནས་བསླབ་བཏུས་ཀྱི་བརྩོན་
འགྲུས་ལེའུ་མཇུག་ཆོས་ཐུན་གཉིས་ཀྱིས་རྫོགས་པར་མཛད་ལ། དེ་ནི་བརྩོན་འགྲུས་
མཐར་ཕྱིན་ཞེས་པའི་དོན་དེ། སྐུ་ཚེ་དེ་ལ་འབྲས་སྤུངས་སུ་ཆོས་འཁོར་བསྐོར་བའི་ཐ་
མར་བྱུང་སྣང་། དུས་དེ་ནས་སྐུ་ཅུང་ཟད་བསྙུང་བས་ཕེབས་བཞུད་དཀའ་བར་ཡོད་
ནའང་བསྟན་པ་དང་སེམས་ཅན་ལ་དགོངས་ཏེ། རིམ་པས་གཞིས་ཁར་ལོ་སར་དང།
ལྷ་སར་སྨོན་ལམ་ཆེན་མོའི་གྲལ་དབུ་ལ་ཕེབས་ནས་ཇོ་བོ་རྣམ་གཉིས་དང་བཅུ་གཅིག་
ཞལ་སོགས་མཇལ་དུས། ད་ལན་མིན་པ་ཨེ་མཇལ་མི་ཤེས་གསུངས་ཐུགས་འདུན་དྲག་
པོའི་སྒོ་ནས་སྨོན་ལམ་དཔག་ཏུ་མེད་པ་མཛད། །
འབྲས་སྤུངས་ལ་ཕེབས་ཞོར་པོ་ཏ་ལར་ཞག་གསུམ་བཞུགས་པ། ནང་སོ་དང་
ཡོན་མཆོད་བཞུགས་གདན་ལ་འཁོད་དུས་ཤིག་ཆོས་རྗེའི་ཞལ་ནས། རྗེ་བཙུན་གྲགས་



109
བཀའ་གདམས་ཆོས་འབྱུང་།
པའི་མངོན་རྟོགས་ལྗོན་ཤིང་དུ། །འདི་དག་སྟོན་པའི་བླ་མའི་བཀའ་དྲིན་ནི། །དྲན་
པའི་ཚེ་ན་དད་པས་མཆི་མ་ལྷུང་། །ཞེས་གསུངས་ཏེ། རྗེ་རྣམ་གཉིས་ཀྱི་ཐུགས་རྒྱུད་
ནི་མི་ཤེས། གསུང་རབ་ནི་རིམ་ལྔ་གསལ་སྒྲོན་ཉིད་ཟླ་དང་བྲལ་བས་མཆི་མ་ལྷུང་ན་
འདི་ལ་ལྷུང་རྒྱུ་ཡིན་ཏེ། ད་ལེགས་པར་འཆད་པ་དཀོན། བསྟན་པའི་མཇུག་མ་རྣམ་
དག་གཅིག་འདུག་སྟེ། འཇུག་མཁན་མི་འདུག ངེད་རང་གི་ཁ་སྟབས་ནི་འདི་ལྟར་
སོང་གསུངས་ནས། གསུང་འདར། སྤྱན་ཆབ་མང་པོ་མཛད་པས། ནང་སོ་དཔོན་
བློན་ཡང་སྤྱན་ཆབ་མང་པོ་ལྷུང་བར་སྣང་། འབྲས་སྤུངས་སུ་ཕེབས་ནས་ནང་སོ་དཔོན་
བློན་དང་གྲྭ་བུ་སློབ་རྣམས་ཀྱིས་ཟླ་བ་སྦྲེལ་ནས་སྐུ་རིམ་རྒྱ་ཆེན་པོ་བསྒྲུབས་ཤིང་། བརྟན་
བཞུགས་དགོས་པའི་ཞུ་བ་ཕུལ་བ་ན་ཉིད་ཀྱི་ཞལ་ནས། མདང་རྗེ་རིན་པོ་ཆེ་ཕེབས་ནས་
ངེད་རང་གཉིས་རྒྱ་ནག་ཏུ་འགྲོ། རི་བོ་རྩེ་ལྔར་སྒྲུབ་པ་བྱེད་གསུང་བས། ད་རྗེ་རིན་
པོ་ཆེ་ལ་སྡེ་སྣོད་གསུམ་དང་རྒྱུད་སྡེ་བཞི་གསུང་གིན་བཞུགས་ཞུས་དང་གསུངས་ནས་
ཕྱག་ཐལ་མོ་སྦྱར་སྤྱན་ཆབ་མང་པོའང་མཛད་པ་ཡིན་སྣང༌། །
དེ་ནས་ཧོར་ཟླ་གཉིས་པའི་མཇུག་ལ་ནུབ་གཅིག་མནལ་ལམ་དུ། རྗེ་རིན་པོ་
ཆེ་ཕེབས་ནས་རྗེ་བཙུན་འཇམ་པའི་དབྱངས་ཀྱི་ཕྱག་དྲིལ་ཡིན་གསུང་པ་ཞིག་གནང་།
ད་ཁྱོད་ངོ་གཉིས་སྡོད་གསུང་བ་ཞིག་རྨིས་པ། དྲུང་འཁོར་བ་རྣམས་ལ་གསུངས་པས།
ཁོང་རྣམས་ཟླ་བ་དང་ལོ་གང་ཡིན་ལ་མ་ངེས་ཀྱང་། དོན་ལ་ཟླ་བ་ཡིན་སྣང་། དེ་
ནས་མྱ་ངན་ལས་འདའ་བའི་ལྟས་བྱུང་བ་ན་གཟིམས་ཆུང་དུ་ཕེབས་ཏེ། ཞབས་གཉིས་
སྐྱིལ་ཀྲུང་དང་། ཕྱག་གཉིས་མཉམ་གཞག་མཛད་ནས་ཐུགས་དམ་ལ་ཐུགས་གཏད་
པས་སྐུ་སྨད་ནས་དྲོད་ཡར་ལ་རིམ་གྱིས་སྡུད་པའི་ཚེ། རྗེ་བཙུན་འཇམ་དབྱངས་ཀྱིས་



110
རྒྱལ་རབས་ཆོས་འབྱུང་།
ཞལ་གཟིགས་བྲིས་སྐུ་དེ་སྐུ་མདུན་དུ་སྤྱན་དྲངས། རྗེ་བཙུན་ཕེབས་ཡོད་ལགས་ཞུས་
པས། སྤྱན་གྱིས་ནི་མ་གཟིགས། དབུ་དུད་པ་ཞིག་མཛད། ཅུང་ཞིག་ལོན་པ་ན། ད་
མི་དགོངས་པར་འདུག་སྙམ་ནས་བྲིས་སྐུ་དེ་སྐུ་རྒྱབ་གཡོན་ཕྱོགས་སུ་གདན་དྲངས་པས།
ཇི་ལྟར་སྤྱན་དྲངས་པ་ལྟར། བྲིས་སྐུ་ལ་སྤྱན་གདངས་ཏེ། ཨོ་གོ་སྐུ་དཔུང་གཡོན་པའི་
སྟེང་དུ་བཞག་ནས་ཞག་འགའ་བཞུགས་པས། ཕལ་ཆེར་གྱིས་སྐུའི་གཟི་མདངས་ལ་
དཔགས་ནས་འཁྲུལ་པའང་སྐྱེས། དེ་ནས་ས་མོ་སྦྲུལ་ལོ་དེའི་ཟླ་བ་བཞི་པ་ས་ག་ཟླ་བའི་
ཚེས་བཅོ་བརྒྱད་ལ་དགའ་ལྡན་ཆོས་ཀྱི་ཕོ་བྲང་མི་ཕམ་རྒྱལ་བའི་མདུན་སར་ཐེགས་སོ།།
དེ་ནས་ལོ་བརྒྱད་ཅུ་ཐམ་པ་སོང་། དེའི་ཚེ་ནམ་མཁའ་ཤིན་ཏུ་དྭངས་པ་ལ་འཇའ་དཀར་
པོ་དང་། ཁ་དོག་སྣ་ལྔའི་གུར་ལྕགས་སྒྲོག་ལྟར་འབྲེལ་པ་འབྲས་སྤུངས་ནས་དགེ་ལྡན་
གྱི་བར་ལ་ཤར་བ་དང་། ལྷའི་མེ་ཏོག་གི་ཆར་མང་དུ་བབས་པ་སོགས་སྐྱེ་བོ་ཀུན་གྱི་
མིག་ལམ་དུ་བྱུང་ཞེས་སློབ་དཔོན་ཆོས་རྗེ་གཉལ་པས་གསུངས། སྐུ་གདུང་ནི་བཤད་
གྲྭ་ཡུན་རིང་དུ་གནས་པའི་རྟེན་འབྲེལ་དུ་དངུལ་གྱི་མཆོད་རྟེན་ནང་ན་བཞུགས་ཡོད་དོ།།
ཉག་རེ་རྡོར་རྒྱལ་བས་ནི་ལྡན་ཆོས་འཁོར་གླིང་གི་ཆོས་སྡེ་བཏབ་སྟེ་དབུ་ཕར་
གྱི་བཤད་གྲྭ་བཙུགས་པ་དར་རྒྱས་ལེགས་པོ་བྱུང་ཞིང་། དེང་སང་ཡང་བཤད་རྒྱུན་
མ་ཉམས་པར་མཆིས། ཤེས་རིན་པས་ནི་སྟག་ཚང་ཆོས་འཁོར་སྒང་གི་གདན་ས་མཛད་
དེ་གདུལ་བྱ་བསྐྱངས། མཁྱེན་རབ་ཡངས་ཤིང་སྒྲ་སྙན་ངག་ཀྱང་ལེགས་པར་དགོངས་
པས་གཙང་ཕྱོགས་ཀྱི་ལུང་རིགས་སྨྲ་བ་མང་པོ་ཡོན་ཏན་ལ་འཁོར་བའི་ཤོམས་བྱུང་བ་
ན༑ ཆོས་རྗེ་རྡོ་རྗེ་གདན་པ་ཞལ་སློབ་ཏུ་བྱུང་བའི་ངོ་འཛིན་ལ་དམིགས་པ་འདྲས་རྩ་
འཇུག་གི་རྣམ་བཤད་དང་། ལྷག་མཐོང་ཆེན་མོ་སོགས་ལ་འགལ་བ་སྟོན་པའི་བསྟན་



111
བཀའ་གདམས་ཆོས་འབྱུང་།
བཅོས་བརྩམས་པ་ལས་ཕལ་ཆེར་ཞེ་འཁྲིགས་ནས་དཔོན་སློབ་དུ་མ་འབྲེལ་པ་ཡིན་ཞེས་
ཡོངས་འཛིན་དམ་པ་ཨ་མོ་གྷ་གསུང་། བང་རིམ་ཆོས་མཛད་པས་ཀྱང་བང་རིམ་ཆོས་
སྡེ་བཟུང་ནས་དྭགས་ཕྱོགས་སུ་བསྟན་པ་དང་སེམས་ཅན་ལ་ཕན་པར་མཛད། ཆོས་
རྗེ་དཔལ་སེང་པ་ནི་གཙང་རོང་དུ་སྐུ་འཁྲུངས། ཇོ་སྟན་ཚོགས་པ་ལ་རབ་ཏུ་བྱུང་སྟེ་
རྗེ་ཡབ་སྲས་ཀྱི་དྲུང་དུ་གསུང་རབ་ལ་གསན་པ་མཛད་ཅིང་གྲུབ་ཆེན་ཤཱ་བ་རི་པས་རྗེས་
སུ་བཟུང་བ་ཞིག་སྟེ། གསང་ཕུར་བཞུགས་དུས་ཤིག་གྲུབ་ཆེན་དཔོན་སློབ་བདུན་དང་
མཇལ་ནས་ཟབ་ལམ་དབུ་མའི་ལྟ་བ། འཁོར་ལོ་བདེ་མཆོག དུས་ཀྱི་འཁོར་ལོའི་བསྐྱེད་
རྫོགས་ཀྱི་གནང་། ཡེ་ཤེས་མགོན་པོ་རྩ་ཏུར་མུ་ཁའི་རྗེས་གནང་ཞལ་གདམས་དང་
བཅས་པ་རྣམས་ཞག་བདུན་གྱི་རིང་ཞུས་ཞེས་ཞལ་སྔ་ནས་མཁས་བཙུན་རིན་པོ་ཆེ་
གསུངས།
དེ་ནས་ས་སྐྱོང་དབང་པོ་དཔལ་འབྱོར་རྒྱལ་པོ་ཡོན་མཆོད་ཀྱིས་འབྲས་སྤུངས་
གདན་སར་སྤྱན་དྲངས་པ། དགེ་འདུན་རྣམས་ཀྱིས་དབུ་ཞྭ་ཞབས་གདན་དུ་འདིང་བ་
སོགས་གུས་མཆོད་ཞུས་ཤིང་། གྲྭ་ཚང་སོ་སོའི་ཉན་བཤད་ཀྱང་དེ་དུས་ཁོ་ན་འཕེལ་
བ་ཡིན་སྣང་། ཞལ་སློབ་མང་དུ་བྱོན་པ་ལས་ཆོས་སྐྱོང་གཉན་མགོན་གྱི་བཀའ་བབས་
པའི་དབང་དུ་བྱས་ན། ཞལ་སྔ་ནས་མཁས་བཙུན་པ་ནི་ཆོས་སྐྱོང་དང་ལས་འབྲེལ་བཟང་
བ་ཡིན་སྣང་ནའང་། བར་སྐབས་ཤིག་ནས་མཆོད་གཏོར་འབུལ་བ་འཕྲོ་བཅད་པས་
མནལ་ལམ་དུ་སྐུ་ཚེ་དེ་ལ་མི་མཇལ་བར་ཕྱི་མ་མཇལ་བའི་ལྟས་བྱུང་ཞེས་ཆོས་སྐྱོང་
ཆེ་ཆུང་གི་རྗེས་གནང་མཛད་དུས་གསུངས། ཞང་ལྷ་དཔོན་པོ་བློ་གྲོས་པ་ཡང་ཆོས་སྐྱོང་
ལ་ནུས་པ་ཐོན་པའི་ཁ་སྐད་ཆེ་ཞིང་། སེ་བ་ཆོས་སྡིངས་ཀྱི་བླ་མ་ཆོས་བཟང་ཉི་མ་སོགས་



1 12
རྒྱལ་རབས་ཆོས་འབྱུང་།
ལས་ཚོགས་ལ་མཁས་པའི་སློབ་མ་ཁ་ཡར་བྱོན། བླ་མ་བུམ་པ་ཅན་པ་ཡང་ཆོས་སྐྱོང་
དཔུང་ལ་འཁུར་ནས་མ་རུངས་པ་རྣམས་ལ་སྡིགས་པར་བྱེད་ཅིང་། ཇོ་བོ་རིན་པོ་ཆེ་
དཀར་མེས་མཆོད་པ་ཞིག་སྟེ། རླུང་གི་རྣལ་འབྱོར་གྱི་ནུས་པས་མདུང་གི་རྩེ་མོར་སྐྱིལ་
ཀྲུང་བཅའ་བར་བྱེད་པས་མདུང་རྩེ་རས་པ་དང་། ཕྱོགས་ཕྱོགས་སུ་ཁྲོམ་བསྡུས་ནས་
དམིགས་བརྩེ་མའི་བསྟོད་པ་སྐུལ་བར་བྱེད་པས་དགེ་ལྡན་རས་པ་ཞེས་གྲགས། ཆོས་
རྗེ་རིན་བྱང་བ་ནི་མདོ་སྟོད་གུང་རུའི་སའི་ཆར་འཁྲུངས། དབུས་སུ་ཕེབས་ཏེ་གསང་
ཕུར་མཚུངས་མེད་ཆོས་རྗེ་དང་། དགེ་ལྡན་དུ་རྒྱལ་ཚབ་རིན་པོ་ཆེའི་ཞབས་ལ་གཏུགས་
ནས་གསུང་རབ་ལ་སྦྱངས། སྦེ་སེར་གྱི་སློབ་དཔོན་ཐོག་ཏུ་བྱོན་ནས་རྣམ་བཤད་སྙིང་
པོ་རྒྱན་གྱི་དགོངས་པ་བཞིན་བཤད་ཅིང་སྤྱི་དོན་ཆེན་མོའི་རྩོམ་པ་མཛད་པས་འཕྲིན་ལས་
རྒྱས་པ་བྱུང་བའི་སྟེང་ནས་གླིང་སྟོད་ཆོས་རྗེ་དང་། དེ་ནས་འབྲས་སྤུངས་གདན་སར་
ཕེབས་ཏེ་བྱམས་ཆོས་ཀྱི་བཤད་པ་མཛད་པའི་མོད་ལ་སྐུ་གཤེགས། ཞལ་སློབ་ཀྱང་
སློབ་དཔོན་ཆོས་རྗེ་གཉལ་བ། ཆོས་རྗེ་ནེ་ཙོ་བ། སློབ་དཔོན་ཉི་མ་གྲགས་པ། ལྷ་བཙུན་
ནོར་བཟང་པ། བླ་མ་མཉྩ་བ། བླ་མ་རྒྱལ་སྟོན་པ། དྲུང་ཆེན་བློ་གྲོས་རྒྱལ་མཚན་པ་
སོགས་མང་དུ་བྱོན། དེའི་རྗེས་སུ་ཆོས་རྗེ་བློ་བཟང་ཉི་མ་གདན་སར་ཕེབས་པ་རྣམ་ཐར་
གོང་དུ་བརྗོད་ཟིན། །
རོང་སྟོན་བློ་བཟང་པ་ནི། དབུས་སུ་བྱོན་ནས་མདོ་སྔགས་ལ་གསན་པ་རྒྱ་ཆེར་
མཛད་ཅིང་། དགེ་ལྡན་ཉེར་གཉིས་ཁང་བཟུང་ནས་དབང་ལུང་མན་ངག་རྗེས་གནང་
རྣམས་ཀྱི་མཛོད་ཕྱེ་བ་ཞིག་སྟེ། འབྲས་སྤུངས་གདན་སར་ཕེབས་པ་བྱིན་རླབས་ཀྱི་རྟགས་
མཚན་ལས་བཞུགས་གདན་ནོན་པ་བྱུང་འདུག་ནའང་གསུང་གོ་དཀའ་བ་སོགས་ལས་



_113
བཀའ་གདམས་ཆོས་འབྱུང་།
མཚན་ཉིད་པ་རྣམས་ལ་ཕན་ཆེན་མ་བྱུང་བ་ལ་དཔགས། ཡུན་མི་རིང་བར་གདན་ས་
བཏད་དེ་སྟོད་ཕྱོགས་སུ་སྐུ་གཤེགས། ཐུན་མོང་མ་ཡིན་པའི་ཞལ་སློབ་ཀྱང་བླ་མ་དམར་
པོ་བ་སོགས་མང་དུ་བྱོན། །
ཆོས་རྗེ་ཉན་ཤཱཀ་པ་ནི་སྤྱིར་རྗེ་ཡབ་སྲས་དང་ཁྱད་པར་འཇམ་དབྱངས་ཆོས་
རྗེ་རྩ་བའི་ཡོངས་འཛིན་དུ་བསྟེན་ནས་མཁས་པར་སྦྱངས། སྔ་སོར་ཐོས་བསམ་གླིང་
པའི་འཆད་ཉན་ཞིག་མཛད་པ་བོར་ནས། སྟག་ལུང་ཆོས་རྗེ་བཀྲ་ཤིས་དཔལ་འོད་པ་
ལ་དགོངས་པ་ཞུས་ཏེ། རིན་ཆེན་བྲག་གི་དགོན་པ་བཏབ། དེ་ནས་འབྲས་སྤུངས་གདན་
སར་ཕེབས་པ། སྐྱ་སེར་མཐའ་དག་མོས་གུས་ཆེ་བ། དགེ་འདུན་གྱི་བཅའ་ཁྲིམས་
དམ་པ། མ་རུངས་པ་རྣམས་ནོན་ཆེ་བ། དྲང་སྲོང་གིས་བརྟུལ་བཞུགས་བརྟན་པ། དཀའ་
ཆེན་རྒྱུན་ཆགས་སུ་གསུང་བ་སོགས་བསྟན་པའི་བྱ་བ་མཛད་དེ་གཟིམས་ཁང་དུ་སྐུ་
གཤེགས། དེ་ནས་ཆོས་རྗེ་རབ་འབྱམས་པས་གདན་ས་མཛད་པ་རྣམ་ཐར་གོང་དུ་བརྗོད་
ཟིན།
ཆོས་རྗེ་ལེགས་ཆོས་པ་ནི་ས་བྱར་ཚལ་དུ་སྐུ་འཁྲུངས། གུང་རུ་ཆོས་བློ་བ་དང་
སློབ་དཔོན་དཔལ་བློ་བ་ལ་ཕར་ཚད་རྩ་འཇུག སློབ་དཔོན་གནས་བརྟན་པ་ལ་འདུལ་
མངོན། ཆོས་རྗེ་བ་སོ་བ་དང་། པཎ་ཆེན་པ་ལ་གསང་སྔགས་སྐོར་རྣམས་གསན་པས་
མཁས་པ་ཆེན་པོར་གྱུར། དགུང་ལོ་ཉེར་ལྔ་བཞེས་པ་ལ་ར་བ་སྨད་པའི་འཆད་ཉན་མཛད། །
ལོ་འདི་སྤྱན་སྔ་སྤྲུལ་སྐུ་དང་ཞལ་སྔ་ནས་དྷརྨ་རརྣ་རྣམ་གཉིས་ཀྱི་འཁྲུངས་ལོའང་ཡིན།
དེ་ནས་མདོ་ཁམས་ལ་ཕེབས་པ་ཡུན་རིང་མ་བཞུགས་པར་སླར་དབུས་སུ་བྱོན་ནས་བློ་
གསལ་གླིང་གི་བཤད་ཉན་ལོ་ཉི་ཤུ་རྩ་གྲངས་མཛད་པས་འཕྲིན་ལས་དང་སྙན་གྲགས་



114
རྒྱལ་རབས་ཆོས་འབྱུང་།
གཉིས་ཆར་མཐའ་ཡས་པ་བྱུང་། རེ་ལྔ་པ་ཆུ་གླང་ལ་གདན་སར་ཕེབས་པའང་གཞུང་
ཆེན་མོའི་བཤད་པ་གཙོ་བོར་མཛད། སྡེ་སྣོད་འཛིན་པའི་ཞལ་སློབ་ཀྱང་རིན་པོ་ཆེ་དྷརྨ་
རཏྣ་རྣམ་པ་གཉིས། ཞལ་སྔ་ནས་ཐམས་ཅད་མཁྱེན་པ། རྩེ་ཤར་གྱི་ཆོས་རྗེ་པཎྜི་ཏ་
བཟང་པོ་དང་ཆོས་སྐྱོང་རྒྱ་མཚོ་བ་གཉིས། གཙང་པ་རབ་འབྱམས་པ་སངས་རྒྱས་དབང་
ཕྱུག་དང་བློ་གྲོས་མཚུངས་མེད་གཉིས། གོ་མལ་རབ་འབྱམས་པ་སྐུ་མཆེད་གཉིས།
ཉི་སྡིངས་ཆོས་རྗེ་དཔལ་ལྡན་འོད་ཟེར་དང་ཀོང་པོ་ཆོས་རྗེ་དཀོན་མཆོག་འབྱུང་གནས་
གཉིས། སྤྱིལ་བུ་དཀའ་བཅུ་བ་བློ་བཟང་དང་ཀུན་དགའ་བཟང་པོ་གཉིས། ཀོང་པོ་
དཀའ་བཅུ་བ་ཡོན་ཏན་འོད་དང་ཀུན་དགའ་བློ་ལྡན་གཉིས། དབུ་མ་པ་རིན་ཆེན་དར་
མ་དང་བཀྲ་ཤིས་ཕུན་ཚོགས་གཉིས། ནང་སོ་བླ་མ་ཆོས་སྐྱབས་པ་དང་བྱང་རྒྱལ་བ་
གཉིས། ཀོང་པོ་དཀའ་བཅུ་པ་འཕགས་པ་རྒྱལ་མཚན་དང་རིན་ཆེན་འོད་འཕྲོ་གཉིས་
ཕོ་ཁང་དཀའ་བཅུ་པ་དཔལ་ལྡན་སེང་གེ་དང་། དཔལ་ལྡན་བཟང་གཉིས། འཕར་
ར་དཀའ་བཅུ་པ་ཡོན་ཏན་དབང་ཕྱག་དང་བསོད་ནམས་དབང་ཕྱག་གཉིས། གོ་བོ་རབ་
འབྱམས་པ་བཀྲ་ཤིས་སེང་གེ བྱེ་རྫིང་མཁན་པོ་རབ་འབྱོར་པ། ཉག་རེ་དཀའ་བཅུ་
བ་རིན་ཆེན་བློ་གྲོས། མངའ་རིས་དཀའ་བཅུ་བ་ཀུན་རྒྱལ། ཨེ་པ་དཀའ་བཅུ་བ་བསོད་
ནམས་ལྷུན་གྲུབ། གཡང་པ་ཆོས་མཛད་ཀུན་བཀྲས་པ། སེམས་དཔའ་ཆེན་པོའི་སྐུ་
སྐྱེ༑ སྐུ་སྐྱེ་དགེ་འདུན་དཔལ་བཟང་། མི་ཉག་དཀའ་བཅུ་བ་བསོད་ནམས་ཡེ་ཤེས།
གངས་ཅན་སློབ་དཔོན་ཚུལ་བློ་བ། འཕན་པོ་དཀའ་བཅུ་བ་བསོད་ཚུལ་པ། འོལ་ཁ་
དཀའ་བཅུ་བ་བློ་གྲོས་གྲགས་སོགས་མང་དུ་བྱོན། །
འཕྲལ་གྱི་མཛད་པ་ཡང་སྐྱེ་བོ་མི་ནག་པ་དང་འགྲོགས་འདྲིས་ཆེན་པོ་མི་མཛད་



115
བཀའ་གདམས་ཆོས་འབྱུང་། །
པ༑ ཐབ་ཁའི་ཡོ་ལང་ལ་མི་དགྱེས་པ། གསེར་དངུལ་གང་བྱུང་ལ་བྱམས་པའི་སྐུ་
གཟུགས་བཞེངས་པ་དང་། གོས་དར་རྣམས་ན་བཟའ་འབུལ་བ། འཁོར་ངན་གྱི་ལོག་
སྒྲུབ་ལ་བཟོད་སྲན་ཆེ་བ། ཆོས་འབྲེལ་གང་ཞུས་ཀྱི་བླ་མ་ལ་གུས་པ། མཁས་པ་ལྟར་
བཅོས་པ་ལ་འགྲམ་ཆུ་མི་ལྡང་པ་སོགས་ཏེ་ཟུར་ཙམ་མོ། །དེ་ལྟར་བསྟན་པ་ལ་བྱ་བ་
མཛད་པའི་མཐར་དོན་ལྔ་པ་ཆུ་ཕག་གི་སྨོན་ལམ་ཟླ་བའི་ཚེས་བརྒྱད་ལ་གཟིམས་ཁང་
དུ་སྐུ་གཤེགས། དེ་ནས་ལོ་ཉི་ཤུ་རྩ་དྲུག་སོང་། སྲས་རྣམས་ཀྱི་ནང་ནས་དཀོན་མཆོག་
འབྱུང་གནས་པས་དེ་མོ་ལ་བཟུང་ནས་བསྟན་པ་ལ་བྱ་བ་ཆེན་པོ་མཛད་ཅིང༌། ཀུན་
དགའ་བློ་ལྡན་པས་ཆབ་ནག་དགེ་ལྡན་བཟུང་ནས་གཞན་ཕན་མཛད། གོ་རམས་པས་
དམར་ཁམས་སུ་སྐྱ་སེར་མཐའ་ཡས་པའི་དོན་དང་། བསོད་ཡེས་པས་རབ་སྒང་དུ་གཞུང་
བཤད་བགྱིས། བསོད་ཚུལ་བས་ཀྱང་སྟག་རྩེ་ནང་སོས་རིན་ཆེན་སྒང་གི་ཆོས་སྡེ་གསར་
དུ་བཏབ་པའི་གདན་ས་མཛད། །
ཞལ་སྔ་ནས་མཁས་བཙུན་པ་ནི་ཁྲག་སྐྱག་ཅེས་པ་ཆུ་ཕག་ལ་ཉང་གི་རིགས་སུ་
སྐུ་འཁྲུངས། ལོ་འདི་ལ་སློབ་དཔོན་སངས་བཟང་པ། རིན་དར་བ། ཤེར་བློ་བ་རྣམས་
ཀྱང་འཁྲུངས། འབྲས་སྤུངས་སུ་སློབ་དཔོན་དཔལ་བློ་བ་དང་ཡེ་བཟང་པ་གཉིས་ལ།
དབུ་ཕར་འདུལ་མངོན་ཚད་མ་རྣམས་གསན་ཏེ་རྩེ་ཐང་དུ་པོ་ཏི་བཅུ་ལྷག་གི་གྲྭ་སྐོར་དང་
གྲལ་འཛིན་ཀྱང་གནང༌། དེ་ནས་རྒྱལ་བྱེད་ཚལ་གྱི་བླ་སར་བཞུགས་ནས་བསྟན་པ་
ལ་ཕན་པར་མཛད་པའི་དུས་སུ་ཆོས་རྗེ་བ་སོ་བ་ལས་སྤྱིར་ཐེག་པ་ཆེན་པོ་གསང་སྔགས་
དང་། ཁྱད་པར་དཔལ་དུས་ཀྱི་འཁོར་ལོའི་ལེགས་བཤད་ཀྱི་བགོ་སྐལ་བླང་བའི་དགོངས་
པས་དགེ་ལྡན་དུ་ཕེབས་པ་ན། ཆོས་རྗེ་རིན་པོ་ཆེ་འོལ་ཁ་ནས་བྱོན་པ་ལ་དགེ་འདུན་



116
རྒྱལ་རབས་ཆོས་འབྱུང་། །
རྣམས་ཀྱིས་སེར་སྦྲེངས་བྱས་ནས་སྤྱན་དྲངས་པའི་སྐུའི་དཀྱིལ་འཁོར་གཟིགས་པ་ཙམ་
གྱིས། དད་པའི་སྤུ་ལོང་ཆེས་ཆེར་གཡོས་ཤིང་སྤྱན་ཆབ་མི་ཆོད་པ་ཙམ་བྱུང་ཞེས་གསུང།
ཆོས་རྗེའི་དྲུང་དུ་གཙོ་བོ་དང་། རོང་སྟོན་པ་བླ་ཟུར་དུ་བསྟེན་ནས་དུས་འཁོར་རྒྱུད་འགྲེལ་
ལ་སྦྱངས་པས། བག་ཆགས་སད་པའི་སྟོབས་ཀྱིས་ཟླ་བ་བཅུ་ལྷག་པ་ཙམ་ལ་ལེགས་
པར་མཁྱེན་པ་ཡིན་སྣང་། རྒྱུད་པ་སྦྱིན་པ་བ་དང་གྲགས་བཟང་པ་ལ་མཁན་སློབ་ཞུས་
ནས་བསྙེན་པར་རྫོགས་པའང་མཛད། གཟིམས་ཁང་ནས་དང་སློབ་དཔོན་བཀྲས་རྒྱལ་
བ་ལ་དཔལ་གསང་བ་འདུས་པ་སོགས་བསྡུས་རྒྱུད་དང་ཤར་རྩེ་བ་ཤེར་འབྱུང་བློ་གྲོས་
དང་ཉེར་གཉིས་ཁང་པ་བ་ལ་ཡོ་གའི་སྐོར་དང་། ཆོས་རྗེ་བློ་བརྟན་པ་དང་རབ་འབྱམས་
པ་རྣམ་གཉིས་ལ་ཡང་གསུང་ཆོས་གསན་པ་སྟེ། ངས་དགེ་ལྡན་གྱི་བླ་མ་རི་མགོ་བཙུགས་
པ་འདྲ་བ་མང་པོ་ལ་སྦལ་པ་འཕྱོང་འཕྱོང་བྱས་ནས་སྔགས་ཆོས་མཉན་པ་ཡིན་གསུང་
ཞལ་པོའང་གནང་། སླར་ཡང་རྒྱལ་བྱེད་ཚལ་དུ་ཕེབས་ནས་ལམ་རིམ་དང་གསང་
སྔགས་ཀྱི་ཆོས་མང་དུ་གསུངས། དེའི་མོད་ལ་ཀུན་སྤངས་མཛད་དེ་ལྷ་རིར་ཟབ་ལམ་
ཐུགས་ཉམས་སུ་བསྟར་བས་ཡོན་ཏན་ཁྱད་པར་ཅན་ཐུགས་ལ་འཁྲུངས་བའི་ཞལ་བཞེས་
ཀྱང་དོན་གྱིས་མཛད། རེ་གཉིས་པ་ཤིང་བྱ་ལ་འབྲས་སྤུངས་གདན་སར་ཕེབས། དབྱར་
དགུན་ལམ་རིམ་དང་སྟོན་དཔྱིད་གསང་སྔགས་ཀྱི་ཆོས་མང་པོ་གསུངས་པས་ཐོན་པ་
ཆོས་རྗེ་ཞེས་སྙན་གྲགས་ཀྱིས་ཁྱབ་པའི་ངང་ནས། སླར་ཡང་དགུང་ལོ་རེ་དྲུག་པ་ལ་
ལྷ་རིར་ཕེབས་ཏེ་ཐུགས་ཕབ་ནས་བཞུགས།
སྐུ་ཆེ་བའི་ཡོན་ཏན་ཡང་ལོངས་སྤྱོད་ཀྱི་འར་འུར་ལ་མི་དགྱེས་པ། མཁས་
བཙུན་དང་མི་ཆེན་གྱི་ཁེངས་པ་མི་མངའ་བ། ཐུགས་དམ་དང་གསུང་ཆོས་འཆད་པ་



117
བཀའ་གདམས་ཆོས་འབྱུང་།
ལ་ཐུགས་སྤྲོ་བ། ཞལ་ཏ་གང་ཡིན་ལྷུག་པར་གསུང་བ། དགེ་ལྡན་པའི་བསྟན་པ་ལ་
ཐུགས་རུས་ཆེ་བ། ཡི་དམ་གྱི་ལྷ་མང་པོའི་ཞལ་གཟིགས་པ། སྐུའི་སྐྱེ་བ་མང་དུ་དྲན་
པ་སོགས་ཡ་མཚན་ནོ། །དེ་ལྟར་བཤད་སྒྲུབ་གཉིས་ཀྱིས་བསྟན་པ་ལ་བྱ་བ་མཛད་པའི་
མཐར། དོན་དགུ་པ་ལྕགས་སྦྲུལ་གྱི་ལོ་ཆོ་འཕྲུལ་ཟླ་བའི་ཚེས་བཞི་ལ་ངོ་མཚར་བའི་
ལྟས་བསྟན་ཏེ་སྐུ་གཤེགས། དེ་ནས་ལོ་བརྒྱད་སོང་། བླ་མ་དེ་ལ་དུས་དེར་དབུས་གཙང་
གི་དགེ་བཤེས་ཕལ་ཆེར་གྱིས་གསུང་ཆོས་གསན་པར་སྣང་བས་གྲངས་བརྗོད་པར་མི་
ནུས་ལ། ཁོ་བོས་ཀྱང་རྣམ་སྣང་མངོན་བྱང་། ཚེ་དཔག་ལྷ་དགུ ཀུན་རིག་རྣམ་པར་
སྣང་མཛད། ཕག་མོ་བཅུ་གསུམ་མ། དཔལ་གསང་བ་འདུས་པ། བདེ་མཆོག་ལཱ་
དྲིལ། འཁོར་ལོ་ཆེན་པོ། ཡི་དམ་རྡོ་རྗེ་འཇིགས་བྱེད། དུས་ཀྱི་འཁོར་ལོ་ལ་སོགས་
པ་དབང་གི་སྐོར། འཇམ་དབྱངས་ཆོས་སྐོར་ཆ་ཚང་བ། རྣམ་སྲས་སྐོར། དགེ་ལྡན་
པ་ལ་གྲགས་པའི་མགོན་པོ་བཅུ་གསུམ། དམར་པོ་སྐོར་གསུམ། ཡེ་ཤེས་མགོན་པོ་
ཕྱག་བཞི་བ། ས་སྐྱ་བའི་ཆོས་སྐྱོང་ཆེ་ཆུང་། ཛམ་ལ་དམར་པོ། འཇམ་དབྱངས་
ནག་པོ། ལྷ་མོ་བྲ་མཎ། ཕྱག་ན་རྡོ་རྗེ་ཨུ་ཙརྱ། རྟ་མགྲིན་ནག་པོ། རྟ་མགྲིན་ཤྭ་ན་
བཞིས་སྐོར་སོགས་རྗེས་གནང་མང་པོ། རིམ་ལྔ་གསལ་སྒྲོན། རིམ་ལྔ་གདན་རྫོགས།
བསྐྱེད་རིམ་ཊཱིཀྐ། དུས་འཁོར་ཀྱི་བསྐྱེད་རིམ། སྦྱོར་རྒྱུད་ཀྱི་ཊིཀྐ། རིམ་ལྔའི་དམར་
ཁྲིད། ལུ་དྲིལ་གཉིས་ཀྱི་ཁྲིད། ན་རོ་ཆོས་དྲུག་གི་ཁྲིད་དཔེ་ལུང་དང་བཅས་པ། ཡི་
དམ་གྱི་ཁྲིད་སོགས་ཐེག་པ་ཆེན་པོའི་ཆོས་ཀྱི་བཀའ་དྲིན་མང་དུ་མནོས།
ཞལ་སྔ་ནས་ཐམས་ཅད་མཁྱེན་པ་ནི་མེ་སྤྲེ་ལ་རྟ་ནག་ཏུ་སྐུ་འཁྲུངས། དགུང་
ལོ་གཉིས་གསུམ་ལོན་པ་ནས་ཕ་བློ་བཟང་གྲགས་པ་ཞེས་བརྡོལ་གཏམ་དང་། དགོས་



རྒྱལ་རབས་ཆོས་འབྱུང་།
118
འདོད་ཀུན་འབྱུང་ནོར་བུ་བསམ་འཕེལ་ཁྱོད། །ཅེས་སོགས་ཀྱིས་ཚིགས་བཅད་ཐོགས་
མེད་དུ་གསུང་པ་ཞིག་བྱུང་། སྐུ་ན་ཚོད་དེ་ག་ནས་བཟུང་སྟེ་ཡབ་ཆོས་རྗེའི་དྲུང་དུ་དབང་
བཀའ་རྗེས་གནང་མན་ངག་མང་དུ་ཞུས་ནས་ཐུགས་རྒྱུད་གང་བར་མཛད། དགུང་
ལོ་བཅུ་གཅིག་པ་ལ་བཀྲ་ཤིས་ལྷུན་པོར་དབུ་སྐྲ་བཅད་ཅིང་། ཆོས་རྗེ་ལུང་པ་ལ་དགེ་
བསྙེན་གྱི་སྡོམ་པ་མནོས་ནས་དགེ་འདུན་རྒྱ་མཚོའི་དཔལ་ཞེས་མཚན་གསོལ། དེ་གའི་
དགུན་དུས་གནས་དེར་གནས་རྙིང་རིན་པོ་ཆེས་མཁན་པོ། བླ་བྲང་ནས་སློབ་དཔོན་མཛད་
དེ་རབ་ཏུ་བྱུང་བ་དང་དགེ་ཚུལ་དུ་བསྒྲུབས། དེ་ནས་ཉེ་ལམ་དུ་ཆོས་རྗེ་ཡེས་རྩེ་བ་གདན་
སར་བྱོན་པ་ཀློག་པའི་སློབ་དཔོན་དུ་བསྟེན་ནས་དཀའ་ཆེན་ལ་སྦྱངས་ཤིང་ཕྱག་དཔེ་མང་
དུ་གཟིགས་པ་སོགས་ཀྱི་ཚུལ་བསྟན་པ་ལས་ཚེགས་མེད་པར་རིགས་ཆེན་དང་ལུང་ཆེན་
ལ་བསྒྲིག་པ་མཛད། དགུང་ལོ་བཅུ་བདུན་པ་ལ་བཀྲ་ཤིས་ལྷུན་པོ་བ་དཔོན་སློབ་མཐའ་
དག་གནས་རྙིང་དུ་ཆོས་གཞི་བཏེག་པ་ནས་བཟུང་སྟེ་སྐུ་སྐྱེ་རིན་པོ་ཆེ་ཞེས་སྙན་གྲགས་
དང་གདུལ་བྱ་འཕྲིན་ལས་ཀྱི་འུར་ལངས་པ་བླ་བྲང་ནས་དཔོན་སློབ་ཀྱིས་མ་ཐེག་པའི་
རྣམ་འགྱུར་བསྟན་པ་དགོངས་པ་དང་སྔ་གོང་ནས་འབྱོན་བཞེད་ཡོད་པ་གཉིས་ཚོགས་
ལས་དགུང་ལོ་བཅུ་དགུ་པ་ཤིང་སྟག་ལ་འབྲས་སྤུངས་སུ་ཕེབས་ནས་འཇམ་དབྱངས་
དགའ་བའི་བློ་གྲོས་ལ་མདོ་སྔགས་ཀྱི་གསུང་རབ་མཐའ་ཡས་པ་གསན་པས་སྐུ་ཡོན་བུམ་
པ་གང་བྱོར་གྱུར་ཅིང་། དགེ་ལྡན་དུ་ཆོས་རྗེ་རིན་པོ་ཆེ་ཡེ་བཟང་བ་དང་། སེ་རར་
སློབ་དཔོན་ཆོས་རྗེ་གཉལ་པའང་ཆོས་འབྲེལ་རེ་གསན། །
ཤིང་ཡོས་ལ་འབྲས་སྤུངས་རང་དུ་གནས་རྙིང་རིན་པོ་ཆེ་མཁན་པོ། ཆོས་རྗེ་
ལེགས་ཆོས་པས་ལས་སློབ། སློབ་དཔོན་ར་ཚག་པས་གསང་སྟོན་མཛད་དེ་བསྙེན་པར་



119
བཀའ་གདམས་ཆོས་འབྱུང་།
རྫོགས། དེའི་སྟོན་ཀ་རྭ་སྒྲེང་མཇལ་བར་ཕེབས་པ་ན་ཇོ་བོ་ཡབ་སྲས་ཀྱིས་བྱིན་གྱིས་
བརླབས་པ་དང་། ཕྱིང་དཀར་བས་གུས་མཆོད་བསྒྲུབས་པ་སོགས་ཡ་མཚན་པའི་ལྟས་
བྱུང་ཞིང་གསུང་ཆོས་གསུངས་པ་ན་མེ་ཏོག་གི་ཆར་ཆེན་པོའང་བབས་པར་སྣང་། མེ་
འབྲུག་ལ་འཕྱོང་རྒྱས་སུ་ཕེབས་ནས་ཆོས་རྗེ་མཆོག་ལྷ་བ་དང་ནང་སོ་རྡོ་རྗེ་ཚེ་བརྟན་པ་
མཆོད་ཡོན་གླེགས་བམ་རིན་པོ་ཆེ་གསུང་བ་དང་། རྩེ་ཐང་དུའང་ཕེབས་ནས་ཆོས་མང་
པོ་གསུངས། ས་ལུག་ལ་འོལ་ཁར་ཕེབས་པ་ནང་སོ་ཞལ་ངོ་རྣམ་པས་ཐོག་དྲུང་སྐྱ་སེར་
རྣམས་ལ་ཐེག་པ་ཆེན་པོའི་ཆོས་གྱི་འཁོར་ལོ་རྒྱ་ཆེན་པོ་བསྐོར་བས་ཀུན་ཀྱང་དད་པའི་
སྤུ་ལོང་ཆེར་གཡོས་ཏེ་ཐར་པའི་ས་བོན་བརྟས་པར་གྱུར། དུས་དེར་སྤོང་བ་པ་ཆེན་
པོ་ནོར་བཟང་རྒྱ་མཚོའི་དྲུང་གིས་སྔ་སོར་ཚུར་གུས་པའི་ཕྱག་མཛད་ཅིང་དེ་ནས་གང་
གི་ལེགས་བཤད་ཀྱི་བགོ་སྐལ་བླངས་བའི་ཕྱིར་ཉིད་ལ་དཔལ་དུས་ཀྱི་འཁོར་ལོའི་རྒྱུད་
འགྲེལ་སོགས་གསུང་ཆོས་མང་པོའི་བཀའ་དྲིན་ཞུས། དེ་གའི་མོད་ལ་ནང་སོ་ལྷ་རྒྱ་རི་
བས་སྤྱན་དྲངས་ནས་ཨེ་ཕྱོགས་སུའང་གདུལ་བྱའི་དོན་མང་དུ་མཛད། ལྕགས་བྱ་ལ་
གཉལ་དུ་སྡེ་དྲུག་འདུས་པའི་ལུང་ར་ཆེན་མོའི་གྲལ་དབུར་ཕེབས་ཤིང་ཞར་ལ་རྩ་རིའི་
གནས་དང་། ལྷོ་བྲག་ཏུ་གྲུབ་ཆེན་རིན་པོ་ཆེའི་སྐུ་གདུང་མཇལ་བ་ན་ངོ་མཚར་ཅན་
གྱི་གཟིགས་སྣང་མང་དུ་བྱུང་། དེ་ནས་འཕྱོས་རྒྱལ་མཚན་རྩེར་ཕེབས་ནས་གསུང་ཆོས་
གསུང་བ་དང་། རྡོ་རྗེ་གདན་དུ་ཡབ་ཆོས་རྗེ་ལ་སྒྲུབ་ཐབས་རྒྱ་མཚོ་སོགས་གསུང་ཆོས་
མང་དུ་གསན་པ་དང་། རྭ་སྒྲེང་དུ་ཕེབས་ནས་གསུང་ཆོས་གསུང་བ་དང་། གཙང་
དུ་བྱོན་ནས་ཡབ་ཆོས་རྗེ་སྐུ་གཤེགས་པའི་དགོངས་རྫོགས་སྐུ་གདུང་ཞུགས་སུ་འབུལ་
བ་སོགས་དམ་པའི་རྣམ་ཐར་གྱིས་དུས་ཡོལ་བར་མཛད།



120
- -
-
-
-
-
རྒྱལ་རབས་ཆོས་འབྱུང་།
ས་མོ་སྦྲུལ་ལ་བཤེས་གཉེན་དམ་པ་ཆོས་ཀྱི་དཔལ་བ་དཔོན་སློབ་ཞབས་ཕྱིར་
ཁྲིད་དེ་ཆོས་འཁོར་རྒྱལ་གྱི་གཙུག་ལག་ཁང་གི་རྨང་བཏིང་ཞིང་། ལྕགས་མོ་ལུག་ལ་
དཔལ་ལྡན་ལྷ་མོའི་བླ་མཚོར་གྲགས་པ་ངོ་མཚར་ཅན་འདི་རྙེད། དུས་དེ་དང་ཉེ་བར་
བཀྲ་ཤིས་ལྷུན་པོ་ནས་བླ་བྲང་བ་དཔོན་སློབ་ཀྱིས་ཉོན་མོངས་པའི་རི་བསྙིལ་ཏེ་གདན་
སར་ཕེབས་དགོས་པའི་དོན་དུ་ཆབ་ཤོག་ཕོ་ཉ་དང་བཅས་པ་སྔ་ཕྱིར་གནང་བ་ལ་དཔགས།
ཆུ་སྤྲོ་ལ་གདན་བཏེག་པ་གསེར་ལ་བརྒྱུད་དེ་ཕེབས་པ་ན་སྡེ་པ་བྲག་དཀར་ནས་ཡོན་མཆོད་
དང་། ནང་སོ་དགའ་ལྡན་པ་སོགས་དང་། སེ་འབྲས་ཀྱི་བླ་མ་དགེ་འདུན་མཐའ་དག་
གིས་ཞབས་སྤྱི་བོར་བླངས་ནས་གསུངས་ཆོས་ཞུས་ཤིང༌། ཡར་ལམ་ནང་སོ་ཐོན་པ་
དང་། ཆོས་རྗེ་དགེ་ལེགས་རྣམ་རྒྱལ་བས་ཀྱང་གུས་མཆོད་ཞུས། དེ་ནས་ཆོས་རྗེ་ཐམས་
ཅད་མཁྱེན་པའི་བཞུགས་གདན་ཆོས་ཀྱི་ཁྲི་ལ་འཁོད་དེ། མདོ་རྒྱུད་ཀྱི་གསུང་རབ་ལེགས་
པར་བཤད་པས་ལུང་རིགས་སྨྲ་བ་མཐའ་དག་ཚད་མེད་པའི་ཐུགས་མོས་འཁྲུངས་ཤིང་།
སྔ་གོང་གུས་མོས་མེད་པ་དག་ཀྱང་ཞུམ་པ་དང་འགྱོད་པ་སྔོན་དུ་བཏང་སྟེ་དད་པའི་མེ་
ཏོག་གསར་དུ་སྐྱེས་པ་ཡིན་སྣང༌། །
དེ་ནས་རྒྱལ་དུ་ཆོས་འཁོར་གྱི་གྲལ་དབུར་ཕེབས་པ་དང་། དྭགས་ཀོང་ཉང་
གསུམ་ཞབས་ཀྱི་འཁོར་ལོས་བགྲོད་ནས་སྐྱ་སེར་མཐའ་ཡས་པའི་དོན་མཛད། སླར་
བཀྲ་ཤིས་ལྷུན་པོར་ཕེབས་ནས་གསུང་ཆོས་འཕྲོ་མུས་གསུང་བ་དང་དབྱར་གནས་པའང་
མཛད། དེའི་ཕྱི་ལོ་མེ་གླང་ལ་དཔོན་ས་མིའི་དབང་པོ་དང་། ཞལ་སྔ་ནས་ལྷ་རི་པ་
ཡོན་མཆོད་ཀྱིས་བཀའ་ནན་དང་། འབྲས་སྤུངས་སྤྱི་སོ་རང་ནས་ཀྱང་གདན་སའི་ཞུ་
བ་ཕུལ་བ་ལས་གཙང་ཕྱོགས་ཀྱི་ཞལ་སློབ་སྦྱིན་བདག་དང་བཅས་པ་ཐུགས་ལ་འཕྲེང་



121
བཀའ་གདམས་ཆོས་འབྱུང་།
བ་བཞིན་དུ་དབུས་སུ་གདན་བཏེག་སྟེ་མར་ལམ་ལྷ་རིར་ཆོས་རྗེ་རིན་པོ་ཆེའི་དྲུང་དུ་དབང་
བཀའ་རྗེས་གནང་མང་དུ་གསན། འཇམ་དབྱངས་ཆོས་རྗེའི་བཞུགས་གདན་སེང་གེའི་
ཁྲིའི་སྟེང་དུ་ཕེབས་པ་ན་མཁས་པའི་བྱ་བ་འཆད་རྩོད་རྩོམ་གསུམ་གྱི་རྣམ་འགྱུར་བསྟན་
པས་སློབ་དཔོན་དགེ་འདུན་དང་བཅས་པ་ཐུགས་རབ་ཏུ་ཕྲོགས་ནས་བླ་མ་ཟེར་ན་འདི་
ཡིན་མོད་ཅེས་སྙན་པ་བསྒྲགས་པའི་རྐྱེན་གྱིས་རྒྱ་ནག་པོའི་ཕོ་བྲང་ལ་ཐུག་པར་སྙན་གྲགས་
ཀྱིས་ཁྱབ་པ་འདི་བྱུང་།
ལྷ་སའི་སྨོན་ལམ་ཆེན་མོ་ཡང་མེ་སྤྲེལ་ནས་བཟུང་སྟེ་ས་རྟའི་བར་ལོ་བརྒྱད་ཅུ་
རྩ་གསུམ་གྱི་རིང་འབྲས་སྤུངས་རང་ནས་སྟར་ཆགས་པ་ཡིན་འདུག་པ་ལ། ཆོས་རྒྱལ་
སྣེའུ་རྫོང་པའི་སྡེ་སྲིད་ཡོ་འཁྱོམས་པའི་དབང་གིས་ལོ་ཉི་ཤུའི་རིང་སྔར་སྲོལ་འགྲིབས་
ཏེ་དགོན་པ་གཞན་ནས་གདན་འདྲེན་པ་བྱུང་ཡང་མེ་བྱི་ལ་དཔོན་ས་མིའི་དབང་པོས་རྒྱལ་
ཁམས་མནན་པ་དང་གཙོ་བོར་ཐུགས་རྗེའི་ཤུགས་ལས། ས་སྟག་ནས་འབྲས་སྤུངས་
པ་ལ་རྒྱུན་ཆགས་པར་བྱུང་བའི་གྲལ་དབུར་ལོ་ལོ་བཞིན་ཕེབས་པ་རྒྱལ་བ་ཙོང་ཁ་པ་ཆེན་
པོས་སྨོན་ལམ་མཛད་པའི་སྐབས་ཇི་ལྟ་བ་བཞིན་དུ་གྱུར་པས་དུས་དེར་འདུས་པའི་སྐྱ་
སེར་མཐའ་དག་དོན་ཆེན་པོ་ལ་སྦྱར་བ་ཡིན་ནོ་ཞེས་ཤེས་པར་བྱའོ། །དེ་ནས་དགུན་
དཔྱིད་ཕལ་ཆེར་འབྲས་སྤུངས་སུ་མདོ་སྔགས་ཀྱི་པོ་ཏི་མང་པོའི་བཤད་པ་དང་། དབང་
མན་ངག་ལུང་རྗེས་གནང་སོགས་ཀྱི་བཀའ་དྲིན་མཛད། ཤིང་སྤྲེལ་ལ་ཉེ་གནས་ཆེན་
མོ་གསུང་རབ་རྒྱ་མཚོས་ཞབས་ཏོག་གང་དགོས་བསྒྲུབས་ནས་ཆོས་འཁོར་རྒྱལ་གྱི་གཙུག་
ལག་ཁང་དུ་རྒྱལ་བ་མ་ཕམ་པའི་གསེར་སྐུ་རྒྱབ་མཐོ་དྲུག་ཅུའི་ཚད་དང་ལྡན་པ་བཟང་
པོའི་བཞུགས་སྟངས་ཅན་འདི་གྲུབ་སྟེ་སྨོན་ལམ་ཆོས་འཁོར་དང་བཅས་པ་ཆག་མེད་དུ་



རྒྱལ་རབས་ཆོས་འབྱུང་།
122
མཛད།
མེ་ཁྱི་ལ་སེ་ར་ཐེག་ཆེན་གླིང་གིའང་གདན་སར་ཕེབས་པ་ནས་ལོ་དུས་བཞིན་
མདོ་སྔགས་ཀྱི་ལེགས་བཤད་བཀའ་སྩལ་བས་སེ་ར་བ་དཔོན་སློབ་ཐུགས་རངས་པར་
གྱུར་ཅིང་། ཆོས་སྡེའི་ལུགས་གཉིས་ཀྱི་དར་རྒྱས་ཀྱང་ཡར་འཕེལ་དུ་སོང་། ལོ་དེའི་
མཇུག་ལ་སྟོད་ཕྱོགས་སུ་ཞྭ་སེར་དམར་གྱི་འཁྲུག་པ་ཆེན་པོ་ལངས་པ། དེའི་མོད་ལ་
རང་ཕྱོགས་རྒྱལ་ཁ་ཐོབ་པར་མ་མངོན་ནའང་ཕུགས་སུ་དཀོན་མཆོག་རིན་པོ་ཆེ་མཐུ་
བཙན་ཞིང་། ཞལ་སྔ་ནས་གྱི་ཐུགས་རྗེ་བསམ་གྱི་མི་ཁྱབ་པའི་མཐུས་རྩོད་ཟླ་གྲོགས་
དང་བཅས་པ་ལ་ཕུན་ཚོགས་ཡར་འཕེལ་མ་བྱུང་ཞིང་། སླར་ཡང་ཉོན་མོངས་བའི་
གཞན་དབང་གིས་རྩོད་པ་གཉིས་པ་འབྱུང་སྲིད་ནའང་སྔ་མ་བཞིན་དུ་ལྷ་ཇོ་བོ་དཀོན་
མཆོག་གསུམ་གྱིས་སླུ་བ་མེད་དོ་ཞེས་བློ་གྲོས་དང་ལྡན་པ་མཐའ་དག་བསམ་པར་བྱའོ།།
མེ་ཕག་ནས་བཟུང་སྟེ་དཔྱིད་སོས་ཚང་མར་སྐྱིད་ཤོད་དུ་བཞུགས་ནས་འབྲས་སེར་གྱི་
ཚོགས་པས་གཙོས་པའི་དགེ་འདུན་ཆེས་མང་པོ་ལ་ལེགས་པར་བཤད་པའི་སྐྱེས་གནང་
བ་དང་དཔོན་ས་སྐུ་མཆེད་ཀྱིས་གཙོས་པའི་བསྟན་པའི་སྦྱིན་བདག་རྣམས་ཐུགས་ལ་གང་
འབབ་པའི་གསུང་ཆོས་ཀྱིས་དགྱེས་པར་མཛད། དེང་སང་ནི་གཞིས་ཁ་སྟག་རྩེ་ནས།
ནང་སོ་དོན་ཡོད་རྣམ་རྒྱལ་རྡོ་རྗེ་དཔལ་བཟང་པོས་གཞོན་ནུ་རབ་བྱུང་བདུན་ཅུ་ཙམ་
གྱི་མེ་ཏོག་ཕུལ་ཏེ་ཆོས་འཁོར་རྒྱལ་གྱི་ཕྲིན་ལས་བཟང་པོའི་དབུ་བཙུགས་པ་ཡིན་སྣང་།
རྒྱས་པར་ནི་ཁོ་བོས་སྦྱར་བའི་རྣམ་ཐར་ཕན་བདེ་མ་ལུས་པའི་འབྱུང་གནས་ལས་མཁྱེན་
པར་འཚལ་ལ།
སྐུ་ཆེ་བའི་ཡོན་ཏན་ཆེ་ལོང་ཙམ་བརྗོད་པ་ཡང་། ཐུགས་དམ་སྤྲོས་བཅས་ཀྱི་



123
བཀའ་གདམས་ཆོས་འབྱུང་།
དབང་དུ་བྱས་ན་བདེ་མཆོག་དྲིལ་བུ་པའི་བདག་འཇུག་ཆག་མེད་དུ་བཞེས་ཤིང་། ཡི་
དམ་ཆོས་སྐྱོང་མཉེས་པར་བྱེད་པའི་བསྟོད་བསྐུལ་གསུང་ངག་ཏུ་ཐོན་པས་ཉིན་མཚན་
འདའ་བ། ལྷ་དང་བླ་མའི་གཟིགས་སྣང་གི་དབང་དུ་བྱས་ན་རྒྱལ་བ་ཙོང་ཁ་པ་ཆེན་
པོ་དང་། དཔལ་ལྡན་ལྷ་མོས་ཞལ་བསྟན་ཅིང་། སྤྱིར་ཡང་སངས་རྒྱས་བྱང་སེམས་
དཔག་ཏུ་མེད་པའི་གཟིགས་སྣང་ཡོད་པ། མཁྱེན་རབ་གྱི་དབང་དུ་བྱས་ན་མདོ་རྒྱུད་
ཀྱི་པོ་ཏི་ཆེན་མོ་རྣམས་ཀྱི་ཚིག་དོན་མ་ལུས་པ་ཆེས་གསལ་བར་དགོངས་ཤིང་། སྙན་
ངག་གི་སྡེབ་སྦྱོར་སྤེལ་བ་ལ་ཆུ་བོ་གངྒ་ཚུན་ཆད་དུ་འགྲན་ཟླ་མེད་པ། བཤད་པ་མཛད་
པའི་དབང་དུ་བྱས་ན། ཕར་ཚད། རྩ་འཇུག རྒྱུད་བླ་མ། དྲང་ངེས་རྣམ་འབྱེད།
འདུལ་བའི་མདོ། བྱང་ཆུབ་ལམ་རིམ། ཇོ་བོ་ཡབ་སྲས་ཀྱི་སྦས་ཆོས་གླེགས་བམ་རིན་
པོ་ཆེ། དཔལ་གསང་བ་འདུས་པའི་འགྲེལ་པ་སྒྲོན་མ་གསལ་བ་དང་བཅས་པ་ཆ་ལག་
ཚང་བ། དཔལ་དུས་ཀྱི་འཁོར་ལོ། མཚན་ཡང་དག་པར་བརྗོད་པ་སོགས་དགོངས་
པ་བཞིན་ལེགས་པར་བཤད། རྩོམ་པ་མཛད་པའི་དབང་དུ་བྱས་ན་མཚན་ཡང་དག་
པར་བརྗོད་པའི་རྒྱ་ཆེར་བཤད་པ། དྲང་ངེས་རྣམ་འབྱེད་ཀྱི་དཀའ་འགྲེལ། གྲུབ་མཐའ་
སྤྱིའི་རྣམ་གཞག དབུ་མའི་ལྟ་ཁྲིད་ཆེན་མོ། ནི་གུ་ཆོས་དྲུག་གི་ཁྲིད་ཡིག་ཆེན་མོ། རྟེན་
འབྲེལ་བསྟོད་པའི་ཏིཀྐ། སྙིང་པོ་དོན་གསུམ་གྱི་ཁྲིད་ཡིག བླ་མ་མཆོད་པ། ལཱུ་ཨི་
པའི་བསྐྱེད་རིམ་གྱི་བཤད་པ། ཡི་དམ་དང་ཆོས་སྐྱོང་མང་པོའི་མངོན་རྟོགས། ལྷ་
དང་བླ་མའི་བསྟོད་པ་བགྲང་ལས་འདས་པ་མཛད། མངོན་པར་རྟོགས་པའི་ཡོན་ཏན་
གྱི་དབང་དུ་བྱས་ན། ཐུན་མོང་བ་སྟོང་ཉིད་སྙིང་རྗེའི་སྙིང་པོ་ཅན་དང་། ཐུན་མོང་
མ་ཡིན་པ་བསྐྱེད་རྫོགས་ཀྱི་ཏིང་ངེ་འཛིན་ཟབ་མོ་ཐུགས་ལ་མངའ་བ་སྟེ་སྐུ་ཚེ་སྔ་མ་ནས་



རྒྱལ་རབས་ཆོས་འབྱུང༌། 124
མངོན་པར་རྟོགས་པའི་ཡོན་ཏན་གྱི་བང་མཛོད་དུ་གྱུར་ན་སྐུ་ཚེ་འདིར་ལྟ་ཅི་སྨོས། རྣམ་
སྨིན་གྱི་ཡོན་ཏན་གྱི་དབང་དུ་བྱས་ན། མཚན་དཔེས་བརྒྱན་པའི་སྐུའི་དཀྱིལ་འཁོར་
མཐོང་བ་ཙམ་གྱིས་སྐྱེ་བོ་ཀུན་དང་བ་འདྲེན་ཞིང་། གསོལ་དང་ནམ་མཁའ་མཛོད་ལ་
མངའ་བརྙེས་པ། བཀའ་ངག་གང་ཡིན་བདེན་པ་ཁོ་ནར་གསུངས་པས་སུས་ཀྱང་འདའ་
བར་མི་ཕོད་པ། ཞག་སྦྲེལ་བའི་གསོལ་བ་ཆག་པ་ཙམ་ཡང་གཏན་མི་མངའ་བས་ནད་
མེད་པའི་བདེ་བ་དམ་པ་བརྙེས་པ། །
འཕྲལ་གྱི་མཛད་པའི་དབང་དུ་བྱས་ན། ཆོས་འབྲེལ་གསན་པའི་བླ་མ་གང་
ཡིན་དབུ་གཙུག་ཏུ་ཨ་མི་དེ་བའི་ཚུལ་དུ་བསྟེན་པ། གྲྭ་པ་སྦྱིན་བདག་དང་བཅས་པ་
ལ་ཐུགས་བརྩེ་ཞིང་བཀའ་ངག་ལྷུག་པར་གནང་བ། སྣང་ཚུལ་ལ་གྲྭ་པ་སྙོམ་ཆུང་གིས་
ཕྱག་ཕྱིས་ཉུང་ཟད་དང་། གསོལ་ཇ་སུན་རེ་ཞུས་པ་ལ་ཡང་དགྱེས་དགྱེས་ལྟར་སྟོན་
པ༑ དོན་དུ་འཇིག་རྟེན་ནོར་གྱིས་བཀང་སྟེ་ཕུལ་བ་ལའང་མངོན་ཞེན་མི་མཛད་པ། དེ་
ལྟ་ནའང་ཕྱག་རྫས་རིན་ཐང་ཆེ་བ་རྣམས་ལྷ་མོ་ཆེ་བ་བཞེངས་པ་སོགས་དཀོན་མཆོག་
ཁོ་ནའི་ཆེད་དུ་བསྔོ་ཞིང་། ཕལ་ཆེར་བསྟན་པ་དང་སེམས་ཅན་ལ་ཅི་ཕན་གྱི་སྦྱིན་པར་
གཏོང་བ། རང་ཉིད་བསྔགས་པའི་སྐབས་མེད་ཅིང་མཁས་པ་གཞན་གྱི་ཡོན་ཏན་འོས་
པ་བཞིན་བརྗོད་པ། རྒྱུན་ཆགས་སུ་རྗེ་ཡབ་སྲས་ཀྱི་ཆེ་བ་བརྗོད་པ་ལྷུར་ལེན་ཞིང་བསྟན་
པ་ལ་ཐུགས་རུས་ཆེ་བ།
ཞལ་སློབ་ཀྱི་དབང་དུ་བྱས་ན། གསང་ཕུ་ཆོས་རྗེ་མཆོག་ལྷ་འོད་ཟེར་བ། སེ་
ར་ཆོས་རྗེ་དོན་ཡོད་དཔལ་ལྡན་པ། བྱང་རྩེ་ཆོས་རྗེ་ཆོས་སྐྱོང་རྒྱ་མཚོ་བ། ཤར་པ་
ཆོས་རྗེ་དཀོན་མཆོག་དར་བ། གནས་རྙིང་ཆོས་རྗེ་རིན་ཆེན་རྡོ་རྗེ་བ། བཀྲ་ཤིས་ལྷུན་



125
བཀའ་གདམས་ཆོས་འབྱུང་།
པོའི་ཆོས་རྗེ་བློ་བཟང་བརྟན་པ་བ། གངས་ཅན་ཆོས་རྗེ་ཚུལ་ཁྲིམས་སྟོབས་འབར་བ།
ཐོན་པ་ཆོས་རྗེ་དགེ་ལེགས་རྣམ་རྒྱལ་བ། གླིང་སྨད་ཆོས་རྗེ་ལྷ་དབང་དཔལ་འབྱོར་བ། །
ཉི་སྡིངས་ཆོས་རྗེ་དཔལ་ལྡན་འོད་ཟེར་བ། རྭ་སྒྲེང་གི་གདན་ས་བ་གཉིས། འཆད་ཁ་
སྤྱན་སྔ་ངག་དབང་རྒྱལ་མཚན་པ། འབྲི་གདན་གྱི་ཆོས་སྒོ་བ་གཉིས། ཚོགས་པ་མཁན་
ཆེན་པ། རྫིང་བྱི་མཁན་ཆེན་པ། སྐྱོར་ལུང་མཁན་ཆེན་པ་སོགས་དགེ་བཤེས་བྱག་
རྩེ་འཕྱ་བ་མང་པོ་དང་། མདོ་རྒྱུད་ཀྱི་གསུང་རབ་འཆད་པ་ལ་ཞུགས་པའི་བསྟན་པའི་
སྣང་བྱེད་ཕལ་ཆེར་གྱིས་ཞབས་ཀྱི་པདྨོར་བཏུད་ཅིང་ལེགས་བཤད་ཀྱི་བགོ་སྐལ་བླངས་
ལ༑ ཁོ་བོས་ཀྱང་མཚན་ཡང་དག་པར་བརྗོད་པའི་བཤད་པ། ཟབ་ལམ་དབུ་མའི་ལྟ་
ཁྲིད། ཐེག་ཆེན་བློ་སྦྱོང་། ཐུགས་རྗེ་ཆེན་པོའི་དམར་ཁྲིད། སྒྲུབ་ཐབས་རྒྱ་མཚོ་དཔེ་
ལུང་དང་བཅས་པ། ཡིད་དམ་གྱི་སྔགས་བཏུའི་རྗེས་གནང༌། གྲུབ་རྒྱལ་ལུགས་ཀྱི་
ཚེ་དབང་། ཇོ་བོ་ལུགས་ཀྱི་སྒྲོལ་མ་ཉི་ཤུ་རྩ་གཅིག་གི་རྗེས་གནང་། བཀའ་གདམས་
ལྷ་བཞིའི་རྗེས་གནང་། ཐིག་ལེ་བཅུ་དྲུག་གི་དབང་། དཔལ་ལྡན་ལྷ་མོའི་རྗེས་གནང་།
འཇམ་དབྱངས་དཀར་པོ། མགོན་པོ་བར་ཆད་ཀུན་སེལ། ཆོས་ཀྱི་རྒྱལ་པོ། རྣམ་
སྲས་སེར་ཆེན། མི་གཡོ་དཀར་པོ། ཡེ་ཤེས་ཁྱུང་ཁྲ། ཐུགས་རྗེ་ཆེན་པོ་བཅུ་གཅིག་
ཞལ། མགོན་པོ་གྲི་གུག གུ་རུ་དྲག་པོའི་རྗེས་གནང་སོགས་མང་པོ་ཞིག་གི་བཀའ་དྲིན་
ཞུས། ཆོས་སྡེ་ཆེན་པོ་འདི་ལ་གྲྭ་ཚང་བདུན་ཡོད་པ་ལས།
བློ་གསལ་གླིང་དུ་དང་པོར་མཁན་ཆེན་ལེགས་ལྡན་པས་གཞུང་ལུགས་ཀྱི་བཤད་
པ་མཛད། དེ་ནས་སློབ་དཔོན་གཞུ་བསོད་ཀྱིས་བཤད་ཉན་མཛད་པ་གྲྭ་ཚོགས་ཡར་
འཕེལ་བྱུང་བ་ཡིན་འདུག་ནའང་། རྒྱལ་ཚབ་རིན་པོ་ཆེའི་ཊཱིཀ་རྣམས་ཀྱི་དགོངས་པ་



རྒྱལ་རབས་ཆོས་འབྱུང་། 126
གཞིར་གཞག་མ་མཛད་པ་ལ་དཔགས། ནང་སོ་དུ་དབེན་ཤ་དྲུང་གིས་གསེར་ཡིག་པ་
མངགས་ཏེ་ཕྱོགས་གཞན་ཏུ་བསྐྲད་པར་སྣང་། བྱུང་བ་འདི་ལས་ནི་དེང་སང་གི་དུས་
སུ་ཡང་རང་ཕྱོགས་ཀྱི་འཆད་པོ་གྲུབ་མཐའི་རྣམ་གྲངས་མང་དུ་གསོག་པ་བྱུང་ན་རྒྱལ་
པོའི་ཆད་པ་འོས་པ་ཡིན་ནོ་ཞེས་གོ་བར་བྱས་སོ། །དེ་རྗེས་མཁས་པ་དཔལ་ལྡན་བློ་གྲོས་
འཆད་ཉན་ཐོག་ཏུ་བྱོན་པ་གྲྭ་པ་རྣམས་དང་པོར་ཕར་ཕྱིན་གྱི་སྐུ་ཡོན་ལ་མགུ་བ་ཙམ་
མ་བྱུང་འདུག་ཀྱང་། བསྟན་པ་ཐུགས་ལ་བརྣགས་ཏེ། སྤྱིར་ལུང་ཆོས་མཐའ་དག་
ལ་ཐུགས་རྟོག་ཞིབ་ཏུ་བཅུག་ཅིང་ཁྱད་པར་རྣམ་བཤད་སྙིང་པོ་རྒྱན་ཐུགས་ལ་བཟུང་
བས་ཕར་ཕྱིན་གདམས་པར་ཤར་ཏེ་ས་བཅུའི་མཉམ་གཞག་ལ་གནས་པའི་སེམས་དཔའི་
རྒྱུད་ལ་རྟོག་བློ་དང་། རྗེས་ཐོབ་པ་རྣམས་ཀྱི་རྒྱུད་ལ་ཆོས་ཉིད་མངོན་སུམ་དུ་རྟོགས་
པའི་ཡེ་ཤེས་མེད་པ་སོགས་རྗེ་ཡབ་སྲས་ཀྱི་དགོངས་པར་འགྲེལ་བའི་སྤྱི་དོན་ཆེན་མོ་རྩོམ་
པ་གནང་ཞིང་ཡུན་རིང་དུ་བཤད་པས་འཕྲིན་ལས་བསམ་གྱིས་མི་ཁྱབ་པ་བྱུང་། འབྲས་
རྟགས་སུ་རིན་པོ་ཆེ་ཡེ་ཤེས་བཟང་པོ། རིན་པོ་ཆེ་བློ་བཟང་པ། ཀོང་པོ་དཀའ་བཅུ་
བ་ཚུལ་བློ་དང་རིན་ཆེན་རྣམ་རྒྱལ་བ་གཉིས། མཁས་པ་ལེགས་ཆོས་པ་དང་རྒྱལ་བཟང་
པ་གཉིས། ཀྲེ་བོ་རབ་འབྱམས་བཀྲ་ཤིས་རྒྱལ་མཚན་དང་ཤར་རབ་འབྱམས་པ་གཉིས།
མངའ་རིས་དཀའ་བཅུ་པ་དཔལ་ལྡན་བློ་གྲོས་དང་ཀུན་དགའ་འོད་ཟེར་གཉིས། རྒྱུད་
པ་ཀུན་དགའ་དོན་གྲུབ་པ་དང་ཚུལ་ཁྲིམས་བཟང་པོ་བ་གཉིས། བྱ་བཏང་མཁས་པ་
དགེ་ལེགས་བཤེས་གཉེན་དང་ཤཱཀྱ་བཟང་པོ་བ་གཉིས། ཚོགས་ཆེན་མཁན་པོ་བློ་གྲོས་
མཚུངས་མེད་དང་མདོ་སྔགས་གླིང་གི་མཁན་པོ་བློ་གྲོས་མཚུངས་མེད་གཉིས། གཙང་
ནས་མང་ཐོས་འཛིན་པ་སངས་རྒྱས་དཔལ་བ་དང་ལུང་རིགས་པ་གཉིས། ལྷོ་པ་དཀའ་



127
བཀའ་གདམས་ཆོས་འབྱུང་།
བཅུ་བ་བློ་རྒྱམ་དང་རིན་བཟང་གཉིས། སློབ་དཔོན་ཆོས་གྲུབ་སྨྲ་བའི་སེང་གེ་དང་། དྷརྨ་
ཤྲཱི་གཉིས། བླ་མ་རྒྱ་བྲག་པ་དང་དཔལ་ལྡན་རྒྱལ་མཚན་པ་གཉིས་སོགས་ཡོན་ཏན་
གྱིས་བརྒྱན་པའི་སྲས་མང་དུ་ཐོན། །
དེ་རྣམས་ལས་རིན་རྣམ་པས་ཀོང་པོ་ཇོ་སྟན་གྱི་རྗེས་སུ་ཆབ་ནག་རི་བོ་དགེ་ལྡན་
བཟུང་བའི་སྟེང་ནས་བཀྲ་ཤིས་རབ་བརྟན་བཏབ་སྟེ་གཉིས་ཆར་དུ་དང་ཚུགས་གྱི་གྲྭ་རྣམ་
པར་དག་པ་དང་། དབུ་མའི་བཤད་པ་བཙུགས་ནས་ཉི་མ་ཤར་ཕྱོགས་སུ་རྗེའི་བསྟན་
པ་གསལ་བར་མཛད་ལ། འདིས་ཡིད་ཕྲོགས་ནས་བླ་མ་འཕགས་པ་ལྷས་ཀྱང་ཁོང་ལ་
ཆོས་འབྲེལ་གསན་པར་སྣང་། ལྷོ་པ་དཀའ་བཅུ་པ་གཉིས་གྱིས་ཆབ་མདོར་བཤད་པ་
མཛད་པའི་གྲྭ་ཚང་གི་རྒྱུན་དེང་སང་ཡང་རྒྱས་པར་མཆིས། སློབ་དཔོན་དྷརྨ་ཤྲཱི་བས་
གྱི་རེ་གསང་སྔགས་ཕོ་བྲང་དང་། སེ་ར་རྩེར་འཁོར་ལོ་བདེ་མཆོག་གི་བཤད་པ་མཛད་
པས་དོན་གཉེར་ཅན་འགའ་འདུས་ཤིང་། བདག་གིས་ཀྱང་ཆོས་རྒྱལ་ཕྱི་ནང་གསང་
གསུམ་གྱི་རྗེས་སུ་གནང་བའི་ཆོས་འབྲེལ་ཙམ་ཞིག་ཞུས། སློབ་དཔོན་རིན་པོ་ཆེ་ཆོས་
གྲུབ་པས་ཀྱང༌། སྟོད་ཕྱོགས་སུ་ལུང་ཆོས་ཀྱི་བཤད་པ་མཛད། སྐུ་ཡོན་དང་མཐུན་
པའི་འཕྲིན་ལས་མ་བྱུང་བར་གྲགས་ཀྱང་ཞལ་སློབ་གཞན་ཕན་ནུས་པ་འགའ་ཡར་བྱོན་
ལ༔ ཁོ་བོས་ཀྱང་མགོན་པོ་ལེགས་ལྡན། གྲི་གུག་ཕྱག་བཞི་པ། མགོན་པོ་ཚེ་བདག
ཚོགས་བདག་དཀར་པོ། ཇོ་བོ་ལུགས་ཀྱི་ཛམ་ལ་དཀར་པོ། ཛམ་ལ་དམར་པོ་ཡུམ་
བཅས་གཏེར་མ། ཡེ་ཤེས་ཁྱུང་ཁྲ། དུར་ཁྲོད་བདག་པོ། འཇམ་དབྱངས་ནཱ་ག་རག་
ཤ་རྣམས་ཀྱི་རྗེས་གནང་ཞུས། མཁན་ཆེན་པའི་རྗེས་སུ་ལྡན་མ་ཡེ་བཟང་བ་དང༌། ཀོང་
པོ་ཚུལ་བློ་གཉིས་མཉམ་བསྐོས་བྱས་ལ་ཚུལ་བློ་བ་མྱུར་དུ་གཤེགས་ནས། ལྡན་སྟོན་



128
རྒྱལ་རབས་ཆོས་འབྱུང་།
པ་ཉིད་ཀྱིས་བཤད་པ་མཛད་པས་འཕྲིན་ལས་རྒྱས་པར་གྱུར་པ་སྟེ་རྣམ་ཐར་གོང་དུ་བརྗོད་
ཟིན། སློབ་ཆུང་དུ་ཀྲེ་བོ་རབ་འབྱམས་པ་བསྐོ་བ་མཛད་ཀྱང་ཡུན་རིང་མ་བཞུགས།
དེ་རྗེས་མཁས་པ་ལེགས་པ་ཆོས་འབྱོར་བསྐོས་པ་བཤད་ཉན་ཡུན་རིང་དུ་མཛད་པ་ལས་
འཕྲིན་ལས་ཀྱི་ཁྱབ་གདལ་བྱུང་ཚུལ་ཡང་བརྗོད་ཟིན། ཆོས་རྗེའི་སློབ་ཆུང་དུ་ཆེན་པོ་
ཚུལ་རྒྱལ་བ་བསྐོས་པའང་སྐུ་ཚེས་མ་ཟིན།
སློབ་དཔོན་སངས་རྒྱས་བཟང་པོ་བས་བཤད་ཉན་ཡུན་རིང་དུ་མཛད་པས་ལུང་
ཆོས་ལ་འཕྲིག་ཚུད་པའི་བཤེས་གཉེན་མང་དུ་ཐོན་ཞིང་གཞན་ཕན་ནུས་པ་ཡང་དབོན་
རབ་འབྱམས་པ་དཀོན་མཆོག་དར། ཆེན་པོ་ལེགས་པ་དོན་གྲུབ། མི་ཉག་དཀའ་བཅུ་
བ་སངས་རྒྱས་དང་རྡོ་རྗེ་བཟང་གཉིས། ཀོང་པོ་དཀའ་བཅུ་བ་བསྟན་པ་དར་རྒྱས་དང་
དཔལ་བློ་གཉིས། འོལ་ཁ་དཀའ་བཅུ་བ་རང་བྱུང་དང་ངག་དབང་གཉིས་སོགས་བྱོན།
དེ་ནས་དབུ་མ་པ་རིན་ཆེན་དར་མ་དང་། སྡེ་སྣོད་འཛིན་པ་སངས་རྒྱས་ལེགས་པ་བ་
གཉིས་མཉམ་དུ་བསྐོས་པ་གྲྭ་པ་མ་རུངས་པ་འགའ་ཞིག་གི་བྱེད་པ་ལས་ཆགས་སྡང་འཕེལ་
བའི་རྣམ་པ་བྱུང་ཡང་། དེས་འགྲན་བཤད་ཀྱི་རྐྱེན་དུ་སོང་ནས་གྲྭ་ཚོགས་ལེགས་པོ་
འདུས་ཤིང་། སྔ་མས་དབུ་མ་དང༌། ཕྱི་མས་ཚད་མ་དང་འདུལ་མངོན་བཤད་པས་
པོ་ཏི་ལ་བློ་ཁ་ཕྱོགས་པ་མང་དུ་ཐོན་པར་སྣང་།
དེ་ནས་སློབ་དཔོན་ཡོན་ཏན་འོད་བཤད་ཉན་དུ་བྱོན་པ་གྲྭ་ཚང་ནང་བསྡུམས་
ནས་འགལ་མེད་ཀྱི་སྤྱི་ཁྱབ་ཡོད་པ་བྱུང་། ཤིང་སྤྲེའི་ལོ་གསར་བ་ན་དངོས་ཅིག་ལ་
ཆོས་འཆད་དུ་སླེབ་དགོས་པའི་ཐམས་ཅད་མཁྱེན་པ་ཉིད་ཀྱི་ཕྱག་དམ། མི་སྣའི་ངག་
དང་བཅས་པ་འགའ་ཟུང་ཕེབས་ཤིང་། སྨིན་པའི་མཐར་རྒྱུད་ཀྱི་འཆད་ཉན་བསྐོ་བ་
ན



129
བཀའ་གདམས་ཆོས་འབྱུང་།
དང་། དགོན་པ་གཅིག་གཉིས་གཏོད་གྲུབ་ན། བཀའ་ངག་མ་བཅག་ཙམ་ཅི་ཡོང་བལྟ་
ཞེས་ཞུས་ཤིང་སྨྲས་པ་ན། ཞུས་ལན་ཕྱག་དམ་དུ་དམ་པའི་ཞལ་བཞེས་རྡོ་ཡི་རི་མོ་ཞེས།།
གྲགས་པ་སྙིང་ལ་ཡི་དམ་ཉིད་དུ་བགྱིད། །དེ་དག་སྒྲུབ་པའི་ཐབས་ལ་མཁས་པ་ཡང་།།
སྨོས་པར་ཅི་འཚལ་ཚུལ་བཞིན་མཛད་དུ་གསོལ། །ཞེས་ཕེབས་པ་ཉིད་ཁུར་དུ་ལྕི་སྟེ།
ལོ་དེའི་མཇུག་ནས་གྲྭ་ཚང་བཟུང་བ། དགེ་ལྡན་དུ་སླེབ་དགོས་པ་སོགས་ནས་བཤད་
ཉན་རྒྱུན་འཐུད་པ་ཞིག་མ་བྱུང་ཡང་ཅི་སྡོད་ཀྱི་རིང་བསྟན་པ་ལ་བསམ་ནས་བརྩོན་འགྲུས་
བཟང་པོའི་གོ་ཆ་གྱོན་ཏེ་གོ་ཚོད་དང་བསྟུན་པའི་གཞུང་བཤད་བགྱིས་སོ། །ས་གླང་
འདི་ལ་བོ་དོང་རབ་འབྱམས་པ་དགེ་འདུན་དོན་གྲུབ་འཆད་ཉན་གྱི་གོ་སར་བྱོན་ཡོད་དོ།།
སྒོ་མངས་སུ་དང་པོར་དྲུང་གྲགས་རིན་པས་བཤད་ཉན་མཛད། དེ་ནས་རིམ་
པ་བཞིན་མཁས་པ་སྒ་ལེབ་སྟག་ལེབ་གཉིས། གུང་རུ་ཚུལ་བཟང་པ། ཆེན་པོ་དཔལ་
ཤེ་བ་སྟེ་འདིས་བཤད་ཉན་ཡུན་རིང་དུ་མཛད་པས། ཆོས་རྗེ་རྡོ་རྗེ་སེང་གེ དཀའ་བཅུ་
འཛིན་པ་ཀུན་དགའ་རྒྱལ་མཚན་དང་བསོད་ནམས་བློ་གྲོས་གཉིས། མདོ་སྟོད་པ་དཔལ་
བློ་ཤེར་བློ་གཉིས་སོགས་དགེ་བཤེས་མང་དུ་ཐོན་ཞིང་། གྲྭ་རྒྱུན་འཕེལ་བ་སོགས་གྲྭ་
ཚང་ལ་བཀའ་དྲིན་མཆོག་ཏུ་ཆེ་བ་ཞིག་ཡིན་འདུག སློབ་ཆུང་དུ་དྲུང་ཀུན་རྒྱལ་བ་བསྐོས་
ཀྱང་ཐུགས་སྐྱོ་ཤས་ཆེ་བས་བྱང་སེ་མོ་དོར་སྒྲུབ་པ་ལ་གཤེགས་པར་སྣང་། དེ་རྗེས་
མཁན་ཆེན་དབང་དཔལ་བས་གྲྭ་ཚང་བཟུང་། དེ་ནས་སློབ་དཔོན་དཔལ་བློ་ཤེར་བློ་
རྣམ་གཉིས་བསྐོས་པ་ཕན་ཚུན་འགྲན་བཤད་ཀྱི་རྣམ་པས་བཤད་ཉན་འཕེལ་པོ་བྱུང་བ་
སྟེ༑ གཏན་ཚིགས་སུ་སློབ་དཔོན་དཔལ་ལྡན་འོད་ཟེར་དང་དཀོན་མཆོག་བཟང་གཉིས།
དཀའ་བཅུ་འཛིན་པ་རིན་བྱང་བ་དང་ཉེ་བར་འཁོར་གཉིས། དཀའ་བཅུ་བ་བརྩོན་འགྲུས་



130
རྒྱལ་རབས་ཆོས་འབྱུང་།
རྒྱལ་མཚན་དང་བསོད་ནམས་ལྷུན་གྲུབ་གཉིས། སློབ་དཔོན་ངག་དབང་འབྱུང་གནས་
སོགས་དགེ་བཤེས་མང་དུ་ཐོན། དེ་རྗེས་བྱང་པ་རབ་འབྱམས་པ་ཡེ་ཤེས་གྲགས་བསྐོས་
ནས་གཞུང་ལུགས་ལེགས་པར་བཤད་ཀྱང་རིང་དུ་མ་བཞུགས་པར་གཙང་ལ་ཐེགས།
དེ་ནས་དཀའ་བཅུ་བ་དཔལ་ལྡན་འོད་ཟེར་དང་དཀོན་མཆོག་བཟོད་པ་གཉིས་བསྐོས་པ་
ཕྱི་མ་སྐུ་ཚེས་མ་ཟིན་པར། སྔ་མ་བཞུགས་པའི་སློབ་ཆུང་དུ་གུང་རུ་དཀའ་བཅུ་པ་རིན་
ཆེན་བྱང་ཆུབ་བསྐོས་པ་ལོ་ཤས་འཆད་ཉན་མཛད་པའི་སྟེང་ནས་མདོ་སྟོད་དཔལ་འབར་
ཆོས་སྡེར་བྱོན་པ་བཤད་གྲྭ་ཚུགས་པའི་ལེགས་ཚོགས་ཆེ་བ་བྱུང་སྣང་། དེང་སང་ཆུ་
བཟང་དཀའ་བཅུ་བ་བཤད་ཉན་མཛད་བཞིན་པའོ། །
བདེ་ཡངས་སུ་དང་པོར་ལྕོག་པ་བྱང་དཔལ་བས་བཤད་ཉན་མཛད། དེ་ནས་
དྲུང་ཆོས་དཔལ་བ་དང་། དེ་རྗེས་གྲ་ཆུང་ཡོན་ཏན་རྒྱལ་མཚན་པ་སྟེ་འདི་ནི་མཁས་
པ་ཐུགས་རྒྱུད་འབྱོངས་པ་དབེན་པ་ལ་དགྱེས་པ་ཞིག་སྟེ། འབྲས་སྤུངས་ཆོས་རྗེར་གདན་
དྲངས་པ་ནའང་མ་ཕེབས་པ་ཡིན་སྣང་། དེའི་རྗེས་སུ་མཁས་པ་མཚེ་མ་དབང་རྒྱལ་
བསྐོས། འདི་པ་སྙན་གྲགས་ཀྱིས་དབུས་གཙང་ཁྱབ་པ་ཞིག་སྟེ། གནམ་ལ་ཉི་ཟླ་ཟུང་
གཅིག་ཡོད་དེ། ས་ལ་མཚེ་མ་སྤུན་གཉིས་ཡོད་ཅེས་ཟེར། འབྲས་སྤུངས་སུ་ཧ་ཅང་
ཡུན་རིང་བར་མ་བཞུགས་པར་སེ་རའི་འཆད་ཉན་དང་དེ་ནས་བདེ་བ་ཅན་དུ་བཤད་པ་
ཡུན་རིང་དུ་མཛད་པ་ལས། བྱམས་ཆོས་ལ་འཕྲིན་ལས་ཆེ་བར་བྱུང་ངོ་། །དེ་ནས་
གྲྭ་ཚང་དུ་རིམ་པ་བཞིན་རོང་པོ་དཀའ་བཅུ་བ་བརྩོན་འགྲུས། བླ་མ་བློ་སེང་བ། དྲུང་
ནམ་མཁའ་བ། བླ་མ་བཀྲས་རྒྱལ་པ། དྲུང་རིན་དར་བ། ཆེན་པོ་རྒྱལ་མཚན་ལེགས་
པ༑ རབ་འབྱམས་སྨྲ་བ་རིན་ཆེན་རྣམ་རྒྱལ། དཀའ་བཅུ་བ་གྲགས་པ། དཀའ་བཅུ་



131
བཀའ་གདམས་ཆོས་འབྱུང་།
སྨྲ་བ་དཔལ་བཟང་དོན་གྲུབ། དཀའ་བཅུ་བཀྲ་ཤིས་དཔལ་འབྱོར། དཀའ་བཅུ་བ་
ཆོས་དཔལ་བའི་བར་རོ། །
ཤག་སྐོར་དུ། ཐོག་མར་སྣང་ཐང་པ་རབ་མཆོག་གིས་བཤད་ཉན་མཛད། དེ་
ནས་རིམ་པ་བཞིན་ཉག་རེ་རྡོར་རྒྱལ་བ། སློབ་དཔོན་ཉན་ཆུང་། སློབ་དཔོན་རིན་བློ།
ཞོགས་པ་དབུ་སེ། སྙན་ངག་པ་བདེ་བློ། རིན་པོ་ཆེ་ཆོས་ཀྱི་བཤེས་གཉེན། བདེ་མཆོག་
རབ་འབྱམས་པ་ཀུན་དགའ་རྒྱལ་མཚན། མདར་པ་རབ་འབྱམས་པ་དཀོན་མཆོག་
དར། དཀའ་བཅུ་བ་ཆོས་གྲགས་རིན་ཆེན། ཉང་པོ་རབ་འབྱམས་པ་བློ་གྲོས་ལྷུན་གྲུབ།
ཕོ་ཁང་དཀའ་བཅུ་བ་དགེ་ལེགས་བཟང་གི་བར་རོ། །
ཐོས་བསམ་གླིང་དུ་རིམ་པ་བཞིན་སློབ་དཔོན་ཀུན་བཟང་རིན་ཆེན། ཆོས་རྗེ་
ཉན་ཤཱཀ་པ། དྲུང་རྒྱལ་བཟང་བ། དྲུང་དཔལ་ལྡན་རྒྱལ་མཚན་པ། བླ་མ་དཔལ་
རྒྱལ་མཚན། ཉན་པོ་དཀའ་བཅུ་བ་བསམ་གཏན་ཤེས་རབ། རྒྱ་མ་དཀའ་བཅུ་བ་བློ་
གྲོས་མཐའ་ཡས། མི་ཉག་དཀའ་བཅུ་བ་སངས་རྒྱས། སློབ་དཔོན་བསྟན་པ་དར་རྒྱས་
པའི་བར་རོ། །
འདུལ་བ་གྲྭ་ཚང་དུ་དང་པོར་དྲུང་བརྩོན་གྲགས་པ་བྱོན། དེ་ནས་འདུལ་འཛིན་
དགེ་ལེགས་དཔལ་བ་སྟེ་འདིས་མདོ་རྩ་རྩ་འགྲེལ་ལུང་དང་སྦྱར་ནས་ཡུན་རིང་དུ་བཤད་
པས་དུས་དེར་སྐྱིད་ཤོད་མཐིལ་པའི་མཁས་པ་ཕལ་ཆེ་བས་མ་གསན་པ་མི་སྣང་ལ། བཤད་
སྲོལ་འཛིན་པ་ཡང་སློབ་དཔོན་དཔལ་བློ་བ། སློབ་དཔོན་གྲོས་པ། སློབ་དཔོན་དཔལ་
འབྱོར་བ། འདུལ་འཛིན་རིན་ཆེན་གྲགས་པ། སློབ་དཔོན་རིན་པོ་ཆེ་ཀུན་དགའ་རྒྱལ་
མཚན་པ་སོགས་མང་དུ་བྱོན་ལ། སྔ་མ་བཞི་ཆར་གྱིས་གྲྭ་ཚང་བཟུང་ནས་བཤད་པ་



132
རྒྱལ་རབས་ཆོས་འབྱུང་།
མཛད་ཅིང་། ཁྱད་པར་རིན་གྲགས་པས་པོ་ཏི་ལ་བློ་ཁ་ཕྱོགས་པའི་དགེ་བཤེས་མང་
དུ་ཐོན། ཕྱི་མས་ཆོས་རྗེ་ཐམས་ཅད་མཁྱེན་པ་ལ་ཡང་གསན་པ་སོགས་ནས་མཁས་
པར་གྱུར་ཀྱང་བཤད་པ་མ་མཛད་པར་རྩེ་ཐང་ཉིད་དུ་བཞུགས་པ་ལ། ཁོ་བོས་ཊཱིཀ་
ཆེན་རིན་པོ་ཆེ་འཕྲེང་བའི་སྟེང་ནས་མདོ་རྩ་བའི་ཞིབ་བཤད་དང་། མེ་ཏོག་ཕྲེང་རྒྱུད་
ཀྱི་བཤད་པ་ལེགས་པར་མནོས་པ་སྟེ་རྔ་བོ་ཆེ་ལ་དབྱུ་གུ་ལན་གཅིག་བསྣུན་པས་སྐད་
བཟང་པོ་བྱུང་བ་ཡིན་ནོ། །རཏྣ་ཀི་རྟིའི་རྗེས་སུ་རིམ་པ་བཞིན་དྲུང་འཕྱོང་རྒྱས་པ། སློབ་
དཔོན་བདེ་ལེགས་པ། དཀའ་བཅུ་བ་བྱམས་པ་བློ་གྲོས། སློབ་དཔོན་ལྷ་དབང་རིན་
ཆེན་པའི་བར་རོ། །
སྔགས་པ་གྲྭ་ཚང་དུ་སློབ་དཔོན་རྒྱན་ཚུལ་བ། སློབ་དཔོན་སྦྱིན་མཆོག་པ། དྲུང་
རིན་མཆོག་པ། སློབ་དཔོན་དཔལ་མགོན་རྒྱལ་མཚན་སོགས་བྱོན། །
བྱམས་ཆེན་ཆོས་རྗེ་ནི་འཁྲུངས་ཡུལ་ཚལ་བ། གསུང་རབ་མང་དུ་མཁྱེན་ཅིང་།
སྔོན་གྱི་སྐྱེ་གནས་རྗེས་སུ་དྲན་པ་སོགས་མངོན་པར་རྟོགས་པའི་ཡོན་ཏན་གྱིས་ཀྱང་ཕྱུག་
པ་དང་། ཁྱད་པར་རྒྱལ་ཆེན་རྣམ་ཐོས་སྲས་ཀྱིས་རྗེས་སུ་བཟུང་བ་ཉིད་ལས། གོང་
མ་ཏ་མིང་རྒྱལ་པོས་སྤྱན་དྲངས་ནས་འགྲན་ཟླ་མེད་པའི་བླ་མར་མངའ་གསོལ་ཏེ། འཕྲིན་
ལས་སྣ་ཚོགས་ལ་མཁས་ཤིང་གསལ་བ། ཆོས་ཉིད་དམ་པ་མཆོག་ཏུ་རྒྱལ་བ། ཤེས་
རབ་རྣམ་དག་སྣང་བ་ཆེན་པོ། ཀུན་ཏུ་ཁྱབ་ཅིང་རྒྱལ་ཁམས་སྐྱོང་བ། བསྟན་པ་རྒྱས་
མཛད་རབ་ཏུ་དགེ་བ། བྱམས་ཆེན་ཆོས་ཀྱི་རྒྱལ་པོ་ཞེས་པའི་སྔགས་པ་བརྗོད་ནས་གུས་
ཞེན་དཔག་ཏུ་མེད་པ་མཛད་ཅིང་། མཆོད་ཡོན་གྱིས་ཧ་ཡན་བསི་ཞེས་བྱ་བའི་དགོན་
པ་བཏབ་སྟེ། དགེ་ལྡན་པའི་ཕྱག་ལེན་དར་བར་མཛད། དེ་ནས་དབུས་སུ་ཕེབས་ནས་



133
བཀའ་གདམས་མི
བཀའ་གདམས་ཆོས་འབྱུང་།
སེ་ར་རྩེ་རྗེ་རིན་པོ་ཆེ་ཆོས་འཁོར་རྒྱ་ཆེན་པོ་བསྐོར་བའི་ཞབས་ཏོག་མཛད་པ་དང་། ཞལ་
བཀོད་ཞུས་ནས་ཐེག་ཆེན་གླིང་གི་ཆོས་གྲྭ་བཏབ་སྟེ་མཁས་པ་དར་བཟང་གདན་སར་བསྐོ་
བ་གནང་། ལོ་འདི་རྗེ་ཉིད་ཞིང་གཞན་དུ་གཤེགས་པའི་ས་ཕག་དེ་ཡིན། སླར་ཕོ་བྲང་
ལ་བྱོན་པ་ཏ་མིང་རྒྱལ་པོ་ཁད་ཉེར་གཤེགས་ཀྱང་། སྲས་ཟོན་ལྡེ་རྒྱལ་པོས་གུས་མཆོད་
ཆེན་པོ་མཛད་པ་ལས་སྙན་གྲགས་དང་གཞན་དོན་མཐའ་ཡས་པ་བྱུང་། ཡང་དབུས་
སུ་གདན་བཏེག་པ་མཛོ་མོ་མཁར་དུ་ཕེབས་པའི་མོད་ལ་སྐུ་གཤེགས། དེའི་སློབ་མ་སྙེ་
ཐང་པ་ཆོས་རྗེ་ཨ་མོ་གྷ་པ་དང་། བསོད་ཤེ་བ་གཉིས་ཀྱིས་ཀྱང་། ཟིན་ལྡེའི་ཏི་ཤྲཱི་མཛད་
པ་ལུགས་གཉིས་ཀྱི་འཕྲིན་ལས་མཆོད་ཡོན་སྔ་མ་གཉིས་ལ་འགྲན་པ་བཞིན་དུ་བྱུང་། དགེ་
ལྡན་གྱི་ཐུབ་པ་གནས་བཅུའི་བསི་ཐང་ཡ་མཚན་ཅན་འདིའང་མཆོད་ཡོན་འདི་གསུམ་
གྱི་རིང་དབུས་སུ་བྱོན་པར་སྣང་། བླ་མ་དེ་གཉིས་ཀྱི་སློབ་མ་ཆོས་རྗེ་གཞོན་ནུ་དཔལ་
ལྡན་ཞེས་པས་ཀྱང་རྒྱལ་བའི་བླ་མཆོད་མཛད་དེ། དགེ་འདུན་གྱི་སྡེ་བསྐྱངས་ཞེས་གྲག
མཚུངས་མེད་ཆོས་རྗེ་ནི་ཆུ་མོ་ཕག་ལ་ལྷོ་རོང་སྟོད་དུ་སྐུ་འཁྲུངས། འཇམ་
དབྱངས་ཆོས་རྗེ་འཁྲུངས་ནས་ལོ་བཞི་སོང་། འདི་ནས་ལོ་གཉིས་འདས་པའི་ཤིང་གླང་
ཏེ་མཁས་གྲུབ་ཆོས་རྗེའི་འཁྲུངས་ལོའང་ཡིན། དབུས་སུ་ཕེབས་ནས་རྗེ་རིན་པོ་ཆེ་དང་།
བྱང་སེམས་རྭ་སྒྲེང་བ་སོགས་བསྟེན་ཏེ་གཞུང་ལུགས་ལ་སྦྱངས་པས་མཁས་པའི་དབང་
པོར་གྱུར། རྗེ་རིན་པོ་ཆེས་མཁན་པོ། འདུལ་འཛིན་པས་ལས་སློབ། རྒྱལ་ཚབ་ཆོས་
རྗེས་གསང་སྟོན་མཛད་ནས་བསྙེན་པར་རྫོགས། སྔ་སོར་གསང་ཕུ་སྦེ་སེར་དུ་བཤད་
ཉན་མཛད་པ་ན། གུང་རུ་རྒྱལ་བཟང་ཞེས་སྙན་གྲགས་ཀྱིས་གླིང་བཞི་ཁྱབ། ཆེན་པོ་
དྭགས་པོ་དང་སློབ་དཔོན་དགེ་རྒྱས་སོགས་ལུང་རིགས་ཀྱིས་བཅོམས་པས་ཀྱང་སྙན་གྲགས་



134
རྒྱལ་རབས་ཆོས་འབྱུང་།
ཇེ་རྒྱས་ཇེ་རྒྱས་སུ་སོང་། ང་སྐྱེ་བོ་མི་ནག་པ་བཅུའི་ཁྲོད་དུ་བསྔོ་གཏམ་བྱེད་པ་བས།
དགེ་བཤེས་བརྒྱ་ཕྲག་གཅིག་གི་ནང་དུ་བགྲོ་གླེང་འཕེན་པ་སླ་ཞེས་ཞལ་པོའང་གསུང་
བ་ཡིན་སྣང་། །
དེ་ནས་སྦེ་སེར་གྱི་ཐུགས་ཁུར་བསྐྱངས་ཏེ་ལོ་ཤས་བྱ་བྲལ་འཆད་ཉན་མཛད་
པའི་སྟེང་ནས་སེ་རའི་གདན་སར་བྱོན་པ་བཙུན་མོ་ཚལ་དང་གཉིས་འཛིན་མཛད་དེ་ལོ་
སུམ་ཅུ་སྐོར་ཞིག་སྤྱིར་བཀའ་ཆེན་མང་པོ་དང་། ཁྱད་པར་དབུ་མའི་གཞུང་བཤད་ལེགས་
པར་བགྱིས་ཤིང་། ཚད་མའི་བསྟན་བཅོས་མཁས་པ་དགའ་བསྐྱེད། ཕར་ཕྱིན་གྱི་ཊཱིཀྐ།
རྩ་འཇུག་གི་ཊིཀ་ཆུང་། སྟོང་ཐུན་སོགས་བརྩམས་པའི་སྒོ་ནས་བསྟན་པ་ལ་བྱ་བ་མཛད།
དེ་ཡང་སྟོང་ཐུན་དུ་ཡང་ན་གསུངས་ནས་དབུ་མའི་ཊཱིཀ་ཆེན་གཉིས་ཀྱི་གསུང་ལས་བརྒལ་
བའི་གྲུབ་མཐའ་གཅིག་གཉིས་མཛད་པ་སོགས་ལས། མཁས་གྲུབ་རིན་པོ་ཆེ་མ་དགྱེས་
ནས་བཀའ་བཀྱོན་ཏེ་ཕྱག་འབུལ་མ་བཞེས་པ་ཡིན་སྣང་། འདི་ལ་བརྣགས་ནས་ཆོས་
རྗེས་ཀྱང་། མི་རྣམས་ཕལ་ཆེར་གྲགས་པའི་རྗེས་སུ་འབྲང་། །བློ་བཟང་གྲགས་པ་དགའ་
ལྡན་གནས་སུ་གཤེགས། །བྱམས་ཆེན་ཆོས་རྗེ་མི་དབང་གཙུག་ན་མཛེས། །རྒྱལ་
མཚན་བཟང་པོ་གངས་རིའི་ཁྲོད་འདིར་ལུས། །ཞེས་ཐུགས་འབྱུང་བའི་མགུར་གསུངས་
ཞེས་གྲགས། དེ་ཡང་དགོས་པའི་དབང་གིས་གདུལ་བྱའི་སྣང་ངོར་དེ་ཙམ་བསྟན་པར་
ཟད་ཀྱི་དངོས་པོ་ལ་མཁས་གྲུབ་རིན་པོ་ཆེས་ཐུགས་ཐག་པ་ནས་བཀའ་བཀྱོན་པ་དང༌།
ཆོས་རྗེ་པས་ཐུགས་འཛིན་མཛད་པ་ཅི་མཆིས་ཏེ་འཕགས་པ་འོད་སྲུངས་ཆེན་པོ་དང་ཀུན་
དགའ་བོ་བཞིན་ནོ། །ཆོས་རྗེ་འདིའི་ཆེ་བའི་ཡོན་ཏན་ཡང་། གཟིམས་ཁང་གི་ཐབ་
སྤྱོད་མ་གཏོགས་ཕྱག་རྫས་ཕལ་ཆེར་སྦྱིན་གཏོང་མཛད་པ། མཐའ་བྲལ་དབུ་མའི་ལྟ་



135
བཀའ་གདམས་ཆོས་འབྱུང་།
བ་ཐུགས་ལ་མངའ་བ། བྱང་ཆུབ་ཀྱི་སེམས་རིན་པོ་ཆེ་འབྱོངས་པ་སོགས་ཏེ་ཡ་མཚན་
ནོ༑ ༑དེ་ལྟར་བསྟན་པའི་བྱ་བ་རྒྱ་ཆེར་བསྐྱངས་ནས་དགུང་ལོ་རེ་བརྒྱད་པ་ལྕགས་ཕོ་
རྟའི་ཧོར་ཟླ་བདུན་པའི་ཡར་ངོའི་ཚེས་བཅུ་ལ་སེ་རའི་གཟིམས་ཁང་ཉིད་དུ་ཡ་མཚན་
པའི་ལྟས་དང་བཅས་ཏེ་སྐུ་གཤེགས། འཇམ་དབྱངས་ཆོས་རྗེ་གཤེགས་པའི་ཕྱི་ལོ་ཡིན།
སྐུ་གདུང་རིལ་པོར་བཞུགས་པ་དེང་སང་གི་བར་དུ་ཡང་རིང་བསྲེལ་མང་དུ་འཛག་པ་
དང་། གདོན་གྱིས་གཟེར་བའི་མིས་མཇལ་བ་ཙམ་གྱིས་ནད་གདོན་ཞི་ནུས་པ་སོགས་
བྱིན་རླབས་བསམ་གྱིས་མི་ཁྱབ་པའོ། ། །
དེ་ལ་སྲས་སྡེ་སྣོད་འཛིན་པ་མང་དུ་བྱུང་བའི་ནང་ནས་གྲགས་ཆེ་བ་ལ། ཡེ་
ཤེས་མགོན་པོའི་གྲུབ་ཆེན་བླ་མ་ཕྱག་དྲུག་པ། ཆོས་རྗེ་དཔལ་སེང་བ། ཆོས་རྗེ་རིན་
བྱང་པ། ཆོས་རྗེ་ཀུན་ལེགས་པ། དྲུང་སྐལ་བཟང་རྩེ་པ། ཆེན་པོ་བྱང་འབུམ་པ་དང་
ཤེར་རྒྱམ་པ་གཉིས། ཆེན་པོ་གཡུ་བ་དང་འཇམ་འཕགས་པ་གཉིས། སློབ་དཔོན་རིན་
རྒྱལ་བ་དང་ཆོས་བློ་བ་གཉིས། སློབ་དཔོན་ཏིག་གུ་གཡག་མགོ་དང་ཟ་རུ་ཤཱཀ་བཀྲས་
གཉིས། བྱ་བཏང་ཤར་ལུང་བ་དང་ཤཱཀ་བཟང་པ་གཉིས། དཀའ་བཅུ་བ་ཀུན་དགའ་
དོན་གྲུབ་དང་ཞོལ་སྨོན་གཉིས། མཁན་པོ་གྲགས་འོད་པ་དང་གཞོན་དཀོན་པ་གཉིས།
བླ་མ་ནམ་མཁའ་དབང་ཕྱུག་དང་རྒྱལ་མཆོག་པ་གཉིས། སློབ་དཔོན་ཀྲེ་རིངས་དང་།
བློ་གྲོས་སེང་གེ་བ་གཉིས། བླ་མ་སངས་རྒྱས་ཚུལ་ཁྲིམས་དང་བྱིའུ་གནས་བརྟན་པ་
གཉིས་སོགས་བྱོན། དེ་རྣམས་ལས་ཤར་ལུང་པ་ནི་དབེན་པའི་སར་ལྟ་ཁྲིད་ཟབ་མོ་ཉམས་
སུ་བསྟར་བས་ཇི་ལྟ་བ་བཞིན་རྒྱུད་ལ་འཁྲུངས་བའི་སྤོང་བ་པར་གྲགས། གཞོན་དཀོན་
པ༑ སངས་ཚུལ་བ། རྒྱལ་མཆོག་པ་གསུམ་གྱིས་རིམ་པ་བཞིན་པོ་ཏོ། འབྲོམ་སྟེངས།



136
རྒྱལ་རབས་ཆོས་འབྱུང་།
དཔུང་མཁར་བཟུང་ནས་གཞན་དོན་མཛད། ཕྱི་མ་འདི་ལ་བླ་མ་རྒྱ་བྲག་པས་བསྙེན་
རྫོགས་ཀྱི་མཁན་པོ་ཞུས་ཞེས་གྲག གྲགས་འོད་པས་རི་ཁ་བཟུང་ནས་ཚོགས་བསྐྱངས་
ཤིང་། བྱིའུ་གནས་བརྟན་གྱིས་རྒྱལ་ཤོད་དུ་བན་དཀར་དགོན་བཏབ་པར་སྣང་། ཆོས་
རྗེའི་རྗེས་སུ་ཞ་ལུ་རབ་འབྱམས་པས་གདན་ས་ལོ་ཤས་ཤིག་མཛད།
དེ་ནས་ཆོས་རྗེ་མུ་ཏྲད་པ་ནི་ལས་སྟོད་དུ་སྐུ་འཁྲུངས། སྤྱིར་རྗེ་ཐམས་ཅད་མཁྱེན་
པ་སོགས་ཡོངས་འཛིན་རིན་ཆེན་སྣ་བདུན་དུ་གྲགས་པ་བསྟེན་ཞིང་། ཁྱད་པར་འཇམ་
དབྱངས་ཆོས་རྗེ་རྩ་བའི་བླ་མར་བཟུང་ནས་གསུང་རབ་ལ་སྦྱངས་པས་མཁས་པ་ཆེན་
པོར་གྱུར། དང་པོར་འབྲས་སྤུངས་ཟུར་ཁང་དུ་བཞུགས་ནས་བཤད་ཉན་འཕེལ་བར་
མཛད་ཅིང་། ཕྱིས་སེ་རའི་གདན་སར་ཕེབས་ནའང་དབུ་ཚད་ཀྱི་འགྲེལ་བཤད་རྒྱུན་
ཆགས་སུ་གསུང་བ་དང་། དེ་དག་གི་དགོངས་པ་འགྲེལ་བའི་བསྟན་བཅོས་བརྩམས་
པས་ཀུན་མཁྱེན་མུ་ཏྲད་པ་ཞེས་ཕྱོགས་ཀུན་དུ་སྙན་གྲགས་ཀྱིས་ཁྱབ། ཞལ་སློབ་ཀྱང་།
ཆོས་རྗེ་རྗེ་དབོན་པ། གཙང་པ་ཀུན་རྒྱལ་པ། ལྡན་མ་ངག་དབང་པ། མངའ་རིས་པ་
ཛ་ན། སློབ་དཔོན་ཆོས་རྗེ་གཉལ་བ། ཆོས་རྗེ་ལུང་རིགས་པ། དྲུང་ཤེར་བཀྲས་པ།
སློབ་དཔོན་དཔལ་བློ། ལྷོ་པ་འཇམ་གྲགས་དང་ཆོས་འབྱོར་གཉིས་སོགས་མང་དུ་བྱོན།
ཕྱི་མ་གཉིས་ཀྱིས་ནི་ཆབ་མདོར་བཤད་པ་མཛད་པས་་གཞན་ཕན་ལེགས་པོ་བྱང་བར་
སྣང༌། དེ་ནས་གདན་སར་ཆོས་རྗེ་གནས་བརྟན་པ་དང་། དེའི་རྗེས་ལྷས་ཕུ་ཆོས་རྗེ་
བྱོན།
དེའི་རྗེས་སུ་སློབ་དཔོན་ཆོས་རྗེ་དཔལ་འབྱོར་ལྷུན་གྲུབ་ནི་མེ་མོ་ལུག་ལ་གཉལ་
དུ་སྐུ་འཁྲུངས། གསང་ཕུར་ཆེན་པོ་རིན་བྱང་བ་དང༌། འབྲས་སྤུངས་སུ་ཆོས་རྗེ་མུ་



137
བཀའ་གདམས་ཆོས་འབྱུང་།
ཏྲད་པ་བསྟེན་ནས་མདོ་ཕྱོགས་ཀྱི་དཀའ་ཆེན་དང་། ཆོས་རྗེ་ཆོས་རྒྱལ་བ་དང་ཤེར་
འབྱུང་བ་སོགས་བསྟེན་ནས་གསང་སྔགས་ལ་སྦྱངས་ཤིང་། གྱེ་རེ་དཀའ་བཞི་བ་ལ་
མཁན་པོ་ཞུས་ནས་བསྙེན་པར་རྫོགས་པའང་མཛད། དང་པོར་བྱང་རྩེའི་མཚན་ཉིད་
འཆད་ཉན་དང་། དེ་ནས་སྦེ་སར་དུ་བཤད་པ་མཛད་པས་ལུང་ཆོས་ཀྱི་འཕྲིན་ལས་
ལེགས་པོ་བྱུང་ཞིང་། ཆོས་རྗེ་ཤཱཀྱ་མཆོག་ལྡན་དང་། ཆེན་པོ་རྩེ་ཉག་པ་ཐལ་འགྱུར་
གྱིས་བཅོམ་པ་སོགས་ནས་སྟོན་གྲགས་ཀྱང་ཆེན་པོ་བྱུང་། དེའི་ཚེ་ས་སྐྱོང་དཔལ་འབྱོར་
རྒྱལ་པོ་དང་། བྱང་སེམས་བུ་ཁྲིད་དཔལ་འཛོམས་ཡབ་ཡུལ་གྱི་ཀུན་མཁྱེན་མུ་ཏྲད་
པའི་བཀའ་དྲིན་འཁོར་ཐབས་ལ། གསུང་སྒྲོས་འཛིན་པའི་གྲྭ་ཚང་ཞིག་བཙུགས་ན་འཐད་
གསུངས་བཀའ་བགྲོས་ནས་ཆེན་པོ་བ་འདི་པ་སྤྱན་དྲངས་ཏེ། སྤྱི་ཁང་བརྩིག་པ་སོགས་
བྱེས་པ་གྲྭ་ཚང་གཞི་འཛུགས་མཛད་པའི་སྟེང་ནས་བཤད་ཉན་ལོ་བཅོ་ལྔ་སྐོར་ཞིག་མཛད་
པས་འཕྲིན་ལས་རྒྱ་ཆེ་བ་བྱུང་། དེ་ནས་མང་ཐོས་དཔལ་ལྡན་བློ་གྲོས་སློབ་དཔོན་དུ་
བསྐོས་ནས། རང་ལོ་ང་ལྔ་པ་ལྕགས་མོ་གླང་ལ་གདན་སར་བྱོན་པ་ཆོས་འཇིག་རྟེན་
གཉིས་ཆར་གྱིས་གྲྭ་ས་ཡུན་རིང་དུ་བསྐྱངས་ཤིང་སྙན་གྲགས་ཀྱང་ཆེ། འཕྲལ་གྱི་མཛད་
པ་ཡང་ཕྱག་རྫས་ལ་འཛིན་པ་མེད་པ། གསུང་ངག་ལྷུག་པར་གསུང་བ། མཐོན་པོ་
ལ་མི་བཀུར་བ། དམའ་མོ་ལ་མི་བརྙས་པ། ཁ་མཆུའི་བར་མི་མཛད་པ། ཕན་སེམས་
ཀྱི་གཏིང་ཟབ་ཞིག་གོ །མཐའ་བརྒྱད་ཅུ་རྩ་བརྒྱད་པ་ཤིང་ཕོ་ཁྱི་ལ་ཡ་མཚན་པའི་ལྟས་
དང་བཅས་སྐུ་གཤེགས། ཆོས་རྗེ་ནོར་བཟང་བ་གཤེགས་པའི་ཕྱི་ལོ་ཡིན། དེ་ནས་ལོ་
བཅོ་ལྔ་སོང་། དེ་ལ་སློབ་མ་མང་དུ་བྱུང་བ་རྣམས་ཀྱི་ནང་ནས་གྲགས་ཆེ་བ་ལ། ཆོས་
རྗེ་ཆོས་དཔལ་རྒྱལ་མཚན་ནེ་ཙོ་བར་གྲགས་པ། འཇམ་པའི་དབྱངས་དོན་ཡོད་དཔལ་



138
རྒྱལ་རབས་ཆོས་འབྱུང་། །
ལྡན། རྡོ་རྗེ་འཛིན་པ་ཤེས་རབ་བཟང་པོ། མཁས་པ་ནམ་མཁའ་དཔལ་བཟང་། སྡིངས་
ཁ་ཆོས་རྗེ། སློབ་དཔོན་ཆེན་པོ་ཉི་མ་གྲགས་པ། རབ་འབྱམས་སྨྲ་བ་སྟོང་དར་གྲགས་
པ༈ ཆོས་རྗེ་ལེགས་གྲུབ་པ། དཀའ་བཅུ་འཛིན་པ་རིན་ཆེན་དཔལ་བཟང་། ཆོས་རྗེ་
རབ་བཟང་། ཆོས་རྗེ་འཇམ་རིན། དཀའ་བཅུ་བ་ཡོན་ཏན་རྒྱ་མཚོ། ཆེན་པོ་དོན་
གྲུབ། དྭགས་པོ་དཀའ་བཅུ་བ་ནམ་མཁའ་དཔལ། རྒྱལ་སྟོན་ཀུན་དགའ་རྒྱལ་མཚན་
པ༑ ལྡན་མ་དཀའ་བཅུ་བ་གྲགས་བཟང་། སློབ་དཔོན་བདེ་བློ་བ། དཀའ་བཅུ་བ་
དགེ་འདུན་སྐྱབས། གླིང་མ་དཀའ་བཅུ་བ། དཀའ་བཅུ་བ་ཆོས་རྒྱལ་རིན་ཆེན། སློབ་
དཔོན་དཔལ་འཕེལ་བློ་གྲོས་པ། ལྷ་ལུང་དཀའ་བཅུ་བ། དཀའ་བཅུ་བ་བསྡུས་ཉག
རབ་འབྱམས་པ་ཀུན་དགའ་རྒྱལ་མཚན་སོགས་བྱོན་ལ། ཁོ་བོས་ཀྱང་བྱམས་ཆོས་སྡེ་
ལྔའི་ལུང་། ཀུན་རིག་རྣམ་པར་སྣང་མཛད་ཀྱི་དབང་། རྣམ་སྲས་སེར་ཆེན། རྡོ་
མགྲིན་ཡང་གསང་ཁྲོས་པ། རྣམ་རྒྱལ་འཇོམས། མགོན་པོ་བར་ཆད་ཀུན་སེལ་རྣམས་
ཀྱི་རྗེས་གནང་། མཁའ་འགྲོ་མ་སེང་གདོང་ཅན། གྲུའི་བུམ་བསྲུངས་སོགས་ཆོས་ཀྱི་
རྣམ་གྲངས་ཅི་རིགས་ཀྱི་བཀའ་དྲིན་ཞུས།
དེའི་རྗེས་སུ་སློབ་དཔོན་ཆོས་རྗེ་དོན་ཡོད་དཔལ་ལྡན་པ་ནི་ཉང་སྟོད་དུ་ཤིང་མོ་
གླང་ལ་སྐུ་འཁྲུངས། ལོ་འདི་ལ་སྣར་ཐང་པ་ཤེར་སེང་གཤེགས་ཤིང་། མཚེ་མ་དབང་
རྒྱལ་བ་ལོ་ཉི་ཤུ་རྩ་བཞི་པ་ཞིག་བདེ་ཡངས་ཀྱི་འཆད་ཉན་དུ་བསྐོས། དཔལ་འཁོར་
བདེ་ཆེན་དུ་རབ་ཏུ་བྱུང་སྟེ། སློབ་དཔོན་བཟོད་པ་དཔལ་འབྱོར་བ་བསྟེན་ནས་དཀའ་
ཆེན་རྣམས་རྒྱལ་ཚབ་རིན་པོ་ཆེའི་ཊཱིཀྐའི་སྟེང་ནས་གསན་པས་དོན་ལེགས་པར་དགོངས་
ཤིང༌། གསུང་ཚིག་མ་ལུས་པ་ཐུགས་ལ་འཛིན་པའང་མཛད། བྱང་སེམས་འདུལ་



139
བཀའ་གདམས་ཆོས་འབྱུང་།
དཀར་བས་མཁན་པོ། ཆོས་རྗེ་འཇམ་དཔལ་གྲགས་པ་ལས་སློབ། མ་ཏི་བས་གསང་
སྟོན་མཛད་དེ་བསྙེན་པར་རྫོགས། འཇམ་དཔལ་གྲགས་པའི་དྲུང་དུ་བྱང་ཆུབ་ལམ་
གྱི་རིམ་པ་གསན་ནས་ཐུགས་ཉམས་སུ་བསྟར་བས་ཐུགས་འབྱོངས་ཤིང་ལུང་གི་ཡོན་
ཏན་ཡང་ཡར་འཕེལ་དུ་གྱུར། དེ་ནས་དབུས་སུ་ཕེབས་པ་སྔ་སོར་རིན་ཆེན་གྲགས་ཏུ་
ཆོས་རྗེ་ཉན་ཤཱཀ་པ་ལ་རྗེའི་གསུང་རབ་མང་པོའི་བཤད་པ་དང་། སེ་རར་ཆེན་པོ་གཉལ་
པ་ལ་གསུང་ཆོས་གསན་ནས། བྱེས་པ་གྲྭ་ཚང་གི་ཟུར་ཆོས་པའང་མཛད། གསང་
ཕུའི་འཆད་ཉན་ལ་བྱོན་པ་ནའང་གཞན་ཕན་དང་སྟོན་གྲགས་ལེགས་པོ་བྱུང་། དགུང་
ལོ་ཞེ་གཅིག་པ་ཤིང་མོ་སྦྲུལ་ལ་བྱེས་པ་གྲྭ་ཚང་གི་འཆད་ཉན་མཛད་པ་རྒྱལ་ཚབ་ཆོས་
རྗེའི་ཊཱིཀ་རྣམས་ཀྱི་དགོངས་པ་བཞིན་བཤད་པས་གྲྭ་པ་མང་དུ་འདུས་ཤིང་། བློ་སྐྱེད་
གོང་འཕེལ་དུ་མཛད་པ་ལས་ཕྱིས་ཀྱི་འཆད་པ་པོ་ཞིག་ལ་དགེ་བཤེས་ཐོན་པ་མང་བར་
བྱེད། འཕྲལ་གྱི་མཛད་པ་ཡང་། རྩ་བརྒྱུད་ཀྱི་བླ་མ་ལ་གུས་པ། སློབ་མས་བསྟེན་
སླ་བ། ཚུལ་ཁྲིམས་ལ་གཅེས་སྤྲས་སུ་མཛད་པ། འཆད་ཉན་ལ་སྤྲོ་ཤས་ཆེ་བ། གཞན་
ལ་འགྲན་སེམས་མི་མཛད་པ། ཕྱག་རྫས་མི་གསོག་པ། དགེ་འདུན་གྱི་དཀོར་ལ་འཛེམ་
པ༑ བསྟན་པ་ལ་ཐུགས་རུས་ཆེ་བ་སོགས་ཏེ་ཡ་མཚན་པ་ཞིག་ཡིན་ནོ། །དེ་ནས་སྡེ་
སྣོད་འཛིན་པ་རྗེ་བཙུན་ཆོས་ཀྱི་རྒྱལ་མཚན་སློབ་དཔོན་དུ་བསྐོས་ཏེ། དོན་གཉིས་པ་
མེ་བྱ་ལ་གདན་སར་ཕེབས་ནས། བརྒྱད་ཅུ་པ་ཤིང་སྤྲེའི་ཆོ་འཕྲུལ་ཟླ་བའི་ཡར་ངོའི་
ཚེས་གཅིག་ལ་ཡ་མཚན་པའི་ལྟས་བསྟན་ཏེ་གཟིམས་ཁང་ཉིད་དུ་སྐུ་གཤེགས། དེ་ནས་
ལོ་ལྔ་སོང་། དེ་ལ་སློབ་མ་གཞན་ཕན་ནུས་པའི་དབང་དུ་བྱས་ན། རྒྱུད་པ་ཆོས་ལྡན་
བློ་གྲོས་པ། ཏི་ཤྲཱི་ཆོས་རྗེ་བྲག་གཅོག་པ། ཆེན་པོ་དཔལ་འབྱོར་ལེགས་པ། ཆོས་རྗེ་



140
རྒྱལ་རབས་ཆོས་འབྱུང་། །
རྗེ་བཙུན་པ་དང་ལྷ་རི་རྩེ་བ་གཉིས། སློབ་དཔོན་རིན་གྲགས་པ་དང་རིན་རྣམ་རྒྱལ་བ་
གཉིས། སློབ་དཔོན་བཀྲ་ཤིས་དཔལ་འབྱོར་དང་རྒྱལ་མཚན་བཟང་པོ་བ་གཉིས། དཀའ་
བཅུ་འཛིན་པ་བཀྲ་ཤིས་དཔལ་ལྡན་དང་བློ་གྲོས་དཔལ་ལྡན་གཉིས། བཤེས་གཉེན་ཆོས་
ཀྱི་དཔལ་བ་དང་བློ་གྲོས་འཕེལ་བ་གཉིས། རབ་འབྱམས་པ་བཀྲ་ཤིས་བསོད་ནམས་
དང་བློ་གྲོས་འཇམ་དབྱངས་གཉིས། དཀའ་བཅུ་པ་དཔལ་འབྱོར་དང་བློ་ཁྲི་དཀའ་བཅུ་
བ་གཉིས། དབོན་གདན་ས་བ་དཔལ་འབྱོར་དང་འཇམ་དབྱངས་པ་གཉིས། དཀའ་
བཅུ་བ་ཆོས་འབྱུང་འོད་ཟེར་དང་གྲགས་མཆོག་གཉིས། དཀའ་བཅུ་བ་བྱང་རྒྱལ་དང་
བསོད་ནམས་ཟླ་བ་གཉིས། དཀའ་བཅུ་བ་དར་རྒྱས་ལྷུན་གྲུབ་སོགས་མང་དུ་བྱུང་ལ།
ཁོ་བོས་ཀྱང་ཐར་ལམ་གསལ་བྱེད་ཀྱི་སྟེང་ནས་རྣམ་འགྲེལ་གྱི་ཞིབ་བཤད་ལུང་དང་
བཅས་པ། སྙིང་པོ་རྒྱན་གྱི་སྟེང་ནས་མངོན་རྟོགས་རྒྱན་རྩ་འགྲེལ་ཞིབ་བཤད་ལུང་དང་
བཅས་པ། ཊཱིཀ་ཆེན་གཉིས་ཀྱི་སྟེང་ནས་རྩ་འཇུག་གི་ཞིབ་བཤད་ལུང་དང་བཅས་པ།
ཆོས་མངོན་རྒྱ་མཚོའི་སྙིང་པོའི་སྟེང་ནས་མངོན་པ་ཀུན་ལས་བཏུས་དང་། མཆིམས་
ཊཱིཀ་ཆེན་པོའི་སྟེང་ནས་མཛོད་ཀྱི་ཞིབ་བཤད། དྲང་ངེས་རྣམ་པར་འབྱེད་པ་ལེགས་
བཤད་སྙིང་པོ། བྱང་ཆུབ་ལམ་གྱི་རིམ་པ་ཆེ་ཆུང་། འདུལ་བའི་མདོ། ཚད་མ་ཀུན་
ལས་བཏུས་པ། རྣམ་ངེས། རིགས་ཐིགས། རྒྱུད་བླ་མ། བཞི་བརྒྱ་པ། སྤྱོད་འཇུག
སྟོང་ཐུན་སྐལ་བཟང་མིག་འབྱེད། ཚུལ་ཁྲིམས་ལེའུའི་རྣམ་བཤད། དགེ་སློང་གི་བསླབ་
བྱ་ཆེན་མོ། དགེ་ཚུལ་གྱི་བསླབ་བྱ། གཞི་གསུམ་ཆོ་ག སྡོམས་གསུམ་རྣམ་བཞག
རྗེའི་རྣམ་ཐར་ཆེན་མོ། འཇམ་དཔལ་མཚན་བརྗོད། རིམ་ལྔའི་དམར་ཁྲིད། ནི་གུ་
ཆོས་དྲུག་གི་ཁྲིད། ཚེ་ཁྲིད། ལྟ་ཁྲིད། གཅོད་ཁྲིད། སྙིང་པོ་དོན་གསུམ་གྱི་ཁྲིད།



141
བཀའ་གདམས་ཆོས་འབྱུང་།
གྲུབ་རྒྱལ་ལུགས་ཀྱི་ཚེ་དབང་། སྒྲོལ་དཀར་ཡིད་བཞིན་འཁོར་ལོའི་རྗེས་གནང་། ཡི་
དམ་ཞི་ཁྲོ་སྦྲགས་སྒྲུབ་ཀྱི་ལུང་། གང་བློ་མའི་ལུང་སོགས་མང་པོ་ཞིག་གི་བཀྲིན་ལེགས་
པར་མནོས་པ་ཡིན་ནོ། །དེང་སང་ནི་ཞལ་སྔ་ནས་ཐམས་ཅད་མཁྱེན་པ་ཉིད་གདན་
སར་བཞུགས་སོ། །
ཆོས་སྡེ་འདི་ལ་གྲྭ་ཚང་ལྔ་བྱུང་བའི་རྒྱ་གྲྭ་ཚང་དང་། འབྲོམ་སྟེངས་གྲྭ་ཚང་
གཉིས་ནི་ཕྱིས་སྟོད་པ་ཉིད་འདྲིལ་བ་ཡིན་སྣང་། གྲ་ཚང་སྟོད་དུ་དང་པོར་ཆེན་པོ་ཤེར་
རྒྱམ་པས་འཆད་ཉན་མཛད། དེ་རྗེས་གུང་རུ་ཆོས་བློ་དང་། དེ་ནས་སློབ་དཔོན་ཤཱཀ་
བཟང་བ་སྟེ་འདིས་འཕྲིན་ལས་བསྐྱངས་པའི་མཐར་འབྲོམ་སྟེངས་དགོན་པར་གདམས་
པ་ཐུགས་ཉམས་སུ་བཞེས་པས་ཉམས་མྱོང་ཁྱད་པར་ཅན་འཁྲུངས་པར་སྣང་། དེའི་
རྗེས་སུ་སློབ་དཔོན་ཀྲི་རིངས་བློ་གྲོས་རིན་ཆེན་གྱིས་བཤད་ཉན་མཛད། ཕྱིས་ཁམས་
སུ་བྱོན་ནས་ཀྲེ་ཁང་དམར་གྱི་གདན་ས་མཛད་པ་ལ། སྤྲུལ་པའི་སྐུ་ཞྭ་དམར་ཅོད་པན་
འཛིན་པར་རབ་བྱུང་ཞུས་ཞེས་གྲགས། ཏྲེ་རིངས་པའི་རྗེས་སུ་ཆེན་པོ་འཇམ་འཕགས་
པ་དང་། དེ་ནས་ཆེན་པོ་མནྡྲ་པ་སྟེ། འདིས་རྩ་འཇུག་གི་བཤད་པ་ཡུན་རིང་དུ་མཛད་
པས་ཕར་ཚད་སྔོན་སོང་གི་དགེ་བཤེས་མང་དུ་འདུས་ཤིང་། པོ་ཏི་ལ་མཁས་པའི་སྙན་
གྲགས་ཀྱང་ཆེ། དེ་ནས་རིམ་པ་བཞིན་མཁས་པ་ནམ་མཁའ་དཔལ་བཟང་། དབུ་མ་
པ་རིན་ཆེན་དར་མ། ཆེན་པོ་དོན་གྲུབ་པ། སློབ་དཔོན་དར་གླིང་པ། སློབ་དཔོན་
བསྟན་པ་དར་རྒྱས། སློབ་དཔོན་བློ་བཟང་ཨེ་ཝཾ་གྱི་བར་དུ་བྱོན་ནོ། །གྲྭ་ཚང་སྨད་དུ་
དང་པོར་ཆེན་པོ་བྱང་འབུམ་བའི་འཆད་ཉན་མཛད། དེའི་རྗེས་སུ་ཆེན་པོ་གཡུ་བར་
གྲགས་པ་བརྩོན་འགྲུས་བཟང་པོ་དང་། དེ་ནས་སློབ་དཔོན་ཤཱཀ་བཀྲས་བ་སྟེ་ཁོང་པ་



142
རྒྱལ་རབས་ཆོས་འབྱུང་།
ཡང་སློབ་ཆེ་ཆུང་གི་ཆགས་སྡང་ལ་ཐུགས་སྐྱོ་ནས་དབེན་པའི་གནས་སུ་གཤེགས་པའི་
སྐྱེས་བུ་དམ་པ་ཞིག་ཡིན་སྣང་། དེ་ནས་རིམ་པ་བཞིན་དྲུང་རིན་རྒྱལ་བ། མཚེ་མ་
དབང་རྒྱལ་བ། ཆེན་པོ་ཚུལ་རྒྱལ་བ། ཆེན་པོ་བཟང་པོ་དཔལ་བ་སྟེ། འདི་པ་གསང་
ཕུར་འཆད་ཉན་ལ་བཞུགས་པའི་ཚེ་སྟོན་གྲགས་ནན་ཏར་ཆེ་ལ། སེ་རར་བཤད་པ་མཛད་
པ་ནའང་ཅོ་ནེ་དྲུང་པ་བློ་གྲོས་རྒྱལ་མཚན་དང་། དཀའ་བཅུ་བ་དགེ་བ་རྒྱལ་མཚན་
གཉིས། ཉང་པོ་དཀའ་བཅུ་བ་འོད་སྲུངས་དང་ནམ་སེང་གཉིས། སློབ་དཔོན་ཡོན་
ཏན་བཤེས་གཉེན་དང་བློ་གྲོས་མཐའ་ཡས་གཉིས། དཀའ་བཅུ་བ་རྫ་ཉག་དང་ཡོན་
ཏན་གྲགས་གཉིས་སོགས་དགེ་བཤེས་འགའ་ཡར་ཐོན།
དེ་ནས་རིམ་པ་བཞིན་རབ་འབྱམས་པ་ཟླ་འོད་དཔལ་མགོན། ཆེན་པོ་ཡོན་ཏན་
བཤེས་གཉེན། རབ་འབྱམས་པ་ཚུལ་ཁྲིམས་འོད་ཟེར། དཀའ་བཅུ་བ་ཆོས་གྲགས་
རིན་ཆེན། སློབ་དཔོན་རྡོ་རྗེ་བཟང་གི་བར་བྱོན། བྱེས་པ་གྲྭ་ཚང་དུ་ནི་ཆོས་རྗེ་རྗེ་བཙུན་
པ་ཉིད་རང་བཤད་ཉན་འཕེལ་བར་བཞུགས་སོ། །ལུང་དང་རིགས་པའི་འདབ་གཤོག་
གཡོ་བ་ཡི། །མཁས་མཆོག་ངང་མོའི་ཚོགས་རྣམས་བཀའ་བགྲོས་ནས། །དཔལ་ལྡན་
སེ་འབྲས་འོ་མའི་ཆུ་མཚོ་ཆེར། །ལེགས་བཤད་མགྲིན་པའི་རྫ་རྔ་དེ་ལྟར་བསྒྲགས། །རྒྱ་
མཚོ་བས་ཀྱང་མཁྱེན་བརྩེའི་གཏིང་ཟབ་ཅིང་། །ཟླ་འོད་བས་ཀྱང་འཕྲིན་ལས་འོས་འཕྲོ་
བ༑ ༑རྒྱུ་སྐར་བས་ཀྱང་གྲགས་མང་འདི་ཐོས་ཚེ། །བདུད་རྩི་བས་ཀྱང་སྙིང་ལ་དགའ་
བ་རྒྱས། །
ཐམས་ཅད་མཁྱེན་པ་དགེ་འདུན་གྲུབ་ནི་ཤབ་སྟོད་དུ་ལྕགས་ལུག་ལ་སྐུ་འཁྲུངས།
སྣར་ཐང་དུ་མཁན་པོ་གྲུབ་པ་ཤེས་རབ་ལ་མཁན་པོ་ཞུས་ཏེ་རིམ་པས་རབ་ཏུ་བྱུང་བ་



143
བཀའ་གདམས་ཆོས་འབྱུང་།
དང་བསྙེན་པར་རྫོགས་པ་མཛད། དགུང་ལོ་ཉེར་ལྔ་པ་ལ་དབུས་སུ་ཕེབས་ཏེ་བཀྲ་ཤིས་
དོ་ཁར་རྗེ་རིན་པོ་ཆེ་དང་མཇལ་བ་ནས་བཟུང་སྟེ་གསུང་ཆོས་མང་པོ་གསན། གཞན་
ཡང་སེམས་དཔའ་ཆེན་པོ་ཀུན་བཟང་པ་དང་། རྗེ་བཙུན་ཤེས་རབ་སེང་གེ་དང་། རྒྱལ་
ཚབ་རིན་པོ་ཆེ་རྣམས་ལ་དཀའ་ཆེན་གྱི་བཤད་པ་ཞུས་ཤིང་། དམར་སྟོན་པ་ཁུ་དབོན་
ལ༑ མདོ་རྩ་འགྲེལ་གསན་པ་སོགས་ལས་མཁས་པ་ཆེན་པོར་གྱུར། སྔ་སོར་གསང་
ཕུ་འཆད་ཉན་ཞིག་མཛད་འདུག་ཀྱང་བཞེད་པ་བཞིན་མ་བྱུང་བས་གཙང་ལ་ཐེགས་ཏེ་
བྱ་བྲལ་འཆད་ཉན་འཕེལ་པོ་མཛད་ཅིང་། མཁས་གྲུབ་ཐམས་ཅད་མཁྱེན་པ་ལའང་
གསུང་ཆོས་གསན། ཞེ་བརྒྱད་པ་ས་རྟ་ལ་དབུས་སུ་ཕེབས་ནས་ཧོར་སྟོན་པ། ལྷ་བསོད་
ནམས་ལྷུན་གྲུབ། སྤྱན་སྔ་རིན་ཆེན་འཕེལ། འཇམ་དབྱངས་རིན་རྒྱལ་བ་རྣམས་ལ་
མདོ་སྔགས་ཀྱི་ཆོས་མང་པོ་གསན། དེའི་ཚེ་རྗེ་ཤེས་རབ་སེང་གེ་དགེ་ལྡན་དུ་བཞུགས་
པར་ངེས་ནའང་། དཔོན་སློབ་མཇལ་འཛོམ་འདི་བྱུང་གི་གསལ་ཁ་མ་ཐོས། སླར་
ཡང་ལྕགས་སྤྲེལ་ལ་གཙང་ལ་བྱོན་ཏེ། དང་པོར་སྣར་ཐང་བྱང་ཆེན་དུ་སྐུ་མཚམས་
ཡུན་རིང་དུ་བཅད། དབུས་ལ་ཕེབས་པ་ནས་དེའི་བར་དུ་གྲྭ་ཚང་འདུལ་འཛིན་བྱང་
ཆུབ་སེམས་དཔས་བསྐྱངས། སྐུ་མཚམས་གྲོལ་ནས་འདུལ་འཛིན་བྱ་བྲལ་ལ་ཐེགས་
པའི་ཤུལ་དུ་ཆོས་རྗེ་ཉིད་ཀྱི་བྱ་བྲལ་འཆད་ཉན་འཕེལ་པོ་མཛད།
དགུང་ལོ་ང་བདུན་བཞེས་པ་རབ་བྱུང་ཞེས་པ་མེ་མོ་ཡོས་ཀྱི་ལོ་ལ། བཀྲ་ཤིས་
ལྷུན་པོ་དཔལ་གྱི་བདེ་ཆེན་ཕྱོགས་ཐམས་ཅད་ལས་རྣམ་པར་རྒྱལ་བའི་གླིང་བཏབ་སྟེ་
གཙང་ཕྱོགས་གྱི་སྡེ་སྣོད་འཛིན་པ་ཕལ་ཆེར་སྤྱན་སྔར་བསྡུས་པ་ལ། རྗེ་ཡབ་སྲས་གསུམ་
གྱི་ཊཱིཀ་ཆེན་ཐང་མར་བརྡལ་ཏེ་བཤད་པའི་སྒོ་ནས་བསྟན་པ་རིན་པོ་ཆེ་ཉིན་མོ་ལྟར་གསལ་



144
རྒྱལ་རབས་ཆོས་འབྱུང་། །
བར་མཛད། གནས་འདི་ལ་ཆོས་རྗེ་ཀུན་བཟང་བའི་དྲུང་གིས་ཕྲག་དོག་པའི་རྣམ་འགྱུར་
བསྟན་པ་དགོངས་ཡུལ་དུ་རྒྱུན་ཆགས་པར་བཞུགས་པས་ཉེར་ལེན་དང་། སྐབས་ཤིག་
རི་བོ་དགུ་འདུས་ཀྱི་རྩེར་བྱོན་པའི་ཚེ། ཤར་ཕྱོགས་སུ་སྤྲིན་དཀར་པོ་ཞིག་ལྡིང་བ་གཟིགས་
པ་ན། རྒྱལ་བ་ཙོང་ཁ་པ་ཆེན་པོའི་དཀའ་དྲིན་དྲན་པས་ལྷན་ཅིག་བྱེད་རྐྱེན་བྱས་ཏེ་ཐུགས་
ཅུང་ཟད་སྐྱོ་བ་དང་ལྷན་དུ། རྗེ་ཡབ་སྲས་ཀྱི་བསྟན་པ་འཛིན་དགོས་དགོངས་པའི་སྙིང་
སྟོབས་ཆེན་པོ་འཁྲུངས་པ་མགུར་དུ་གསུངས་པ་ནི། ཤར་གངས་རི་དཀར་པོའི་རྩེ་མོ་
ན༑ ༑སྤྲིན་དཀར་པོ་གནམ་ལ་བསྙེག་འདྲ་བ། །དེ་མཐོང་བའི་མོད་ལ་བླ་མ་དྲན། །དྲིན་
བསམས་ཤིང་བསམས་ཤིང་དད་པ་སྐྱེས། །སྤྲིན་དཀར་པོ་ལྡིང་བའི་ཤར་ཕྱོགས་ན།།
འབྲོག་དགེ་ལྡན་རྣམ་པར་རྒྱལ་བ་དེར། །མཚན་བརྗོད་པར་དཀའ་བའི་རིན་པོ་ཆེ། །ཕ་
བློ་བཟང་གྲགས་པ་ཡབ་སྲས་བཞུགས། །ལམ་རིམ་པ་གཉིས་ཀྱི་རྣལ་འབྱོར་སོགས།།
ཆོས་ཟབ་ཅིང་ཤིན་ཏུ་རྒྱས་པ་གསུངས། །སྤྱིར་ཁ་བ་ཅན་གྱི་སྐལ་ལྡན་ལ། །མགོན་
ཁྱོད་ཀྱི་བཀའ་དྲིན་བསམ་མི་ཁྱབ། །སྒོས་སྙོམ་ལས་འཛིན་པའི་དགེ་འདུན་གྲུབ། །བློ་
ཅུང་ཟད་ཆོས་ལ་ཕྱོགས་པ་འདི། །རྗེ་ཡབ་སྲས་རྣམས་ཀྱི་བཀའ་དྲིན་ལགས། །དྲིན་
ཆེ་བར་ངེས་སོ་ཡབ་སྲས་རྣམས། །དུས་ད་ནས་བྱང་ཆུབ་མ་ཐོབ་བར། །རྗེ་ཡབ་སྲས་
ཁྱེད་རྣམས་མ་གཏོགས་པ། །སྐྱབས་རེ་ས་གཞན་ན་མི་འཚོལ་བས། །ཐུགས་བརྩེ་བའི་
ལྕགས་ཀྱུས་དྲང་དུ་གསོལ། །དྲིན་ཇི་བཞིན་འཁོར་བར་མ་ནུས་ཀྱང་། །སེམས་ཆགས་
སྡང་དབང་དུ་མ་སོང་བར། །མགོན་ཁྱོད་ཀྱི་བསྟན་པ་འཛིན་པ་ལ། །དུས་ནམ་ཡང་
བརྩོན་པ་བགྱིད་པར་སྨོན། །ལར་ད་ལྟར་གངས་རིའི་ཁྲོད་འདི་ན། །རང་བསྟན་པ་
འཛིན་པར་ཁས་བླངས་ནས། །གཞན་བསྟན་འཛིན་དགྲ་བོའི་དྭངས་མར་བྱེད། །ཚུལ་



145
བཀའ་གདམས་ཆོས་འབྱུང་།
འདི་ལ་སྐྱོ་བ་གཏིང་ནས་སྐྱེས། །ཞེས་པ་སོགས་སོ། །
ཆོས་རྗེ་འདིའི་ཆེ་བའི་ཡོན་ཏན་གྱི་དབང་དུ་བྱས་ན། སྐུའི་སྤྱོད་ལམ་ལྷག་པར་
བཞག་ཀྱང་། ཉེས་ལྟུང་གི་དྲི་མི་མངའ་བ། ལོང་མེད་ཐུགས་ལ་ཤར་ཡང་མཆི་མ་
ཚིམ་ཚིམ་མི་མཛད་པ། འཕྲུལ་འགྲོགས་བདེ་ཞིང་ཕུགས་ནོན་ཆེ་བ། ཕྱག་རྫས་ཐམས་
ཅད་དཀོན་མཆོག་དང་དགེ་འདུན་ཕྱོགས་སུ་གཏོང་བ། བླ་མ་དང་ལྷ་དང་ཆོས་སྐྱོང་
རྣམས་ཀྱིས་དངོས་སམ་རྨི་ལམ་ཅི་རིགས་པར་སྐུ་གསུང་ཐུགས་ཀྱི་སྣང་བ་སྟོན་པ། སླར་
ཡང་གཞན་དོན་དུ་མཁས་པ་པཎྜི་ཏར་སྐྱེ་བ་བཞེས་པ། ངེས་པར་ན་སྟོན་པ་རིན་པོ་ཆེར་
ཞལ་གྱིས་འཆེས་པ་སྟེ། རང་ཅག་རྣམས་ཀྱི་བློའི་ཡུལ་ལས་འདས་སོ། །གཞན་ཡང་
སྐུ་གསུང་ཐུགས་ཀྱི་རྟེན་མང་པོ་བཞེངས་པ་དང་། རྣམ་འགྲེལ་གྱི་ཊིཀ་ཆུང༌། སྤྱི་
དོན་རིགས་རྒྱན། འདུལ་ཊཱིཀ་ཆེན་མོ། གླེང་འབུམ་ཆེན་པོ་སོགས་རྩོམ་པ་མང་པོ་
གནང་བའི་སྒོ་ནས་བསྟན་པའི་བྱ་བ་རྒྱ་ཆེར་མཛད་དེ། དགུང་ལོ་གྱ་བཞི་བཞེས་པ་
ཤིང་ཕོ་རྟའི་ཟླ་བ་བཅུ་གཉིས་པའི་ཚེས་བརྒྱད་ལ་ངོ་མཚར་བའི་ལྟས་དང་བཅས་ཏེ་སྐུ་
གཤེགས། དེ་ནས་ལོ་ལྔ་བཅུ་རྩ་དྲུག་འདས། དེ་ལ་སྲས་སྐུ་ཚེའི་སྟོད་ལ་འཁྲུངས་པའི་
སྔ་ཚར་ནི། རིན་པོ་ཆེ་སྨོན་ལམ་དཔལ་བ། འདུལ་འཛིན་བྱང་ཆུབ་སེམས་དཔའ།
འདུལ་ནག་པ་དཔལ་ལྡན་བཟང་པོ། བྱ་བཏང་སེམས་དཔའ་ཆེན་པོ། ཆོས་རྗེ་བཟང་
བཀྲས་པ། མཁས་པ་དྲི་མེད་བཤེས་གཉེན། དྲུང་དཔལ་ཚུལ་བ། མཁན་ཆེན་བཟོད་
པ་དཔལ། ཆོས་རྗེ་བཟང་པོ་རྒྱལ་མཚན། རབ་འབྱམས་པ་བཀྲ་ཤིས་བཟང་པོ། མཁས་
པ་དཔལ་ལྡན་ཆོས་སྐྱོང་། རྒྱུད་སྡེ་འཛིན་པ་སྦྱིན་པ་དཔལ། རྒྱུད་སྡེ་འཛིན་པ་གྲགས་
བཟང་པ། རྒྱུད་སྡེ་འཛིན་པ་ཀུན་དགའ་དོན་གྲུབ། འཕགས་པ་འཆར་ཁ། དཀའ་
བ



146
རྒྱལ་རབས་ཆོས་འབྱུང་།
བཅུ་བ་སྨྲ་སེང་། མངའ་རིས་པ་རྒྱལ་མཆོག པཎ་ཆེན་ཀུན་རིན། མདར་སྟོན་བྱང་
ཆུབ་དཔལ། དྲང་ཤཱ་རིའི་བུ། བླ་མ་བྱང་གླིང་པ་ཆོས་དཔལ་ལོ།
བར་ཚར་ནི། མཁན་ཆེན་ཤེས་རབ་རྒྱལ་མཚན། ཆོས་རྗེ་ལུང་རིགས་པ། །
ཆོས་རྗེ་གྲགས་བསམ་པ། མཁས་པ་སྟོབས་ལྡན་འོད་ཟེར། མཁས་པ་ཆོས་འབྱོར་དཔལ་
བཟང་། ཐོག་སངས་རྒྱས་དཔལ་རིན། དཀའ་བཞི་བ་དགེ་འདུན་བསམ་གྲུབ། བཀའ་
བཞི་པ་དོན་ཆོས། དཀའ་བཅུ་བ་རིན་རྒྱལ། ཆོས་རྗེ་འཇམ་དཔལ་གྲགས་པ། གནས་
རྙིང་པ་འོད་ཟེར། བྱམས་ཆོས་པ་གྲགས་ཡོན། དཀའ་བཅུ་བ་དབང་ཕྱུག་དཔལ། དཀའ་
བཅུ་བ་དཔལ་ལྡན་བཟང་པོ། རམ་འབྱམས་པ་སངས་དབང་། དཀའ་བཅུ་བ་ཀུན་
དགའ་དཔལ་རིན། གནས་བརྟན་ལྷོ་པ་དོན་གྲུབ་དཔལ། བྱང་པ་བློ་གྲོས་མགོན་ནོ།།
ཕྱི་ཚར་ནི། གནས་སྙིང་རིན་པོ་ཆེ་ཀུན་དགའ་བདེ་ལེགས་རིན་ཆེན་རྒྱལ་མཚན་དཔལ་
བཟང་པོ། རིན་པོ་ཆེ་རྗེ་དབོན་པ། རིན་པོ་ཆེ་ཤེས་རབ་དར། མཁན་ཆེན་གྲགས་པ་
ཤེས་རབ། ཆོས་རྗེ་རྟ་ནག་ཆོས་མཛད། ཆོས་རྗེ་ཡེ་ཤེས་རྩེ་མོ། འབྲོང་རྩེ་ཆོས་རྗེ་
ཆོས་བློ་བ། དཀའ་བཅུ་བ་ཡེ་ཤེས་བཟང་པོ། དཀའ་བཅུ་བ་ཤེས་རབ་དཔལ་ལྡན།
དཀའ་བཅུ་བ་སྨོན་ལམ། མཁན་ཆེན་བྲག་པ། ས་སྐྱ་པ་སློབ་དཔོན་སངས་བྱང་། གངས་
ཅན་པ་རྒྱལ་བ་བསམ་གྲུབ། ཨུ་རི་དཀའ་བཅུ་བ་ཤེས་རབ་དཔལ། དཀའ་བཅུ་བ་
ཚུལ་ཁྲིམས་བཟང་པོ། ཆོས་རྗེ་འཇམ་དབྱངས་བློ་གྲོས། བླ་མ་རྣམ་རྒྱལ་གྲགས་པ།
རབ་འབྱམས་པ་འཇམ་དཔལ་བཟང་པོ་ལ་སོགས་པ་དང་། བླ་མ་ལྷུན་རྩེ་བ། བླ་མ་
མན་ལུང་པ། བླ་མ་ཡོན་ཏན་དཔལ་འབྱུང་བ། ལྷ་བཙུན་བསྟན་པ་རྒྱལ་མཚན་པ་
ལ་སོགས་པ་སྒོམ་ཆེན་གྱི་བུ་སློབ་ཀྱང་མང་དུ་བྱོན།



147
147 བཀའ་གདམས་ཆོས་འབྱུང་།
འདུལ་འཛིན་གྲགས་པ་དཔལ་ལྡན་ནི་གཙང་སྟོད་དུ་ལྕགས་འབྲུག་ལ་སྐུ་འཁྲུངས།
སྣར་ཐང་དུ་མཁན་པོ་གྲུབ་པ་ཤེས་རབ་ལ་རབ་བྱུང་བསྙེན་རྫོགས་ཞུས་ཤིང་། དཀའ་
ཆེན་ལ་གསན་པ་ཅི་རིགས་མཛད། དབུས་སུ་བྱོན་ནས་དང་པོར་རོང་སྟོན་ཤེས་བྱ་ཀུན་
རིགས་ལ་ཕར་ཕྱིན་གསན་པས་ཐུགས་སྐྱེད་ཆེ་ཞིང་། ཆོས་རྗེའི་དགོངས་པ་ལྷོན་པ་བྱུང་
ནའང་། རྒྱལ་ཚབ་ཆོས་རྗེའི་སྙན་གྲགས་གྱིས་ཐུགས་ཕྲོགས་ཏེ་དགེ་ལྡན་དུ་ཕེབས་ནས་
གསུང་རབ་མང་དུ་གསན་ཞིང་། མཁས་གྲུབ་རིན་པོ་ཆེ་དང་། རྗེ་ཤེས་རབ་སེང་གེ་
ཡབ་སྲས་གཉིས་ལའང་མདོ་རྒྱུད་ཀྱི་པོ་ཏི་མང་པོ་གསན། གཙང་དུ་བཤད་པ་ལོ་ཤས་
མཛད་པའི་སྟེང་ནས་བྱ་རྙི་ལས་ཐར་བ་བཞིན་དུ་ཁབ་གུང་ཐང་ནས་ཉེ་བར་བཟུང་སྟེ།
གངས་རིའི་རྒྱལ་པོ་ཏི་སེ་དང་། ཁ་ཆེའི་འགྲམ་མང་ཡུལ་གྱི་མཐར་ཐུག་པའི་བར་དུ་
བྱོན་ཏེ་དབེན་པའི་ཡུལ་ལྗོངས་རྣམས་སུ་བསམ་གཏན་ལ་རྩེ་གཅིག་ཏུ་གནས་པར་མཛད་
པས། སྔོན་གྱི་སྐྱེ་གནས་རྗེས་སུ་དྲན་པ་ལ་སོགས་པའི་མངོན་པར་ཤེས་པ་དང་། ལྷག་
མཐོང་གི་ལྟ་བ་ཁྱད་པར་ཅན་ཐུགས་ལ་འཁྲུངས་ཤིང་སྤྱིར་རྒྱ་བོད་ཀྱི་པཎ་གྲུབ་དུ་མ་
ཞིག་གི་གཟིགས་སྣང་དང་། ཁྱད་པར་རྗེ་བཙུན་ཙོང་ཁ་པ་ཆེན་པོའི་སྐུ་དང་གསུང་གི་
སྣང་བ་ནི་ནམ་འདོད་དུ་འོང་བ་ཞིག་ཡིན་སྣང་ལ། དེ་ཡང་སྐུ་ཚེ་སྔ་མ་ལ་ཁ་ཆེའི་ཡུལ་
དུ་དཔོན་སློབ་ཏུ་གྱུར་བའི་རྟེན་འབྲེལ་གྱིས་ཡིན་ཚུལ་མགུར་དུ་གསུངས་པ་ནི། སངས་
རྒྱས་བསྟན་པ་ཉི་ལྟར་གསལ་བྱེད་པ། །མཁས་གྲུབ་བགྲང་ལས་འདས་པ་འབྱུང་བའི་
གནས། །རྒྱལ་བས་བསྔགས་པ་དཔལ་ལྡན་ཁ་ཆེའི་ཡུལ། །ཡུལ་དེ་མཛེས་པའི་རྒྱན་
མཆོག་མཁས་གྲུབ་ཆེ། །མདོ་སྔགས་བསྟན་པའི་བདག་པོར་མངའ་གསོལ་བ། །མ་
ཏི་བྷ་དྷཱ་ཞེས་བྱའི་པཎ་ཆེན་དེའི། །ཞབས་པད་དྲི་མ་མེད་པའི་ཟེའུ་འབྲུ་ལ། །སྤྱི་བོས་



148
རྒྱལ་རབས་ཆོས་འབྱུང༌།
རེག་པའི་བློ་གྲོས་སྦས་པ་ངས། །རྒྱལ་བ་དེ་ཡི་ཞལ་གྱི་པདྨོ་ལས། །འདུལ་བ་སྡེ་བཞིའི་
སྙིང་པོ་འདུལ་བའི་མདོ། །ལེགས་པར་ཐོས་ཤིང་ཉམས་སུ་བླངས་པ་ལས། །ད་ལྟ་
དམ་ཆོས་འདུལ་བའི་སྣོད་དུ་གྱུར། །ཅེས་པ་ནས། འདི་དོན་དྲན་ཡང་མ་རུངས་སྐྱེ་
བོའི་ཚོགས། །ཕལ་ཆེར་ལོག་པའི་ཕྱོགས་སུ་ལྷུང་བས་ན། །ད་ལྟའི་བར་ལ་གཏེར་
བཞིན་སྦས་ནས་བཞག །ཚེ་འདི་ནུབ་རིའི་ཉིན་བཞིན་གྱུར་ཚེ་བཀོད། །ཅེས་པའི་བར་
རོ༑ ༑མཐར་དོན་དྲུག་བཞེས་པ་ཤིང་མོ་ལུག་གི་ལོའི་ཟླ་བ་ལྔ་པའི་ཉེར་བརྒྱད་ལ་བཀྲ་
ཤིས་ལྷུན་པོ་ཉིད་དུ་ཡ་མཚན་པའི་ལྟས་བསྟན་ཏེ་སྐུ་གཤེགས། ཆོས་རྗེ་ཐམས་ཅད་མཁྱེན་
པ་གཤེགས་པའི་ཕྱི་ལོ་ཡིན། གང་དུ་གཤེགས་པ་ནི། ང་འདི་ནས་དགའ་ལྡན་དུ་འགྲོ།
རྒྱལ་བ་ཙོང་ཁ་པ་ཆེན་པོའི་ཞབས་དྲུང་ན་མཁས་གྲུབ་ཐམས་ཅད་མཁྱེན་པ་དང་རྗེ་བཙུན་
ཤེས་རབ་སེང་གེ་གཉིས་ཀྱང་བཞུགས་འདུག དེ་ནས་རྒྱ་གར་ཤར་ཕྱོགས་སུ་སྐྱེ་བ་ལེན།
དེར་ཡང་རྗེའི་སྤྲུལ་པ་ཞིག་གི་རྗེས་སུ་འཛིན་ཞིང་། ཕོ་ཉའི་ལམ་གྱིས་ས་ལམ་བགྲོད་
པ་ཞིག་འོང་བར་འདུག་ཅེས་མྱ་ངན་ལས་འདའ་ཁར་གསུངས་པར་སྣང་། པཎ་ཆེན་
བཟང་བཀྲས་པ་ནི་ལས་སྟོད་བྱང་དུ་ལྕགས་སྟག་ལ་སྐུ་འཁྲུངས། པཎ་ཆེན་ཤཱཀྱ་ཤྲཱི་
དང་འཁྲུངས་ལོ་གཅིག རྗེ་བཙུན་ཤེས་རབ་སེང་གེ་ཡབ་སྲས་གཉིས་དང་། ཆོས་རྗེ་
བློ་གྲོས་པ། བྱང་རྩེ་ཀུན་བཀྲས་པ་སོགས་བསྟེན་ནས་མདོ་རྒྱུད་ལ་གསན་པ་རྒྱ་ཆེར་
མཛད། དང་པོར་ལྷུན་པོ་རྩེར་སྔགས་ཀྱི་བཤད་ཉན་དང་། དེ་ནས་སྟག་ལར་གངས་
ཅན་ཆོས་འཕེལ་གྱི་དགོན་པ་བཏབ་ནས་ཚོགས་བསྐྱངས། རེ་དྲུག་པ་ཤིང་ལུག་ལ་འདུལ་
འཛིན་བྱང་ཆུབ་སེམས་དཔས་མེ་ཏོག་གཏོར་ནས་བཀྲ་ཤིས་ལྷུན་པོའི་གདན་སར་བྱོན།
རེ་དགུ་པ་ས་ཕོ་ཁྱིའི་ཚུལ་ཞུགས་ཟླ་བའི་ཚེས་བཞི་ལ་གཤེགས། ཆོས་རྗེ་བློ་བརྟན་པ་



149
བཀའ་གདམས་ཆོས་འབྱུང་།
དང་གཤེགས་ལོ་གཅིག དེའི་ཚེ་གཟིམ་ཁང་སྟེང་དུ་པདྨ་འདབ་མ་སྣ་ཚོགས་པའི་ཟེའུ་
འབྲུ་ལ་རྗེ་བཙུན་མའི་སྐུ་ཤིན་ཏུ་གསལ་བ་ཞིག་བབས་པ་ཡིན་སྣང་། ཆོས་རྗེ་ལུང་རིགས་
པ་ནི་ལས་སྟོད་བྱང་དུ་འཁྲུངས། གཙང་པོ་ལྷོ་ཁའི་གྲྭ་ཚང་ཆེན་མོ་དང་། འབྲས་སྤུངས་
སུ་གཞུང་ལུགས་གསན་པ་ལས་མང་དུ་ཐོས་པར་གྱུར། དང་པོར་ངམ་རི་ཆོས་སྡེར་
འཆད་ཉན་མཛད་པས་འཕྲིན་ལས་རྒྱས་པར་བྱུང་ནའང་ཡུན་འཐུད་པའི་རྟེན་འབྲེལ་
མ་འགྲིག་པར་བཀྲ་ཤིས་ལྷུན་པོར་ཕེབས་པའི་སྟེང་ནས་གདན་སར་བསྐོས་པ་བཞུང་བཤད་
ཀྱི་ཕན་ཐོགས་ལེགས་པོ་བྱུང་། ཡུན་མི་རིང་བར་ཀུན་སྤངས་མཛད་དེ་རྟ་ནག་ཏུ་གཤེགས།
ཆོས་རྗེ་ཡེ་ཤེས་རྩེ་མོ་ནི་གཙང་སྟོད་དུ་འཁྲུངས། སྣར་ཐང་དུ་རབ་ཏུ་བྱུང་
ཞིང་། ཆོས་རྗེ་ཐམས་ཅད་མཁྱེན་པ་སོགས་དམ་པ་མང་དུ་བསྟེན་ནས་མདོ་སྔགས་
ཀྱི་པོ་ཏི་མང་དུ་གསན་པ་ཞིག་སྟེ། ཆོས་རྗེ་ལུང་རིགས་པའི་རྗེས་དེ་མ་ཐག་གདན་སར་
བྱོན་པ་ཆོས་འཇིག་རྟེན་གཉིས་ཆར་གྱིས་འཕྲིན་ལས་ཡུན་རིང་དུ་བསྐྱངས་པའི་ངང་ནས་
ཀུན་སྤངས་མཛད་དེ་བཀྲ་ཤིས་ལྷུན་པོ་ཉིད་དུ་སྐུ་གཤེགས། དེ་ནས་ཞལ་སྔ་ནས་ཐམས་
ཅད་མཁྱེན་པ་ཉིད་གདན་སར་སྤྱན་དྲངས་པ་རྒྱུན་འཐུད་པར་འོས་ཤིང་དེ་ཀའི་དགོངས་
པ་ཡོད་འདུག་ནའང་། རྟེན་ཅིང་འབྲེལ་བར་འབྱང་བའི་དབང་གིས་ལོ་བཞི་ཙམ་ལས་
བཞུགས་པ་མ་ཤར་བར་འབྲས་སྤུངས་སུ་ཕེབས། དེང་སང་ལྷའི་བཙུན་པ་ཆོས་རྗེ་བློ་
བཟང་བསྟན་པ་བ་ཉིད་རྣམ་པར་དཀར་བའི་འཕྲིན་ལས་སྐྱོང་བཞིན་པའོ། །
ཆོས་སྡེ་འདིའི་འཕྲིན་ལས་གྱི་ཡན་ལག་ཏུ་གྲྭ་ཚང་གསུམ་བྱུང་བ་ལས་ཤར་དང་
ཐོས་བསམ་གླིང་དུ་མཁས་པ་ཅི་རིགས་དང་། ཤངས་སྟོན་དྲི་མ་མེད་པ་སོགས་ཀྱིས་
འཆད་ཉན་མཛད། དེ་རྗེས་མཁས་པ་སྟོབས་ལྡན་ཆོས་འབྱོར་གཉིས་ཀྱིས་བཟུང་། རྣམ་



རྒྱལ་རབས་ཆོས་འབྱུང་།
150 །
པ་གཉིས་ནི་སློབ་དཔོན་ཆོས་རྗེ་གཉལ་པ་དང་དགུང་མཉམ་ཙམ་དུ་གཙང་སྟོད་དུ་སྐུ་
འཁྲུངས། གཙང་དུ་ཆོས་རྗེ་ཐམས་ཅད་མཁྱེན་པ་དཔོན་སློབ་གསང་ཕུར་ཀུན་མཁྱེན་
པ་དཔོན་སློབ་རྣམས་བསྟེན་ནས་ལུང་རིགས་ཀྱི་གནས་ལ་སྦྱངས་པས་བསྟོད་གྲགས་ཀྱིས་
དབུས་གཙང་ཁྱབ་པ་བྱུང་། སེམས་དཔའ་ཆེན་པོ་བློ་གྲོས་རྒྱལ་མཚན་ལ་མཁན་པོ་
ཞུས་ནས་བསྙེན་པར་རྫོགས་པའང་གནང་། བཀྲ་ཤིས་ལྷུན་པོར་བཤད་པ་མཛད་པ་
ནའང་། སྟོབས་ལྡན་ཆོས་འབྱོར་གཉིས་ཞེས་བསྟེན་པའི་བྱ་བ་ལ་མཁས་པ་རྣམས་ཡིད་
རབ་ཏུ་འཕྲོག་པ་ཞིག་སྟེ། སྔ་མའི་སྲས་ལ་ཆོས་རྗེ་རྡོར་སེང་བ། དྲུང་ཚནྡ་འཕགས།
རྟ་ནག་ཆོས་མཛད། རབ་འབྱམས་པ་ཚུལ་ལེགས། རབ་འབྱམས་པ་དཀོན་མཆོག་
དཔལ། མཁས་པ་བྱང་ཆུབ་ཆོས་གྲགས། འོལ་ཁ་དཀའ་བཅུ་བ་སྐུ་མཆེད། དཀའ་
བཅུ་བ་དཀོན་བློ་དང་ཚུལ་བློ། མདོ་སྨད་པ་དཔལ་བློ་དང་ཤེར་བློ། གྲེ་གོང་ཆོས་མཛད།
བྱང་པ་རབ་འབྱམས་པ་བློ་རྒྱམ་དང་ཡེ་རྒྱམ། དྲུང་བཀྲས་འཕགས་པ་དང་བྱང་བློ།
རབ་འབྱམས་པ་ཚུལ་ཁྲིམས་འོད་ཟེར་དང་ཤེས་རབ་རྒྱལ་མཚན། དྲུང་གསེར་སྡིངས་
པ་དང་ཆོས་དཔལ་བ། ཁྱུང་བློ་གྲོས་མགོན་སོགས་སོ། །ཕྱི་མའི་སྲས་ལ་རྗེ་ཤེས་རབ་
དེར། སློབ་དཔོན་རིན་པོ་ཆེ་ཀུན་དགའ་རྒྱལ་མཚན་དང་རབ་འབྱམས་པ་ཆོས་སྐྱོང་
དཔལ། མཁས་པ་ངོ་མཚར་རྒྱ་མཚོ་དང་ཤེས་རབ་བཟང་། རབ་འབྱམས་པ་སངས་
རྒྱས་ལེགས་པ་དང་ཆོས་དབྱིངས་རྒྱ་མཚོ། མང་ཐོས་དཔལ་སྡིངས་ཆོས་མཛད་དང་
ཁྱུང་རྩེ་ཆོས་མཛད། མདོ་སྨད་དཀའ་བཅུ་བ་ཆོས་སེང་དང་གྲགས་རིན། དྲུང་ཆོས་
ཀྱི་རྒྱལ་པོ་བ་དང་སྟག་རྩེ་ཆོས་མཛད། རབ་འབྱམས་པ་དགེ་འདུན་བཟང་པོ་དང་བྱམས་
ཆུང་། རབ་འབྱམས་པ་བློ་གྲོས་མཚུངས་མེད་དང་བྱམས་པ། དྲུང་ཆོས་ཤེ་བ་དང་
，



151
བཀའ་གདམས་ཆོས་འབྱུང་།
ཉི་མ་བཀྲ་ཤིས། ཨ་ཀྲོ་དཀའ་བཅུ་བ་དང་ཡོལ་བ་རབ་འབྱམས་པ་སོགས་གཞན་ཕན་
ནུས་པ་བསམ་གྱིས་མི་ཁྱབ་པ་བྱོན་པའི་ཤེས་པར་བྱེད་པ་ལས་སོ། །སྟོབས་ལྡན་པས་
ནི་གངས་ཅན་ཆོས་འཕེལ་གྱིའང་གདན་སར་བཞུགས་ནས་བཤད་པ་མཛད་ཅིང་། ཕྱིས་
དབུས་ཕྱོགས་སུ་ཕེབས་ནས་སྐྱོར་མོ་ལུང་དུ་གྲོངས་རྟགས་བཟང་པོ་དང་བཅས་ཏེ་སྐུ་
གཤེགས། ཆོས་འབྱོར་བ་ནི་ཐམས་ཅད་མཁྱེན་པའི་བཀའ་ཆེམས་བཞིན་བཀྲ་ཤིས་
ལྷུན་པོ་ཉིད་དུ་ཐུགས་ཕབ་ནས་བཞུགས་པའི་མོད་ལ་ཡ་མཚན་པའི་ལྟས་དང་བཅས་ཏེ་
སྐུ་གཤེགས། ཤར་དུ་ཆོས་རྗེའི་རྗེས་སུ་རིམ་པ་བཞིན། དྲུང་ཚུལ་ལེགས་པ། དཀའ་
བཞི་ཆོས་གྲགས་པ། སློབ་དཔོན་བློ་རྒྱམ་པའི་བར་བྱོན་པ་སྟེ་འདི་པས་ཀྱང་བཤད་པ་
ཡུན་རིང་དུ་མཛད་པས་རབ་འབྱམས་བ་བསྟན་པ་ཉི་མ་དང་ལེགས་དཔོན་པོ་གཉིས།
དབོར་པ་ཆོས་མཛད་དང་གྲོ་ལུང་དཀའ་བཅུ་བ་གཉིས། རབ་འབྱམས་པ་ལེགས་རིན་
དང་བྱ་ལོང་དབོན་པོ་གཉིས། རི་ཁ་སློབ་དཔོན་པ་དང་སློབ་དཔོན་རྒྱ་མཚོ་སོགས་འཆད་
ཉན་པ་མང་དུ་ཐོན། ད་ལྟར་རབ་འབྱམས་པ་ལེགས་དོན་བཤད་ཉན་འཕེལ་བར་བཞུགས་
པའོ། །དྲུང་བསྟན་ཉི་པས་ཀྱང་གཞི་རྩ་ནང་སོའི་ས་ཁོག་ཏུ་བཤད་གྲྭ་བཙུགས་ནས་ལུགས་
གཉིས་ཀྱི་འཕྲིན་ལས་ཡར་འཕེལ་དུ་ཡོད་པར་སྣང་།
ཐོས་བསམ་གླིང་དུ་ཆོས་རྗེའི་རྗེས་སུ་མང་ཐོས་བློ་བཟང་བཤེས་གཉེན་གྱིས་བཤད་
པ་ཡུན་རིང་དུ་མཛད་པས་འཕྲིན་ལས་བཟང་པོ་བྱུང་བ་སྟེ། གཏན་ཚིགས་སུ་རབ་
འབྱམས་པ་བློ་བཟང་དང་གྲགས་པ་མཐའ་ཡས་གཉིས། རབ་འབྱམས་པ་ཤེར་སེང་
དང་ཆོས་སྐྱོང་རྒྱལ་མཚན་གཉིས། སྔོགས་མཁར་ཆོས་རྗེ་དང་། གྷི་རྟི་སྒང་གི་གདན་
ས་བ་གཉིས། ཀོང་པོ་སློབ་དཔོན་པ་སོགས་གཞན་ཕན་ནུས་པ་གྲངས་མང་དུ་བྱོན། ད་



152
རྒྱལ་རབས་ཆོས་འབྱུང་།
ལྟ་ལྕི་ལུང་རབ་འབྱམས་པ་བློ་བཟང་བཤད་ཉན་འཕེལ་བར་བཞུགས་པའོ། །དཀྱིལ་
ཁང་དུ་དང་པོར་སློབ་དཔོན་དཔལ་ཆོས་པས་བཤད་པ་མཛད། དེ་ནས་སློབ་དཔོན་སངས་
རྒྱས་དཔལ་རིན་པ་དང་། སློབ་དཔོན་སངས་རྒྱས་དབང་ཕྱག་པ་གཉིས་རིམ་པར་བྱོན་
པ་སྟེ་རྣམ་པ་གཉིས་ཆར་ལ་འཕྲིན་ལས་ལེགས་པ་བྱུང་ཞིང་། ཁྱད་པར་ཕྱི་མའི་སློབ་
མར་ཆོས་རྗེ་ལྷ་བཙུན་པ། རབ་འབྱམས་པ་བསྟན་པ། རབ་འབྱམས་པ་དགེ་འདུན་
དོན་གྲུབ། རབ་འབྱམས་པ་ཤནྟི་པ་སོགས་བྱོན། དེའི་རྗེས་དུ་དྲུང་ཆོས་གྲགས་པ། ཆོས་
རྗེ་ལྷ་བཙུན་པ། རབ་འབྱམས་པ་ཤནྟི་པའི་བར་བཤད་ཉན་དུ་རིམ་པར་བྱོན་པ་སྟེ་འདི་
པ་ད་ལྟ་བཤད་ཉན་འཕེལ་བར་བཞུགས་པའོ། །པཎ་ཆེན་བཟང་བཀྲས་པའི་རྗེས་སུ་
གངས་ཅན་ཆོས་འཕེལ་གྱི་གདན་སའི་རིམ་པ་ནི། ཆོས་རྗེ་སྟོབས་ལྡན་པ། ཆོས་རྗེ་
རྒྱལ་བ་བསམ་གྲུབ། མཁས་བཙུན་ཚུལ་ཁྲིམས་སྟོབས་འབར། དྲུང་བྱང་བློ་བ། དྲུང་
བཀྲས་འཕགས་པ། དེང་སང་གི་ཆོས་རྗེའི་བར་རོ། །ཆོས་སྡེ་འདིའི་འཕྲིན་ལས་ཀྱི་
ཡན་ལག་ཏུ་ཡང་། ཤར་པ་གྲྭ་ཚང་དང་བྱང་པ་གྲྭ་ཚང་གཉིས་བྱུང་བ་སློབ་དཔོན་ཚུལ་
བློ་བ་དང༌། སློབ་དཔོན་ཆོས་སྐུ་བ་གཉིས་ཀྱིས་བཟུང་ནས་བཤད་ཉན་འཕེལ་བར་མཛད་
པ་ལས་ཕར་ཚད་ལ་བློ་ཁ་ཕྱོགས་པའི་དགེ་བཤེས་མང་དུ་ཐོན་ཞིང་དེང་སང་ཡང་བཤད་
གྲྭ་བཟང་བར་ཡོད་དོ། །ས་བཅུའི་དབང་ཕྱུག་འགྲོ་བའི་མགོན། །ཆོས་རྗེ་ཐམས་ཅད་
མཁྱེན་པ་ཡི། །འཕྲིན་ལས་གུར་གུམ་ཡི་གེའི་གཟུགས། །ཁོར་ཡུག་ནོར་འཛིན་གླེགས་
བུར་བཀོད། །གང་གིས་རྗེ་བཙུན་ཙོང་ཁ་པའི། །ལུང་རྟོགས་བསྟན་པ་གསལ་བ་ཙམ།།
རྒྱན་དྲུག་མཆོག་གཉིས་དང་བཅས་པས། །སངས་རྒྱས་བསྟན་པ་གསལ་བ་མེད། །ཆོས་
རྗེ་གྲགས་བཟང་བ་ནི་དམར་ཁམས་སུ་སྐུ་འཁྲུངས། དབུས་སུ་བྱོན་ནས་རོང་སྟོན་ཆེན་



153
བཀའ་གདམས་ཆོས་འབྱུང་།
པོ་དང་རྗེ་རིན་པོ་ཆེ་ཡབ་སྲས་བསྟེན་ནས་གསུང་རབ་ལ་སྦྱངས་པས་མཁས་པར་གྱུར་
ཏེ་མཁྱེན་རབ་དབང་ཕྱུག་ཅེས་གྲགས། དང་པོར་སློབ་དཔོན་སེང་གེ་རི་བོང་གི་རྗེས་
སུ་གསང་ཕུ་ར་བ་སྟོད་ཀྱི་འཆད་ཉན་དང་། ཕྱིས་གཙང་དུ་བྱང་ཁའི་གྲྭ་ཚང་ཆེན་མོ་
གཙུགས་ནས་བཤད་པ་མཛད་པས་འཕྲིན་ལས་ཆེན་པོ་བྱུང་། གྲུབ་མཐའ་ཐུགས་ལ་
གང་བབ་མཛད་པའི་དོན་གྱིས་གྲྭ་ཚང་དུ་ཡང་ས་དགེ་ལྡན་གཉིས་ཀ་འཚོག་པ་ཞིག་སྟེ།
ནམ་བསོད་ནམས་ཆེན་མོ། བྱམས་ཆེན་རབ་འབྱམས་པ། རྟ་ནག་ནོར་བཟང་པ་སོགས་
མང་དུ་འཁོར་བར་སྣང་། འོན་ཀྱང་རྗེ་ཡབ་སྲས་ལ་མི་ཕྱེད་པའི་ཐུགས་མོས་ཡོད་པ་
ནི་དམ་པ་རྣམས་ཀྱི་གསུང་ལས་ཐོས་སོ། །
ཀུན་མཁྱེན་ཡོན་རྒྱམ་པ་ནི་གྲ་ཆེ་བར་སྐུ་འཁྲུངས། རྒྱལ་ཚབ་རིན་པོ་ཆེ་དང་
མཁྱེན་རབ་དབང་ཕྱུག་སོགས་བསྟེན་ནས་དཀའ་ཆེན་ལ་སྦྱངས་པས་ལུང་རིགས་ཀྱི་
གནས་ལ་མཁྱེན་པ་མཆོག་ཏུ་རྒྱས་པར་གྱུར། མཁྱེན་རབ་པའི་རྗེས་སུ་རྭ་བ་སྟོད་ཀྱི་
འཆད་ཉན་མཛད་དེ་བསྟན་པའི་བྱ་བ་ལ་འཆད་རྩོད་རྩོམ་གསུམ་གྱི་འཁོར་ལོ་བསྐོར་
བས་འཕྲིན་ལས་ཡར་ངོའི་ཟླ་བ་བཞིན་དུ་འཕེལ་བ་སྟེ་གཏན་ཚིགས་སུ་ཆོས་རྗེ་རིན་ཤེ་
བ༑ མང་ཐོས་སངས་རྒྱས་བཟང་པོ་དང་ཀུན་དགའ་བློ་ལྡན་གཉིས། སློབ་དཔོན་ཚུལ་
རྒྱལ་བ་དང་སྡེ་བདུན་པ་གཉིས། མཁས་པ་དཔལ་ལྡན་བློ་གྲོས་དང་ཤེས་རིན་པ་གཉིས།
ཆོས་རྗེ་སངས་རྒྱས་འཕེལ་བ་དང་ནོར་བཟང་པ་གཉིས། མཚེ་མ་སྐུ་མཆེད་གཉིས། སློབ་
དཔོན་ཐུགས་རྗེ་དཔལ་དང་དྲི་མ་མེད་པ་གཉིས། རབ་འབྱམས་པ་ཐར་པ་དཔལ་བཟང་
དང་གྲགས་པ་གཉིས། མཁས་པ་སྟོབས་ལྡན་ཆོས་འབྱོར་གཉིས། རབ་འབྱམས་བ་
སྨྲ་སེང་དང་རྒྱ་མཚོ་གཉིས། དྲུང་ཙནྡྲ་འཕགས་དང་གུ་ཊི་པ་གཉིས། སློབ་དཔོན་སངས་



རྒྱལ་རབས་ཆོས་འབྱུང་།
154
ཤེ་བ་དང་འབྱུང་དྲི་བ་གཉིས། དབུས་ཀྱི་ཁྱུང་པོ་དང་ཞོགས་པ་མགོ་སེ་གཉིས། གཉལ་
ཆུང་ལྟག་དཀར་དང་སྒོམ་སྡེ་རིན་བཟང་གཉིས། དཀའ་བཅུ་བ་ཐོས་པ་འཛིན་དང་
ཆོས་འབྱུང་གཉིས་སོགས་སྡེ་སྣོད་འཛིན་པ་ནགས་ཚལ་འཁྲིགས་པ་བཞིན་བྱོན་ཏོ། །རིམ་
པས་ཆེན་པོ་དང་གླིང་སྨད་ཆོས་རྗེར་ཕེབས་པའི་མཐར་ཀུན་སྤངས་མཛད་དེ་སྐུ་གཤེགས།
ཆོས་རྗེའི་རྗེས་སུ་ཐུགས་རྗེ་དཔལ་བས་གྲྭ་ཚང་བཟུང་ནའང་སྐུ་ཚེས་མ་ཟིན། དེ་ནས་
ཚུལ་རྒྱལ་བ་བྱོན་པ་གྲྭ་ཚང་དུ་སྔར་སོར་རོང་ཊིཀ་འཆད་པའི་སྲོལ་མཆིས་པ། རྒྱུན་
བཅད་དེ་རྒྱལ་ཚབ་ཆོས་རྗེའི་ཊཱིཀྐ་འབའ་ཞིག་གི་སྟེང་ནས་བཤད་པས་གཞན་ཕྱོགས་པ་
རྣམས་མགུ་བ་ཙམ་མ་བྱུང་འདུག་ནའང་། རྒྱུན་ཆགས་པར་རྗེ་བཙུན་ཙོང་ཁ་པ་ཆེན་
པོའི་བསྟན་པ་ལ་བྱ་བ་བྱས་པ་ཡིན་ནོ་ཞེས་ངེས་པར་བྱའོ། །དེའི་རྗེས་སུ་སྡེ་བདུན་པ་
དང་ཀུན་དགའ་བློ་ལྡན་པ་གཉིས། སློབ་ཆེ་ཆུང་གི་སྟེང་ནས་བཤད་པ་མཛད་པ་འཕྲིན་
ལས་ལེགས་པོ་འོང་བའི་ཤོམས་བྱུང་འདུག་ནའང་ཆགས་སྡང་འཕེལ་བའི་དབང་གིས་
ཆོས་གྲྭ་ལྷན་ཅིག་ཏུ་བྱེད་པ་མ་བྱུང་ཞིང་། ཀུན་བློ་བ་སྐུ་གཤེགས་པའི་ཚེ་ནའང་། ཤུལ་
དུ་ཆོས་རྗེ་རྗེ་དབོན་པ་བསྐོ་བ་སོགས་ལུགས་ཐ་དད་པ་དེ་ཀ་བྱུང་མཚམས་སུ་སློབ་དཔོན་
རྣམ་གཉིས་ཀྱིས་བཀའ་བགྲོས་ནས་སློབ་དཔོན་དྲི་མེད་པ་ལ་གྲྭ་ཚང་གཏད་པ་ནང་
བསྡོམས་ཤིང་བཤད་ཉན་འཕེལ་བར་གྱུར། སྔ་ཕྱིར་ཐུགས་ཀྱིས་བསྐྱངས་པའི་སློབ་
མའང་། ཆོས་རྗེ་མཆོག་ལྷ་བ། སྟོབས་ལྡན་ཆོས་འབྱོར་གཉིས། དྲུང་ཆོས་རྒྱམ་པ་
དང་རིན་དར་བ་གཉིས། མཁན་པོ་གྲགས་རྒྱལ་བ་སོགས་བྱོན་པར་སྣང་།
པཎ་ཆེན་མཆོག་ལྷ་བ་ནི་ཤངས་སུ་ས་བྱ་ལ་སྐུ་འཁྲུངས། མཁྱེན་རབ་པ་དཔོན་
སློབ་གཉིས་དང་། རྗེ་དགེ་འདུན་གྲུབ་ཡབ་སྲས་བསྟེན་ནས་གསུང་རབ་ལ་སྦྱངས་པས་



155
བཀའ་གདམས་ཆོས་འབྱུང་།
མཁས་པར་གྱུར། དང་པོར་དགེ་འཕེལ་དང་། དེ་ནས་ར་བ་སྟོད་དུ་བཤད་པ་མཛད་
པས། རབ་འབྱམས་པ་ལེགས་པ་བཟང་པོ་དང་ཀུན་དགའ་རྒྱལ་མཚན་གཉིས། རབ་
འབྱམས་པ་སངས་རྒྱམ་དང་ནམ་མཁའ་དཔལ་བཟང་གཉིས། སློབ་དཔོན་བསྟན་པ་
རྒྱལ་མཚན་དང་ལྷ་དབང་དཔལ་འབྱོར་གཉིས། དཀའ་བཅུ་བ་ཚུལ་རིན་དང་ལེགས་
གྲུབ་གཉིས། དཀའ་བཅུ་བ་རྣམ་རྒྱལ་དང་སྦྱར་བ་གཉིས། དཀའ་བཅུ་བ་མཁྱེན་རབ་
དང༌། བཀྲིས་ཕུན་ཚོགས་གཉིས། མཁན་ཆེན་བཀྲ་ཤིས་ལེགས་པ་སོགས་དགེ་བཤེས་
མང་དུ་ཐོན་པར་སྣང་། མཐར་གླིང་སྨད་ཆོས་རྗེར་ཕེབས་ཏེ། དགུང་ལོ་དོན་གཉིས་
པ་ལྕགས་ཕོ་སྤྲེའུའི་ཚུལ་ཞུགས་ཟླ་བའི་ཚེས་བཅུ་གཉིས་ལ་སྐུ་གཤེགས། ངོ་མཚར་
བའི་ལྟས་སུ་ཞུན་ཐིགས་ལ་འཇམ་དབྱངས་ཀྱི་སྐུ་གསལ་བར་བྱོན། ཆོས་རྗེའི་རྗེས་སུ་
སློབ་དཔོན་བསྟན་རྒྱལ་བས་འཆད་ཉན་ཡུན་མི་རིང་བ་ཞིག་མཛད། དེ་ནས་ཆེན་པོ་
ལེགས་བཟང་པ་ཉིད་ཀྱིས་བཤད་པ་ཡུན་རིང་དུ་མཛད་པས་འཕྲིན་ལས་ལེགས་པོ་བྱུང་།
ད་ལྟ་ཆོས་རྗེ་ལྷ་དབང་དཔལ་འབྱོར་བ་གླིང་སྨད་གདན་ས་དང་སྦྲགས་ནས་བཤད་ཉན་
འཕེལ་བར་བཞུགས་པའོ། །ར་བ་སྟོད་པའི་དགེ་བཤེས་དྲུང་སངས་ཤེ་བས་བྱང་ཁར་
གྲ་པ་བརྒྱ་ལྷག་བསྡུས་ནས་ཚད་མའི་བཤད་པ་ལེགས་པར་མཛད་ནའང་། མི་ཆོས་མ་
མཁྱེན་པས་གྲྭ་ཚང་གི་རྒྱུན་ནི་མ་བྱུང་བར་སྣང་ངོ༌། །
གཉལ་པ་རྒོད་རིན་བསམ་ནི་སྦེ་སེར་དུ་འཆད་ཉན་མཛད་པའི་སྟེང་ནས་རྗེ་ཉིད་
གྲྭ་སྐོར་ལ་བྱོན་དུས་ཆོས་འབྲེལ་གསན་པ་ཞིག་ཡིན་སྣང་ལ། དད་པའི་ཤུགས་ཀྱིས་
ཞབས་མཐིལ་གཉིས་སྤྱི་བོས་ནོད་པའི་རྟེན་འབྲེལ་ལས། ཕྱིས་གྲྭ་ཚང་གཉིས་སུ་གྱེས་
པའང་རྗེ་ཡབ་སྲས་ཀྱི་སྲོལ་འཛིན་པ་འདི་བྱུང་ཞེས་གྲགས། དེའི་རྗེས་སུ་བྱང་སེམས་



156
རྒྱལ་རབས་ཆོས་འབྱུང་།
ཤཱཀྱ་བསོད་ནམས་ནི་རྭ་སྒྲེང་དང་འདབ་ཆགས་པར་མེ་བྱ་ལ་སྐུ་འཁྲུངས། རྗེ་རིན་
པོ་ཆེ་དང་འཁྲུངས་ལོ་གཅིག གསང་ཕུར་བྱོན་ནས་སྡེ་སྣོད་ལ་ལེགས་པར་སྦྱངས་ཏེ།
རེ་ཤིག་སྦེ་སེར་བའི་འཆད་ཉན་མཛད་པས་སྡེ་སྣོད་འཛིན་པ་འགའ་ཡང་འདུས། དེ་
རྗེས་འཆད་ཁར་ལྷ་ཤཱཀྱ་བསོད་ནམས་དང་། མཁན་ཆེན་སེང་གེ་རྒྱལ་མཚན་པ་ལས་
བློ་སྦྱོང་གི་གདམས་པ་མནོས། རྗེ་ཐམས་ཅད་མཁྱེན་པའི་དྲུང་དུ་སྤྱིར་གསུང་རབ་མང་
པོ་དང་། ཁྱད་པར་ལམ་རིམ་གསན་པས་ཐུགས་ལ་ཇི་ལྟ་བ་བཞིན་འཁྲུངས། རྗེའི་
ཞལ་ནས་ང་ཡི་བྱང་ཆུབ་ཀྱི་སེམས་དེ་བཤེས་གཉེན་རྭ་སྒྲེང་པས་ཁྱེར་ཞེས་བསྔགས་པ་
མཛད། རྒྱུ་མཚན་དེའི་ཕྱིར་ཉིད་ཀྱི་བསྟོད་པར་ཡང་། རྒྱལ་བ་གཉིས་པ་ལྟ་བུའི་བླ་
མ་ཡིས། །མཉེས་ཤིང་རྗེས་སུ་གདམས་པ་སྨིན་པའི་མཐུས། །ཐུབ་བསྟན་ཉིན་མོ་ར་
བྱེད་པའི་རྭ་སྒྲེང་བ། །བྱང་སེམས་བླ་མའི་ཞབས་ལ་ཕྱག་འཚལ་ལོ། །ཞེས་འབྱུང་
བ་ལྟར་རོ། །ཕལ་ཆེར་སྒོ་མོ་མཚོ་ཁ་སོགས་སུ་བཞུགས་ཏེ། ལམ་རིམ་བློ་སྦྱོང་ཐུགས་
རྗེ་ཆེན་པོའི་དམར་ཁྲིད་སོགས་གསུངས་པས། མཁས་པ་རྒྱལ་དབང་ཁ་ཆེ། ལོ་པ་
སྤྱན་སྔ་བསོད་ནམས་ལྷའི་དབང་པོ། ཆོས་རྗེ་སྒོ་གཅིག་པ། བླ་མ་དཔོན་ནམ་པ་རྣམས་
ཀྱང་གདམས་པ་ལ་འཁོར་ཞིང་བློ་སྦྱོང་གི་ཡིག་ཆ་ལེགས་པ་ཞིག་ཀྱང་མཛད། མཐར་
གྱ་དྲུག་བཞེས་པ་ཆུ་ཕོ་ཁྱིའི་ལོ་ལ་སྒོ་མོ་མཚོ་ཁར་བློ་སྦྱོང་གི་ངང་དུ་གཤེགས། མཁས་
གྲུབ་ཆོས་རྗེ་གཤེགས་ནས་ལོ་བཞི་སོང་བ་དེ་ཡིན། དེ་ནས་རིམ་པ་བཞིན་མཚུངས་མེད་
ཆོས་རྗེ། ཆོས་རྗེ་དཔལ་སེང་བ། ཆོས་རྗེ་རིན་བྱང་བ། སློབ་དཔོན་ཆོས་རྗེ་དཔལ་
འབྱོར་ལྷུན་གྲུབ། ཆོས་རྗེ་ནེ་ཙོ་བ་སྟེ། འདི་པ་མང་དུ་ཐོས་ཤིང་ཐུགས་ངེས་འབྱུང་
སྐྱོ་ཤས་དང་ལྡན་པའི་སྐྱེས་བུ་དམ་པ་ཞིག་སྟེ་རབ་འབྱམས་པ་ཟླ་འོད་དཔལ་མགོན་དང་།



157
བཀའ་གདམས་ཆོས་འབྱུང་།
དྲུང་ཆོས་ཤེ་བ་སོགས་ཕར་ཕྱིན་གྱི་འཇམ་བཤད་ལ་མཁས་པའི་སློབ་མའང་མང་དུ་བྱུང་།
དེ་ནས་སློབ་དཔོན་ཆེན་པོ་ཉི་མ་གྲགས་པ། སྤྱི་རུ་མཁན་པོ། ཆེན་པོ་ཆོས་ཤེ་བ་སློབ་
དཔོན་མཁས་བཙུན་པ། ད་ལྟ་སློབ་དཔོན་ཤེས་རབ་ཉི་མ་བཤད་ཉན་འཕེལ་བར་བཞུགས་
པའོ། །
གཉལ་ཆེན་ཤེས་རབ་རྒྱལ་མཚན་ནི་རྗེ་ཡབ་སྲས་ཀྱི་ཞབས་ལ་གཏུགས་ཏེ་མདོ་
སྔགས་མཐའ་དག་ལ་སྦྱངས་བས་མཁས་པ་ཆེན་པོར་གྱུར། ལྡན་མ་བློ་རྒྱམ་པའི་རྗེས་
སུ་ཉི་མ་ཐང་གི་བཤད་ཉན་ཡུན་རིང་དུ་མཛད་པས་སྡེ་སྣོད་འཛིན་པ་མང་དུ་འཁོར་བ་
སྟེ༑ སེམས་དཔའ་ཆེན་པོ། ཆོས་རྗེ་མུ་ཏྲད་པ། ཆོས་རྗེ་དགེ་རྒྱལ་བ། ལོ་ཆུང་
དཀའ་བཞི་བ། ཆོས་རྗེ་ཟླ་རྒྱལ་བ། བླ་མ་དཔོན་ནམ་པ། མཁས་མཆོག་གྲགས་འོད་
པ་སོགས་འགོས་ཆེ་བ་འདུས་པ་ལས་ཤེས་སོ། །འཇམ་དབྱངས་ཆོས་རྗེ་གཉལ་ཆེན་
པ་ལ་ཐུགས་པར་གྲགས་ཀྱང་རྣམ་ཐར་དུ་རིན་བསམ་པ་དང་། ལྡན་མ་དཀོན་སེང་
བ་ལ་ཐུག་ཅེས་པ་ཙམ་ལས་མ་བྱུང་བས་བརྟག་པར་བྱའོ། །ནང་སོ་བསོད་ནམས་རྒྱལ་
མཚན་པས་སྦྱིན་བདག་མཛད་དེ་ཕག་མོ་ཆོས་སྡེ་འདེབས་པའི་ཞལ་བཀོད་དང་གདན་
སའི་ཐོག་མའང་མཛད། ཕྱིས་སྣོན་མདའི་ཆོས་མཛོད་དུ་སྒྲུབ་པ་ཉག་གཅིག་མཛད་
པའི་ངང་ནས་ངོ་མཚར་བའི་ལྟས་བསྟན་ཏེ་སྐུ་གཤེགས། གཉལ་ཆེན་པ་རང་བཞུགས་
དུས་ནས་སློབ་དཔོན་དགེ་རྒྱལ་འཆད་ཉན་དུ་བསྐོ་བ་མཛད་འདུག་ནའང་། ཕར་ཚད་
ཀྱི་དར་ཊཱིཀ་བཀག་པས་མ་དགྱེས་ནས་བཀའ་བཀྱོན་ཏེ་བསྐྲད་པར་སྣང་། དེ་ནས་རིམ་
པ་བཞིན་མཁས་མཆོག་པ། གུང་རུ་ཆོས་བཟང་། གཉལ་བ་སྟོན་བསོད། དྲུང་ཤེས་
བཀྲས་པ་སྟེ་འདིས་བཤད་པ་མཛད་པའི་སྲས་ལ་ཆོས་རྗེ་རྡོར་སང་བ། ཞལ་སྔ་ནས་



རབ་
རྒྱལ་རབས་ཆོས་འབྱུང་། 158
ཤེས་རབ་དེར། དོ་ར་དཀའ་བཅུ་བ། དཀའ་བཅུ་བ་དཔལ་ལྡན་རིན་ཆེན། དྲུང་རིན་
ཆེན་འོད་ཟེར་བ་སོགས་བྱོན། དེའི་རྗེས་སུ་ཆེན་པོ་དཔལ་ཤེ་བ། ཆོས་རྗེ་རྡོར་སེང་
བ༑ གངས་ཅན་གྱི་ཤིང་རྟ་ཆེན་པོ་ཤེས་རབ་དར་ལེགས་པའི་བློ་གྲོས། ཤར་ཁ་རབ་
འབྱམས་པ་སངས་རྒྱས་ལེགས་པ། སློབ་དཔོན་བསོད་ནམས་རྒྱ་མཚོ་བའི་བར་རིམ་
པར་བྱོན་ཞིང༌། ད་ལྟ་ཆེན་པོ་ལེགས་པ་དོན་གྲུབ་པ་འཆད་ཉན་འཕེལ་བར་བཞུགས་
པའོ། །དགེ་རྒྱལ་བ་དང་གླིང་སྟོད་ཆོས་རྗེ་མ་གཏོགས་དགེ་རྒྱས་ཆོས་སྡེའི་གདན་ས་
དང་སྦྲགས་པ་ཤ་སྟག་བྱུང་བར་སྣང་།
ཉང་རོང་གྲྭ་ཚང་དུ་ཆོས་རྗེ་རྒྱལ་དབང་པས་བཤད་ཉན་མཛད། དེ་ནས་རིམ་
པ་བཞིན་སློབ་དཔོན་གྲགས་བཀྲས་པ། དྲུང་ཀུན་བཟོད་པ། མངའ་རིས་རབ་འབྱམས་
པ་སྟེ་འདི་པ་ཐུགས་རྒྱུད་འབྱོངས་ཤིང་བྱིན་རླབས་ཀྱིས་བརྒྱན་པའི་སྐྱེས་བུ་དམ་པ་ཡ་
མཚན་ཅན་ཞིག་ཡིན་སྣང་ལ། གྲུབ་སར་བའི་སློབ་དཔོན་དང་འོད་སྣའི་གདན་ས་མཛད་
པ་ནའང་ཕན་པ་ཆེ་ཞིང་། ཕྱིས་ཁྲི་སེའི་གདན་སར་ཕེབས་ཏེ། ལྷ་ཆེན་བཞེངས་པ་
སོགས་མཛད་པ་བཟང་པོ་བསྐྱངས་པའི་མཐར་ཡ་མཚན་པའི་གྲོངས་རྟགས་དང་བཅས་
ཏེ་སྐུ་གཤེགས། དེའི་རྗེས་སུ་དྲུང་བཟང་དཔལ་བ། སློབ་དཔོན་རིན་པོ་ཆེ་དོན་ཡོད་
པ༑ སློབ་དཔོན་བློ་གྲོས་ལྷུན་གྲུབ། སྐུ་སྐྱེ་པཎ་ཆེན། སློབ་དཔོན་བཀྲ་ཤིས་དཔལ་
འབྱོར་བ། ད་ལྟ་དྲུང་ཆོས་བཀྲིས་པས་བཤད་ཉན་མཛད་བཞིན་པའོ། །
དཀྱིལ་ཁང་དུའང་ཆེན་པོ་སངས་རྒྱས་བཟང་པོ་ནས། ཆེན་པོ་རྒྱལ་མཚན་
ལེགས་པའི་བར་བྱོན་ཏེ་བཤད་པ་མཛད་དོ། །ཇི་སྐད་བརྗོད་པའི་བླ་མ་སློབ་དཔོན་ཕལ་
ཆེར་བཤད་ཟིན་ལྟར། འཆད་རྩོད་རྩོམ་གསུམ་གྱི་སྒོ་ནས་བསྟན་པ་ལ་བྱ་བ་མཛད་



159
བཀའ་གདམས་ཆོས་འབྱུང་།
མོད། དེའི་ནང་ནས་ཀྱང་ལེགས་པར་བརྟགས་ཤིང་བརྩད་པའི་སྒོ་ནས་གྲུབ་མཐའ་མི་
གཅིག་པའི་མཁས་པ་རྣམས་དཔའ་སྐོང་བར་མཛད་པ་འདི་ཁོ་ན་ངོ་མཚར་བ་ཡིན་ནོ་
ཞེས་བསམ་པར་བྱའོ། །རྒྱལ་བའི་གསུང་རབ་གོ་གྱོན་ཞིང་། །རྒྱལ་ཚབ་རིགས་པའི་
མཚོན་ཐོགས་ནས། །ཕྱིར་རྒོལ་ཕམ་པར་མཛད་པ་གང་། །དེ་འདྲ་བསྟན་འཛིན་དཔའ་
བོ་ཡིན། །བྱང་སེམས་བློ་གྲོས་རྒྱལ་མཚན་ནི་དཔས་ཡུལ་ཆུམས་སུ་ཆུ་སྤྲེ་ལོ་ལ་སྐུ་
འཁྲུངས། ཡིད་བཟང་རྩེ་བ་དང་འཁྲུངས་ལོ་གཅིག རྗེ་དགེ་འདུན་གྲུབ་འཁྲུངས་པའི་
ཕྱི་ལོ་ཡིན། རྗེ་ཡབ་སྲས་བཞི། ཤར་བ་རིན་རྒྱལ་བ། རྫོག་རིན་དཔལ་བ་རྣམས་ཀྱི་
ཞབས་ལ་གཏུགས་ནས་གསུང་རབ་མང་པོ་གསན་ཞིང་སྐྱེས་བུ་གསུམ་གྱི་ལམ་གྱི་རིམ་
པ་ཐུགས་ཉམས་སུ་བསྟར་བས་ཇི་ལྟ་བ་བཞིན་འཁྲུངས་པའི་ནང་གི་ཉེར་ལེན་གྱིས། ཕྱིའི་
ཀུན་སྤྱོད་ཀྱིས་ཀྱང་སྐྱེ་བོ་ཀུན་ཡིད་རབ་ཏུ་ཕྲོགས་པས་སེམས་དཔའ་ཆེན་པོ་ཞེས་མཐོ་
དམན་མེད་པ་ཀུན་ལ་གྲགས། རྗེ་འདུལ་བ་འཛིན་པ་ལ་མཁན་པོ་ཞུས་ཏེ་བསྙེན་པར་
རྫོགས་པའང་མཛད། དེ་ནས་གཞན་དོན་ལ་ཞུགས་པ་ན། དང་པོར་ཡུལ་ཕྱོགས་མང་
པོར་བྱོན་ནས་སྐྱ་སེར་མང་དུ་འདུས་པ་ལ་ལས་རྒྱུ་འབྲས་ལས་བརྩམས་པའི་གསུང་ཆོས་
གསུངས། དེ་ནས་ཐང་སྐྱའི་ཆོས་སྡེ་གསར་མ་འདེབས་པའི་ཞལ་བཀོད། བར་བར་
གྱི་གཙུག་ལག་ཁང་གི་ཞིག་གསོས། ལྷ་སར་བྱམས་པའི་ཕོ་བྲང་བཞེངས་པ། ཆུ་བོ་
ལ་ལྕགས་ཀྱི་ཟམ་པ་འཛུགས་པ་སོགས་གཞན་དོན་རླབས་ཆེ་བར་མཛད། ཕྱིས་བཞུགས་
གནས་སུ་བདེ་མོ་ཐང་དང་། དཔལ་ཉི་མ་སྡིངས་ཀྱི་དགོན་པ་བཏབ་སྟེ་དགེ་འདུན་གྱི་
གྲྭ་བཙུགས་པ་ལ། བཅའ་ཁྲིམས་སུ་ཆོས་གོས་ཀྱི་ཁྱད་པར་ངུར་སེར་འབའ་ཞིག་གྱོན་
པ༑ ཁམ་ཟས་ཀྱི་ཁྱད་པར་བསྟན་གཅིག་སྡོར་དཀར་ལ་གནས་པ། ཡོ་བྱད་ཀྱི་ཁྱད་



160
-
-
- - -
རྒྱལ་རབས་ཆོས་འབྱུང་།
པར་རབ་བྱང་གི་ཉེར་མཁོ་ཙམ་འཛིན་པ། བརྟུལ་ཞུགས་ཀྱི་ཁྱད་པར་བྱ་བཏང་གི་བརྟུལ་
ཞུགས་ལ་གནས་པ། སྤྱོད་ལམ་གྱི་ཁྱད་པར་འོལ་ཟེ་ཞིང་མཛེས་པ། མི་ཆོས་ཀྱི་ཁྱད་
པར་སུ་དང་ཡང་འགྲས་འཁོན་མི་བྱེད་པ། ཉན་བཤད་ཀྱི་ཁྱད་པར་བསླབ་བྱ་ལམ་རིམ་
ལ་བགྱི་བ། ཉམས་ལེན་གྱི་ཁྱད་པར་བསླབ་པ་གསུམ་ཉམས་སུ་ལེན་པ་དགོས་ཞེས་
དྲིལ་བསྒྲགས་པས། དགོན་པ་གཉིས་ཀར་ལེགས་པར་ཚུགས་ཤིང་། ལྷག་པར་ཉི་སྡིངས་
ནི་དེང་སང་གི་བར་དུ་ཡང་རབ་ཏུ་བྱུང་བ་ཀུན་གྱི་མིག་འདྲེན་བཟང་པོར་གནས། ཆོས་
རྗེ་འདིའི་ཆེ་བའི་ཡོན་ཏན་གྱི་དབང་དུ་བྱས་ན། བཅས་རང་གི་ལྟུང་བ་ཕྲ་མོས་ཀྱང་
མ་གོས་པའི་ཚུལ་ཁྲིམས་རྣམ་པར་དག་པ། བོད་དུ་འགྱུར་བའི་རྒྱལ་བའི་གསུང་རབ་
མཐའ་དག་གསན་པས་གསན་རྒྱ་ཆེ་བ། འཆི་བ་མི་རྟག་པའི་སྣང་སེལ་ཆེན་པོས་ཆོས་
བརྒྱད་ཀྱི་འགོང་པོ་བཅོམས་པ། བྱང་ཆུབ་ཀྱི་སེམས་རིན་པོ་ཆེ་འབྱོངས་པས་སྐྱེ་འགྲོ་
ཀུན་སྙིང་ནས་གུས་བ། བསྐྱེད་རྫོགས་ཀྱི་ཏིང་ངེ་འཛིན་མངའ་བས་རྣལ་འབྱོར་གྱི་དབང་
ཕྱུག་ཏུ་གྱུར་པ། གཉན་མགོན་དང་། དུད་སོལ་ལྷ་མོ་སོགས་སྐུ་ལ་འཁོར་ནས་བཞེད་
དོན་བསྒྲུབ་པ་སོགས་བསམ་གྱིས་མི་ཁྱབ་བོ། །མཐར་དོན་དགུ་བཞེས་པ་ལྕགས་ཕོ་སྟག་
གི་ཧོར་ཟླ་བརྒྱད་པའི་ཚེས་བཅུ་གཉིས་ལ་ཡ་མཚན་པའི་ལྟས་བཟང་པོ་བསྟན་ཏེ་ཉི་སྡིངས་
ཉིད་དུ་སྐུ་གཤེགས། དེ་ནས་ལོ་ལྔ་བཅུ་རྩ་དགུ་དང་ཉི་སྡིངས་བཏབ་ནས་དྲུག་ཅུ་རྩ་
བཞི་སོང་ཞིང་། དགེ་ལྡན་བཏབ་ནས་ཉི་སྡིངས་ཀྱི་བར་ལ་ལྔ་བཅུ་རྩ་བརྒྱད། བཀྲ་
ཤིས་ལྷུན་པོ་བཏབ་ནས་དེའི་བར་ལ་ལོ་གྲངས་ཉི་ཤུ་འདས་པར་ཤེས་པར་བྱའོ། །སྐུ་
གདུང་རིལ་པོར་བཞུགས་པ་མཆོད་པ་བཟང་པོ་སྟར་ཆགས་སུ་ཕུལ་བས་རིང་བསྲེལ་མང་
དུ་འཛག་ཅིང་དགེ་འདུན་གྱི་ལོངས་སྤྱོད་ཀྱི་དངོས་གྲུབ་སྩོལ་བ་ལ་ནོར་བུ་རིན་པོ་ཆེ་ལྟ་



161
བཀའ་གདམས་ཆོས་འབྱུང་།
བུར་ཡོད་དོ། །
བླ་མ་དེ་ལ་སྲས་བསྙེན་པར་རྫོགས་པའི་མཁན་པོ་ཞུས་པ་ཙམ་ནི་སུས་ཀྱང་བགྲང་
བར་མི་ནུས་ལ། གསུང་ཆོས་གསན་པའི་སྡེ་སྣོད་འཛིན་པའི་དབང་ཏུ་བྱས་ན་རིན་པོ་
ཆེ་སྨོན་ལམ་དཔའ་བ། ཆོས་རྗེ་པཎ་ཆེན། རྒྱུད་པ་ཀུན་དགའ་དོན་གྲུབ། ཆོས་རྗེ་
འཕགས་པ་ལྷ། པཎ་ཆེན་ཡེ་ཤེས་རྩེ་མོ། བྱང་སེམས་ཤ་མི་གསོལ་བ། དྲུང་གཞོན་
གྲགས་པ། གྲུ་དཀར་ཆོས་མཛད། ཆོས་རྗེ་བསོད་བཀྲས་པ། སྤོ་འབོར་བ་སེང་གེ་
རྒྱལ་མཚན། ཉག་རེ་བསྟན་པ་རྒྱལ་མཚན། ཆོས་རྗེ་ཟླ་བ་རྒྱལ་མཚན། གནས་
བརྟན་བྱང་ཆུབ་རྒྱལ་མཚན་དེ་རྒྱལ་མཚན་བཞི་དང་། ཆོས་རྗེ་སྟོབས་ལྡན་པ། གནས་
བརྟན་རིན་ཆེན་རྣམ་རྒྱལ། གནས་བརྟན་ངག་དབང་། མཁན་རིན་པོ་ཆེ་སངས་རྒྱས་
བཟང་པོ། མཁན་རིན་པོ་ཆེ་རིན་ཆེན་ཆོས་བཟང༌། དྲུང་གཟིམས་ཆེན་པ། དྲུང་
འོད་སྲུང་པ། དྲུང་བློ་གྲོས་ཆོས་དབང་པ། གནས་བརྟན་ཆོས་སྐྱོང་བ་ལ་སོགས་པ་
བྱོན། དེ་རྣམས་ལས་གྲུ་དཀར་བས་ནི་སྤོ་བོའི་ཡུལ་དུ་བྱོན་ནས་གསུང་ཆོས་མང་པོ་
གསུངས་ཤིང་། ཕྱག་ཏུ་འབུལ་བ་གང་བྱུང་བསགས་ཏེ་ཕྱིས་ལྷ་སར་གསེར་ཟངས་ལས་
གྲུབ་པའི་བྱམས་པའི་སྐུ་འདི་བཞེངས་པར་སྣང་། མཁན་སངས་རྒྱས་བཟང་པོ་བས་
ནི་ར་ཚག་བཟུང་ནས་གཞན་དོན་མཛད་པ་ལས་ཞལ་སྔ་ནས་མཁས་བཙུན་རིན་པོ་ཆེ་
དང་ཐམས་ཅད་མཁྱེན་པ་ལྟ་བུ་ཞལ་སློབ་ཏུ་བྱོན། ཁོ་བོས་ཀྱང་རབ་བྱུང་གི་མཁན་
པོ་ཞུས་པ་ཡིན་ནོ། །གནས་བརྟན་ཆོས་སྐྱོང་བས་བདེ་མོ་ཐང་བཟུང་སྟེ་རྣམ་ཐར་བསྐྱངས།
དེ་ཉིད་མི་ཉམས་པའི་བདག་རྐྱེན་དུ་དེང་སང་སྡོམ་བརྩོན་དཀའ་བཅུ་འཛིན་པ་དགེ་འདུན་
བཀྲ་ཤིས་པ་བཞུགས་ཡོད་དོ། །



162
རྒྱལ་རབས་ཆོས་འབྱུང་།
གནས་བརྟན་ངག་དབང་པས་བྲག་རྒྱབ་བཟུང་བ་ནས་དགེ་འདུན་གྱི་རྒྱུན་མ་ཆད་
ཙམ་བྱུང་ལ། དེང་སང་ཆོས་རྗེ་སྨོན་ལམ་བློ་གྲོས་པའི་དྲུང་གདུལ་བྱའི་དོན་མཛད་
པར་བཞུགས། སྤོ་འབོར་བྱང་སེམས་པས་ཀྱང་ཐང་སྐྱའི་གདན་ས་མཛད། གནས་
བརྟན་བྱང་རྒྱལ་བ་ལ་སློབ་དཔོན་རིན་པོ་ཆེ་ཀུན་དགའ་རྒྱལ་མཚན་པའི་ཞལ་སྔ་ནས་
ཀྱིས་གཏུགས་ནས་བྱང་ཆུབ་ལམ་སྒྲོན་རྩ་འགྲེལ། བེའུ་བུམ་སྔོན་པོ་རྩ་འགྲེལ། བེའུ་
བུམ་དམར་པོ། བེའུ་བུམ་ཁྲ་བོ། ཤར་བ་བའི་ལམ་རིམ་བརྗེད་བྱང་མ། གླང་རི་
ཐང་བའི་ཚིགས་བརྒྱད་མ། ཁམ་པ་ལུང་པའི་ཐུན་བརྒྱད་མ། བློ་སྦྱོང་གི་རྒྱ་གཞུང་
མང་པོའི་ལུང་དང་བཅས་པ་གསན་ཞིང་། བླ་མ་ཐམས་ཅད་མཁྱེན་པའི་དྲུང་དུ་གླེགས་
བམ་རིན་པོ་ཆེ་དང་། ཆོས་རྗེ་ཡེས་རྩེ་བ་ལ་གནས་བཅུའི་སྒྲུབ་ཡིག་ཆེ་ཆུང་དང་སྨྱུང་
གནས་སྐོར་ཞུས་འདུག་པ་སོགས་ནས་བཀའ་གདམས་ཀྱི་ཕྱོགས་ལ་མཁས་པ་ཡིན་སྣང་
ལ༑ བླ་མ་དེ་ཉིད་ཀྱི་དྲུང་དུ་ཁོ་བོས་གླེགས་བམ་མ་གཏོགས་ཕལ་ཆེར་ཐོས་ཤིང་། ཁྱད་
པར་ཉིད་རང་གིས་བསྒྲིགས་པའི་བཀའ་གདམས་ཀྱི་ལོ་རྒྱུས་ཆེན་མོ་ཞིབ་ཏུ་མཉན་པ་
ལས་བཀའ་གདམས་ཀྱིས་ཆོས་རྒྱུས་ཕྱོགས་མཐོང་ཙམ་འདི་བྱུང་བར་སེམས་སོ། །
ཆོས་རྗེས་སངས་རྒྱས་བཟང་པོ་ནི་སེམས་དཔའ་ཆེན་པོ་ཞི་བར་གཤེགས་པའི་
རྗེས་སུ་གདན་སར་བྱོན་པ་བསླབ་བྱ་ལམ་རིམ་གྱི་ཆོས་ཆར་ཕབ་ཅིང་། ཚོགས་པའི་
བཅའ་ཁྲིམས་ལ་མནན་པར་མཛད་པས་བཞུགས་གདན་ནོན་ངོས་ཤེས་པ་བྱུང་ལ། སྐྱེ་
བ་བཅུ་བདུན་ཙམ་དུ་ཤ་མ་གསོལ་བ་ཐུགས་ཀྱིས་ཟིན་པ་དང་། དེའི་བག་ཆགས་ཀྱིས་
སྐུ་ཚེ་འདིར་གསོལ་ཐུག་ལ་ཤའི་དྲི་བྱུང་བ་ཙམ་ཡང་བཞེས་མི་སྤྲོ་ཞིང་མ་གསོལ་བས་
བྱང་སེམས་ཤ་མི་གསོལ་ཞེས་སྙན་གྲགས་ཀྱིས་དབུས་གཙང་ཁྱབ། དེའི་རྗེས་སུ་ཆོས་



-
-
，
-
-
- •。
-
-
-
，
=
=
=
= ་
་ ་. ་།
་་་་་
་
་
-
-
-
163 བཀའ་གདམས་ཆོས་འབྱུང་།
རྗེ་ཟླ་རྒྱལ་བ་གདན་སར་བྱོན་པ་ཡང་མཁས་བཙུན་གྱི་སྙན་གྲགས་ཆེ་ཞིང་འཕྲིན་ལས་
རྒྱས་པར་བྱུང་། དེ་ནས་ཆོས་རྗེ་སྟོབས་ལྡན་པ་དང་། དེ་རྗེས་དོན་གྱི་སླད་དུ་མཚན་
ནས་སྨོས་པ་མཁན་རིན་པོ་ཆེ་རིན་ཆེན་ཆོས་བཟང་བའི་ཞལ་སྔ་ནས་བྱོན། འདི་པ་ནི་
ལྕགས་ཁྱི་ལ་འཁྲུངས་ནས་མདོ་སྔགས་ཀྱི་ཡོན་ཏན་བཟང་པོས་ཐུགས་རྒྱུད་གཏམས་ཤིང་།
སེམས་དཔའ་ཆེན་པོ་ལ་མཁན་པོ་ཞུས་ཏེ་བསྙེན་རྫོགས་མཛད་པའི་གནས་བརྟན་ཆེན་
པོ་ཞིག་ཡིན་ལ། འཕྲལ་གྱི་མཛད་པ་ཡང་དུས་ཆོས་གསུང་བ་མ་གཏོགས་རྟག་ཏུ་སྐུ་
མཚམས་ལ་གནས་པ། ཡོན་བདག་ཕོ་མོའི་འདུ་ཚོགས་ལ་མི་དགྱེས་པ། དགེ་འདུན་
གྱི་དཀོར་ལ་གསོལ་ཆས་མི་མཛད་པ། བདག་ཉིད་ཞུམ་པ་ལྟར་མཛད་ནས་བཤེས་གཉེན་
གཞན་གྱི་ཡོན་ཏན་བརྗོད་པ། ཐུགས་ངེས་འབྱུང་སྐྱོ་ཤས་ཆེ་བ། དགེ་འདུན་གྱི་བཅའ་
ཁྲིམས་ལ་མནན་པ་ཞིག་གོ །དེའི་རྗེས་སུ་སློབ་དཔོན་རིན་པོ་ཆེ་དཔལ་ལྡན་འོད་ཟེར་
བ་བྱོན་པ་ཡང་དབང་ལུང་མན་ངག་གི་མཛོད་འཛིན་ཅིང་། སྐུ་གསུང་ཐུགས་ཀྱི་རྟེན་
བཞེངས་པ་སོགས་བྱང་ཆུབ་སེམས་དཔའི་སྤྱོད་པ་ལ་ཐུགས་གཞོལ་བར་མཛད་པ་ཞིག་
སྟེ༑ འདི་ལ་ཁོ་བོས་ཆོས་རྗེ་རབ་འབྱམས་བ་ནས་བརྒྱུད་པའི་གླེགས་བམ་རིན་པོ་ཆེའི་
བཤད་ལུང་དང་སྔགས་ཀྱི་གཞུང་ཕྲན་འགའ་ཞིག་གི་ལུང་ཞུས། དེ་ནས་ཁོ་བོ་དང་ད་
ལྟ་ཆོས་རྗེ་ཚུལ་ཁྲིམས་འོད་ཟེར་བའི་དྲུང་སེམས་དཔའ་ཆེན་པོའི་རྣམ་པར་དཀར་བའི་
འཕྲིན་ལས་བཟང་པོ་སྐྱོང་བཞིན་པའོ། །
ལམ་རིམ་གྲྭ་ཚང་བྱུང་ཚུལ་ནི་གནས་བརྟན་བློ་རྒྱམ་པས་བྱེས་ལ་བྱོན་ནས་ལམ་
རིམ་གྱི་བཤད་པ་མཛད་པ་ལས་ཚུགས་པ་ཡིན་ཏེ། དེ་ནས་རིམ་པ་བཞིན་སློབ་དཔོན་
འོད་སྲུངས་པ། གཟིམས་ཆུང་བ་བློ་གྲོས་ཆོས་དབང་། དཀའ་བཅུ་བ་དོན་གྲུབ་བློ་གྲོས།



རྒྱལ་རབས་ཆོས་འབྱུང་།
164
དཀའ་བཅུ་བ་རབ་གསལ་ཟླ་བ། སློབ་དཔོན་དཔལ་འཕེལ་བློ་གྲོས་པ། དཀའ་བཅུ་
བ་དཔལ་འབྱོར་རྒྱལ་མཚན། རབ་འབྱམས་པ་ཆོས་བཀྲ་ཤིས་པའི་བར་བྱོན་ནས་ལམ་
རིམ་གྱི་བཤད་པ་མཛད་ཅིང་། རྣམ་ཐར་བཟང་པོའི་སྤྱོད་ཚུལ་གྱིས་ཕྱོགས་ཕྱོགས་
སུ་བརྒྱུས་ནས་གདུལ་བྱ་རྣམས་ཀྱི་བསོད་རྣམས་ཀྱི་ཞིང་མཛད་པ་ཡིན་ནོ། །དེ་རྣམས་
ཀྱི་ནང་ནས་འོད་སྲུངས་པ་དང་བློ་གྲོས་ཆོས་དབང་བ་གཉིས་ཀྱིས་ཆོས་རྗེ་ཟླ་རྒྱལ་བ་
གཤེགས་ནས་གདན་ས་མ་འཁོད་པའི་བར་ལ་ཆོས་འཇིག་རྟེན་གཉིས་ཆར་གྱི་སྒོ་ནས་
ཉི་སྡིངས་ཀྱི་ཚོ་བཟུང་བས་བཀའ་དྲིན་ཆེ་བར་བྱེད། བླ་མ་འདི་གཉིས་དང་མཁན་རིན་
པོ་ཆེ་གསུམ་གྱི་སློབ་མ་བླ་མ་ཚུལ་བཟང་བས་ཀྱང་ནང་སོ་འཕྱོས་པ་ལ་སྦྱིན་བདག་ཞུས་
ནས་ཡར་ཀླུངས་སུ་ལམ་རིམ་གྱི་བཤད་གྲྭ་བཙུགས་པ་རྣམ་ཐར་གཙང་བའི་སྒོ་ནས་དེང་
སང་བསྟན་པ་ལ་ཕན་པར་ཡོད་དོ། །བྱང་སེམས་ཀུན་དགའ་བཟང་པོ་ནི་ཟུང་མཁར་
དུ་མེ་ཕོ་རྟ་ལ་སྐུ་འཁྲུངས། རྒྱལ་ཚབ་ཆོས་རྗེ་འཁྲུངས་ནས་ལོ་གསུམ་སོང་བ་དེ་ཡིན།
རྗེ་རིན་པོ་ཆེའི་ཞབས་ལ་གཏུགས་ཏེ་མདོ་རྒྱུད་ལ་གསན་པ་ཕུལ་དུ་བྱུང་བ་མཛད། དང་
པོར་རྩེ་ཐང་དུ་ཁང་རྙིང་བའི་འཆད་ཉན་བགྱིས་པས། ཚད་མ་སྡེ་བདུན་གྱི་སྒོ་ནས་བློ་
གསལ་མང་པོ་བསྐྱངས་པ་ལས་སྲས་འགོས་ཆེ་བ་ཡང་། འཇམ་དབྱངས་ཆོས་རྗེ་སོགས་
རྗེ་ཡབ་སྲས་དང་ཐུན་མོང་བ་མཐའ་ཡས་ཤིང་། ཐུན་མོང་མ་ཡིན་པ་ཡང༌། ཚལ་
རིན་པོ་ཆེ་བསོད་རིན་པ། ཆོས་རྗེ་བློ་གྲོས་རྣམ་རྒྱལ། དགེ་སྦྱོང་བསོད་གྲགས། དགེ་
སྦྱོང་ཐུབ་པ། དགེ་སྦྱོང་རང་སངས་རྒྱས་ཏེ། འཕྱོས་ཀྱི་དགེ་སྦྱོང་གསུམ་ལ་སོགས་
པ་བྱོན། སྐུ་བགྲེས་ནས་མདོ་སྔགས་གླིང་བཏབ་ཏེ། དོན་དགུ་པ་ཤིང་ཕོ་བྱི་བ་ལ་སྐུ་
གཤེགས། དེའི་ཚེ་རྒྱལ་ཚབ་ཆོས་རྗེ་གཤེགས་ནས་ལོ་སྐོར། མཁས་གྲུབ་ཆོས་རྗེ་གཤེགས་



165 བ ཀའ་གདམས་ཆོས་འབྱུང་།
ནས་ལོ་དྲུག བྱང་སེམས་རྭ་སྒྲེང་བ་གཤེགས་ནས་གཉིས་འདས་པར་ཤེས་པར་བྱའོ།།
བྱང་སེམས་ཚུལ་ཁྲིམས་དཔལ་བཟང་ནི་གཙང་སྟོད་ཉུག་ཏུ་སྐུ་འཁྲུངས། དང་
པོ་ཤངས་པ་ཀུན་མཁྱེན་དང་། ཕྱིས་རྗེ་རིན་པོ་ཆེའི་ཞབས་ལ་གཏུགས་ཏེ་མདོ་རྒྱུད་
ཀྱི་གསུང་རབ་མང་པོ་གསན་པ་ལས་མཁན་བཙུན་བཟང་པོར་གྱུར་ཅིང་། ཀུན་མཁྱེན་
པའི་རྗེས་སུ་རི་བོ་དགེ་འཕེལ་གྱི་གདན་ས་མཛད་དེ་ཚོགས་བསྐྱངས་པས། དགོན་པ་
གྲྭ་ནང་། རྗེ་ཡབ་སྲས་ཀྱི་བཀའ་བརྒྱུད་འཛིན་པ་ཉག་གཅིག་ཏུ་གྱུར་བའི་འཕྲིན་ལས་
བཟང་པོ་རྒྱུན་ཆགས་པར་བྱུང་། དེའི་རྗེས་སུ་རིམ་པ་བཞིན་བླ་མ་འཕགས་མཆོག་པ།
སྒྲ་པ་ཤེར་རིན་པ། ཆོས་རྗེ་རིན་ཤེར་བ། ཆོས་རྗེ་གྲགས་བསམ་པ་སོགས་གདན་ས་
བ་རིམ་པར་བྱོན། བྱང་སེམས་གཞོན་ནུ་རྒྱལ་མཆོག་པ་ནི་གངས་བུ་ལེའི་མགུལ་དུ་
གདམས་པར་ཐུགས་ཉམས་སུ་བསྟར་བས་སྒང་མ་སྙིང་ལོག་གི་བློ་སྦྱོང་ཚད་དུ་འཁྱོལ་
བའི་བཀའ་གདམས་པ་ཞིག་སྟེ། ངམ་རིངས་སུ་བཤད་པ་མཛད་པས་འཕྲིན་ལས་ལེགས་
པོ་བྱུང་བར་སྣང་ཞིང་། བློ་སྦྱོང་འཁྲུངས་པ་ཡང་འཕགས་ཆེན་རི་བ། ཆོས་རྗེ་ཉི་ཁྲི་
བ༔ ཆོས་རྗེ་བསོད་ནམས་དཔལ་བཟང་སོགས་སྲས་མང་དུ་བྱོན། ཕྱི་མས་ཡར་སྟོད་
དུ་སྤྲུལ་སྐུ་ལུང་བཏབ་སྟེ་གདུལ་བྱ་བསྐྱངས་ཤིང་། ནང་གི་ཉེར་ལེན་བཟང་པོ་ལས་
རྗེ་བཙུན་མི་གཡོ་བ་ཞེས་སྙན་གྲགས་ཆེ་བ་ཞིག་བྱུང་། བྱང་སེམས་རྒྱལ་མཚན་གྲགས་
བཟང་པ་ནི་རྩ་བའི་གྲྭ་ས་རྭ་སྒྲེང་བ་ཡིན་ཞིང་། ཐུགས་རྒྱུད་འབྱོངས་བའི་སྐྱེས་བུ་དམ་
པ་ཞིག་སྟེ་མངའ་རིས་པ་བསོད་རིན་པས་ཀླུངས་ཤོད་དཔལ་འབར་སྒང་བཏབ་པའི་གདན་
ས་གཉིས་པ་མཛད་པའི་སྟེང་ནས་ཆོས་སྡེ་གོང་བཏབ་སྟེ་དགེ་འདུན་གྱི་ཚོགས་བསྐྱངས་
སོ༑ ༑



166
-
--
-
-
རྒྱལ་རབས་ཆོས་འབྱུང་། །
སྟག་ཕུ་གུ་ཤྲཱི་ནི་ཨེའི་གོང་པོར་ཆུ་ཁྱི་ལ་སྐུ་འཁྲུངས། ཆོས་རྗེ་གུང་རུ་འཁྲུངས་
བའི་སྔ་ལོ་དེ་ཡིན། དགུང་ལོ་བཅུ་པ་ལ་སྟག་ཕུར་དྲུང་དཔལ་ལྡན་རིན་ཆེན་བས་མཁན་
པོ༔ བླ་མ་སྨན་སྒོམ་པས་སློབ་དཔོན་མཛད་ནས་རབ་བྱུང་དགེ་ཚུལ་ཞུས། དཔལ་
ལྡན་དོན་གྲུབ་ཅེས་མཚན་གསོལ། མཁན་པོ་ལ་ཀྱི་རྡོར་གྱི་དབང་། ཆོས་སྐྱོང་སྐོར།
གསང་འདུས་འཕགས་ལུགས་སེམས་འགྲེལ་བསྐོར་སོགས་གསན། བཅུ་དྲུག་པ་ལ་གསང་
ཕུར་བྱོན་ནས་རྗེ་རིན་པོ་ཆེའི་སྲས་གཉལ་རྒོད་རིན་བསམ་དང་། བྱང་སེམས་རྭ་སྒྲེང་
པ་ལ་ཕར་ཕྱིན་དང་མངོན་པ་བསླབས། རིན་པོ་ཆེ་དོན་གྲུབ་རྒྱལ་པོ་དང་ཆོས་ལུང་
མཁན་པོ་རིན་རྒྱལ་བ་གཉིས་ལའང་ཟབ་ཁྲིད་ཁ་ཡར་གསན། དགུང་ལོ་ཉེར་གཉིས་
ལོན་པ་ན་རྭ་སྒྲེང་དུ་རྗེ་བཙུན་ཙོང་ཁ་པ་ཆེན་པོས་མཁན་པོ། བླ་མ་འཇམ་དཀར་བས་
ལས་སློབ། རྒྱལ་ཚབ་ཆོས་རྗེས་གསང་སྟོན། རིན་པོ་ཆེ་འདུལ་བ་པས་གཙོས་པ་རྣམས་
ཀྱིས་དད་པའི་དགེ་འདུན་མཛད་ནས་བསྙེན་པར་རྫོགས། གནས་དེར་རྗེའི་དྲུང་དུ་སྡོམ་
པ་གསུམ་གྱི་བསླབ་བྱ་དང་ལམ་རིམ་གསན། འཇམ་དཀར་བ་ལ་བསླབ་བྱ་ཟིན་ཐུན་
གྱི་ཚུལ་གྱིས་ཞུས་ནས་བསྐྱར་ཆོས་ཀྱང་མཛད་ཅིང་། འོལ་ཁ་སོགས་སུ་ཕྱག་ཕྱིར་བྱོན་
ནས་སྔགས་རིམ་སོགས་མང་པོ་གསན། ཉེར་གསུམ་པ་ཤིང་སྤྲེ་ལ་སྟག་ཕུའི་གདན་སར་
ཕེབས་པ། སྟག་ཆོས་ཀྱི་སྡེ་གཉིས་ཀ་རྗེའི་བརྒྱུད་འཛིན་དུ་དཀར་ལམ་གྱིས་བཏང་། འདི་
ནས་ལོ་དྲུག་ན་དགེ་ལྡན་བཏབ། དེ་ནས་བཟུང་སྟེ་དགེ་ལྡན་རང་དུ་རྗེ་ཉིད་ལ་འགྲེལ་
པ་སྒྲོན་གསལ། བདེ་མཆོག་རྩ་རྒྱུད་ཀྱི་བཤད་པ། དམར་ཁྲིད། དབུ་མ་རྩ་འཇུག
འདུལ་བའི་མདོ། དབང་ལུང་རྗེས་གནང་། བསྐྱེད་རྫོགས་ཀྱི་བཤད་པ་སོགས་བསྟན་
པ་ཡོངས་རྫོགས་དང་། རྒྱལ་ཚབ་འདུལ་འཛིན་གཉིས་ལའང་གོང་དུ་སྨོས་པ་རྣམས་



_167
བཀའ་གདམས་ཆོས་འབྱུང༌།
ཀྱི་བསྐྱར་ཆོས། གནས་བརྟན་ཆོས་བཟང་པ་ལ་རྗེ་ནས་བརྒྱུད་པའི་འཇམ་དབྱངས་ཆོས
སྐོར། བྱམས་ཆེན་ཆོས་རྗེ་ལ་དབང་ལུང་རྗེས་གནང་རྡོར་དབྱིངས་ལ་སོགས་པ་ཡོ་
ག་སྐོར་གྱི་གར་དབྱངས་འཁྲིད་པ་མཛད། སོ་གཉིས་པ་ལ་རྒྱ་ནག་རྒྱལ་པོས་གུ་ཤྲཱིའི་
འཇའ་ས་གནང་བས་ལུགས་གཉིས་ཀའི་སྒོ་ནས་འགྲན་ཟླ་མེད་པ་ལྟ་བུར་གྱུར། ཞེ་བདུན་
བཞེས་པ་ན་དྲུང་ཀུན་དགའ་དོན་གྲུབ་པ་གདན་སར་བྱོན་ཏེ་ཟུར་དུ་བཞུགས་ནས། གསང་
འདུས་དང་བརྟག་གཉིས་ཀྱི་བཤད་པ་ལེགས་བར་མཛད་པས་མཚུངས་མེད་ཆོས་རྗེ། རྒྱལ་
དབང་ཁ་ཆེ། ཆོས་རྗེ་པཎ་ཆེན། རིན་པོ་ཆེ་རྗེ་དབོན་པ། གུ་གེ་སངས་རྒྱས་རྒྱལ་
མཚན། སྡེ་དཔོན་ཡེ་ཤེས་བླ་མ་སོགས་མཁས་པ་མང་པོ་འདུས་ཤིང་ཆོས་རྒྱལ་རིན་
ཆེན་དཔལ་བཟང་པོ་ཉིད་ཀྱིས་ཀྱང་ཆོས་འབྲེལ་གསན་པར་སྣང་། ཞལ་སློབ་དེ་རྣམས་
ལས་སྡེ་དཔོན་གྱིས་ནི་ཀྲེ་བོའི་སྐམ་རྩེ་དགོན་པར་དགེ་ལྡན་པའི་སྲོལ་བཙུགས་སོ། །དེ་
ལྟར་རྣམ་དཀར་གྱི་མཛད་པ་རྒྱ་ཆེར་བསྐྱངས་པའི་མཐར་དགུང་ལོ་གྱ་ལྔ་བཞེས་པ། མེ་
ཕོ་ཁྱིའི་ལོ་ཧོར་ཟླ་དང་པོའི་ཚེས་བཅུ་དགུའི་ཉིན་ཞི་བར་གཤེགས། ལོ་འདི་ལ་ལོ་ཆུང་
དཀའ་བཞི་བའང་གཤེགས་ཤིང་ཉི་སྡིངས་བཏབ། དེ་ནས་ལོ་དྲུག་ཅུ་རྩ་གསུམ་སོང་།
དགུང་ཞག་སུམ་ཅུ་རྩ་དྲུག་གི་རིང་ཐུགས་དམ་འོད་གསལ་ལ་བཞུགས་ཤིང་། སྐུ་ལྷག་
པར་མདངས་གསལ་བ། ནམ་མཁའ་ལས་མེ་ཏོག་གི་ཆར་དང་འཇའ་འོད་བརྐྱངས་
པ་སོགས་ཀུན་གྱི་མིག་ལམ་དུ་གྱུར། ཐུགས་དམ་གྲོལ་བ་ནའང་བྱང་སེམས་སྟོད་དུ་
འཆུགས་པ་སོགས་རྒྱུད་སྡེ་ནས་གསུངས་པའི་རྟགས་རྣམས་བྱུང་། སྐུ་གདུང་ནི་དངུལ་
གྱི་གདུང་ཁང་དུ་རིལ་པོར་བཞུགས་སོ། །
སྐུ་ཆེ་བའི་ཡོན་ཏན་གྱི་དབང་དུ་བྱས་ན་ཆོས་ནམ་གསུང་རེས་ཀྱི་ལྷས་མེ་ཏོག་



168
རྒྱལ་རབས་ཆོས་འབྱུང་།
ཆར་འབེབས་པ། སྔོན་གསན་པ་མཛད་པའི་ཕྱག་དཔེ་རྣམས་མནལ་ལམ་དུ་གསལ་
བར་གཟིགས་པ། རབ་གནས་ཀྱི་ཚེ་ཡེ་ཤེས་པ་མངོན་སུམ་དུ་འཇུག་ནུས་ཤིང༌། ཕྱག་
ནས་གཏོར་བ་བར་སྣང་ལ་སྡོད་པ། གཞན་རྒྱུད་ཤེས་པའི་མངོན་པར་ཤེས་པ་མངའ་
བ༑ གསང་འདུས་སོགས་ལྷག་པའི་ལྷ་མང་པོ་ཞལ་གཟིགས་པ། མགོན་པོ་ལེགས་ལྡན་
སྐུ་ལ་འཁོར་ནས་འཕྲིན་ལས་སྒྲུབ་པ། སྐུ་སྐྱེ་ཕྱི་མ་ཤར་ཕྱོགས་མངོན་དགར་འབྱོན་
ངེས་པ་སོགས་ཏེ་ཡ་མཚན་ནོ། །ཀུན་དགའ་དོན་གྲུབ་པའི་རྗེས་སུ་དྲུང་ཆེན་ཤར་བ་
བློ་གྲོས་རྒྱལ་མཚན་པ། ཀུན་དགའ་དོན་གྲུབ་པ་ཕྱི་མ། དེ་རྗེས་དྲུང་དོན་གྲུབ་དཔལ་
བ་དང་། ད་ལྟ་དྲུང་མཚམས་ཁང་པ་ཀུན་དགའ་གྲགས་པ་སོགས་དབོན་བརྒྱུད་ཀྱིས་
འཛིན་པ་སྟེ། མཁའ་འགྲོ་ཆོས་སྐྱོང་འཁོར་ཞིང་། སྟག་ཕུ་ཆོས་འཁོར་གཉིས་དང་།
ལྷ་རི། བླ་རུ་སོགས་མཐའ་རྒྱའི་དགོན་པ་རྣམས་ཀྱིའང་བདག་རྐྱེན་ལེགས་པར་མཛད་
པའི་སྒོ་ནས་རྗེའི་བསྟན་པའི་ཞབས་འདེགས་པ་ཤ་སྟག་བྱོན། ཞ་ལུ་ལྕོག་ཆེན་པས་ནི་
གསང་སྔགས་མཁར་གྱི་གདན་ས་མཛད་དེ་སྔགས་ཆོས་གསུངས། དེ་ནས་གདན་ས་
བ་གཅིག་གཉིས་སྐུ་ཚེས་མ་ཟིན་པར་བྱུང་མཚམས། ཆོས་རྗེ་ཀུན་ལེགས་པའི་དྲུང་གིས་
མཁས་གྲུབ་རིན་པོ་ཆེ་ལ་རྟ་མགྲིན་ནག་པོ་ཞུས་ནས་ཐུགས་དམ་མཛད་པའི་བྱིན་རླབས་་
ཀྱིས་བར་ཆད་ལས་རྒྱལ་ཏེ་གདན་སར་བཞུགས་ཡུན་རིང་ཞིང་འཕྲིན་ལས་རྒྱས་པར་
གྱུར། དེ་ནས་རིན་པོ་ཆེ་བློ་བཟང་པ་དང་། ཆོས་རྗེ་བློ་གྲོས་བཤེས་གཉེན་པ་རིམ་པར་
བྱོན། གྲྭ་ཚང་གཉིས་ཡོད་པའི་ཐོས་བསམ་གླིང་དང་ར་བ་སྟོད་སྦྲེལ་ནས་འཆད་ཉན་
རྒྱུན་ཆགས་པ་དང་སྤྱི་ཁང་དུའང་ཆོས་འཆད་སྟར་ཆགས་པ་བྱུང༌། ལྷ་གཟིགས་པ་
ནི་མདོ་ཁམས་སུ་འཁྲུངས། ཆོས་རྗེ་ཉེར་གཉིས་པའི་ཞབས་འབྲིང་བྱེད་པའི་སྟེང་ནས།



169 བཀའ་གདམས་ཆོས་འབྱུང་།
རྗེ་རིན་པོ་ཆེའི་ཞབས་ལ་གཏུགས་ཏེ་གཙོ་བོར་ཐེག་པ་ཆེན་པོ་གསང་སྔགས་ཀྱིས་ཆོས་
ལ་སྦྱངས། འབྲི་ཁུང་རིན་པོ་ཆེར་དགོངས་པ་ཞུས་ཏེ་ཐལ་དང་འདབ་ཆགས་པར་ལྷུན་
པོ་དགོན་པ་དང་། གཞི་སྒོམ་ཡོན་ཏན་རིན་ཆེན་ལ་སྦྱིན་བདག་ཞུས་ནས་ཆ་དཀར་ཆོས་
སྡེའང་བཏབ་སྟེ་བསྟན་པ་ལ་བྱ་བ་མཛད། ཆ་དཀར་གྱི་གདན་སར་བྱང་གླིང་པ་གྲགས་
རིན་བཞུགས་སུ་གསོལ། ཁོང་རང་ལྷུན་པོར་ཐུགས་བབ་ནས་གདུལ་བྱའི་དོན་མཛད་
པ་ལས་ཆོས་རྒྱལ་རིན་ཆེན་དཔལ་བཟང་པོ། སེ་བསམ་སེང་བ། མངའ་རིས་པ་ཡོན་
ཏན་གྲགས། སློབ་དཔོན་རིན་རྒྱལ་བ། ཆོས་སྒོ་བ་དགེ་ལེགས་རྒྱ་མཚོ་དང་གྲགས་
པ་རྒྱལ་མཚན་པ་གཉིས། མཚུར་སྟོན་ནམ་མཁའ་དཔལ་བ་སོགས་མང་རབ་ཡོན་ཏན་
ལ་འཁོར། དགེ་ལེགས་རྒྱ་མཚོ་བ་ནི་མཁས་གྲུབ་ཆོས་རྗེ་ཡང་སྲས་སུ་གྱུར་ནས་བསྟན་
པ་ལ་ཐུགས་རུས་མཆོག་ཏུ་ཆེ་བ་ཞིག་ཡིན་སྣང་ལ། ཨེ་ཝཾ་དུ་རྗེའི་ཕྱག་ལེན་འཛུགས་
པར་མཛད་པའི་རྒྱུན་ནི་དེང་སང་གི་གླིང་སྨད་པ་འདི་ཡིན། རྣམ་གཉིས་ཀྱི་དབོན་པོ་
ཆོས་བཟང་གྲགས་པ་ནི་དགེ་ལྡན་དུ་ཆོས་རྗེ་རབ་འབྱམས་པ་ལ་གཏུགས་ནས་བསྙེན་པར་
རྫོགས་པ་མཛད་པའི་དགེ་ལྡན་པ་ཉག་གཅིག་ཡིན། དེའི་དབོན་སྐུ་མཆེད་གསུམ་བྱུང་
བ་ནི། བཀའ་དགེ་ཚ་གྲང་ལྟར་དགོངས་པའི་ཆེན་པོ་དག་གི་བཀའ་ངག་ལས་བརྒལ་
དཀའ་ཙམ་བྱུང་བར་སྣང་ནའང་ཆོས་སྒོ་བ་སྔ་མ་རྣམས་ཀྱི་མཛད་སྲོལ་ལ་དཔགས་
གཉིས་ཆར་ལ་ཐུགས་དད་སྦྱོང་བའི་སྤྱི་ཁྱབ་ཡོད་པ་བྱུང་། སློབ་དཔོན་རིན་རྒྱལ་བའི་
དབོན་བརྒྱུད་ལ་ཡང་དགེ་ལྡན་པ་ཞིག་འོང་ཐང་སྟེ་སྔོན་ཆེད་རྔོ་ཐོགས་པ་མ་བྱུང་ངོ༌།།
ལྷ་གཟིགས་པའི་རྗེས་སུ་རིམ་པ་བཞིན་བླ་མ་སེ། མཚུར་སྟོན་པ། མཁས་མཆོག་པ།
རོང་སྟོན་པ། ཆོས་རྗེ་བློ་བརྟན་པ། བླ་མ་བསམ་གྲུབ་དཔལ་འབྱོར། སློབ་དཔོན་



རྒྱལ་རབས་ཆོས་འབྱུང་།
170
ཤེས་རབ་བཟང་པོ་བ། དྲུང་ངག་དབང་མཆོག་གྲུབ་པ། བླ་མ་ཀུན་བཟང་པའི་བར་
གདན་སར་བྱོན། དེ་རྗེས་བླ་རབས་ཁ་ཡར་བྱོན་པ་ནས་ནི་དཔོན་སློབ་མི་མཐུན་པ་ལྷན་
ཅིག་ཏུ་བསྡེབས་པ་འདྲས་ཅུང་ཟད་རྩོད་པ་དང་བཅས་པར་གྱུར་ཏོ། ། །
གྲགས་རིན་པའི་རྗེས་སུ་ཆ་དཀར་གྱི་གདན་སར་ཡང་རིམ་པ་བཞིན་དྲུང་གཞོན་
ནུ་ནམ་མཁའ་བ། གཞོན་ནུ་འོད་པ། སློབ་དཔོན་ཆོས་གྲུབ་པ། དྲུང་གཞོན་ནུ་མཛེས་
པ༑ སློབ་དཔོན་ཆོས་ལྡན་བློ་གྲོས་པ། ཆོས་དཔོན་བདེ་ལེགས་དཔལ་བཟང་གི་བར་
བྱོན། ཆོས་རྗེ་གཞོན་ནུ་དཔལ་བ་ནི་འོད་སྣའི་གདན་སར་བྱོན་ཏེ་བསླབ་བྱ་ལམ་རིམ་
གསུངས་ནས་དགེ་འདུན་རྣམས་དང་ཚུགས་ཀྱི་གྲྭ་བཟང་པོ་ལ་བཀོད། དེ་ནས་རིམ་
པ་བཞིན་བླ་མ་གསར་ཐུབ་པ། པཎ་ཆེན་ཤཱཀྱ་ཤྲཱི། མངའ་རིས་རབ་འབྱམས་པ། ཆོས་
རྗེ་ལེགས་ཆོས་པ། ཆོས་རྗེ་མདར་པ། སློབ་དཔོན་རིན་པོ་ཆེ་ལྷ་རིན་པ། དངོས་ཅག་
གི་བར་རོ། །དེ་རྣམས་ལས་པཎ་ཆེན་པས་ནི་ནང་སོ་རྡོ་རྗེ་ཚེ་བརྟན་པ་དང་བཀའ་བགྲོས་
ནས་རི་བོ་བདེ་ཆེན་འདེབས་པའི་ཞལ་བཀོད་དང་། ཆོས་རྗེ་བློ་གྲོས་དཔལ་བཟང་གདན་
སར་བསྐོ་བ་གནང་ཞིང་ནང་སོ་ཁུ་དབོན་གྱི་རྩ་བའི་བླ་མ་མཛད། སྐུ་གཤེགས་པ་ནའང་
དགོངས་རྫོགས་ཀྱི་རྟེན་དུ་རྗེ་བཙུན་ཙོང་ཁ་པ་ཆེན་པོའི་གསེར་སྐུ་མི་ཚད་མ་བཞེངས་
པ་སོགས་གང་དགོས་སྟག་རྩེ་ནང་སོ་ནས་བསྒྲུབས་པར་སྣང་། དྲུང་ནམ་མཁའ་དཔལ་
བས་ནི་བྱང་སེམས་འདུལ་བ་པ་དང་ཐུགས་བསྟུན་ནས་མལ་གྲོ་སྟོད་དུ་རིན་ཆེན་གླིང་
གི་ཆོས་སྡེ་བཏབ་སྟེ་ཚོགས་བསྐྱངས་པས་དགེ་འདུན་གྱི་གྲྭ་ཚོགས་ཡར་འཕེལ་དུ་སོང་།
ནམ་མཁའ་བ་ཉིད་སྐུ་གཤེགས་རྗེས་འདུལ་བ་པས་གདན་ས་མཛད། །
དེ་ནས་རིམ་པ་བཞིན་བླ་མ་རབ་འབྱོར་འཕགས། ཆོས་རིན་པ། བླ་མ་སྐུ་སྐྱེ་



171 །
བཀའ་གདམས་ཆོས་འབྱུང༌།
བ༑ དྲུང་རབ་བྱུང་བ། སླར་ཡང་སྐུ་སྐྱེ་བ། ཏི་ཤྲཱི་ཆོས་རྗེ་དཔལ་ལྡན་ལེགས་པའི་
རྒྱལ་མཚན་དཔལ་བཟང་པོ། ཆོས་ཀྱི་རྗེ་དཀོན་མཆོག་དར་བའི་བར་བྱོན་པ་སྟེ་གྲྭ་ཚོགས་
ཆེ་ཞིང་དགེ་འདུན་གྱི་བཅའ་ཁྲིམས་ལྷོད་པ་མེད་པ་སོགས་སྒོ་དུ་མ་ནས་ལེགས་ཚོགས་
ཆེ་བར་ཡོད་དོ། །བླ་མ་སངས་རྒྱས་ཚུལ་ཁྲིམས་པ་དང་། དྲུང་སངས་བསམ་པ་དང་།
རྫོང་དཔོན་བཟང་ང་བ་མཆོད་ཡོན་གསུམ་བཀའ་བགྲོས་ནས། དཔོན་ས་ཚེས་གཉིས་
རིན་པོ་ཆེ་ལ་ལུང་ཞུས་ཏེ། ཟུ་ཕུག་མདར་མཁར་སྐྱ་ཆོས་སྡེ་བཏབ་པ་ཡང༌། དེང་
སང་གི་བར་དང་ཚུགས་ཀྱི་གྲྭ་མ་ཉམས་པར་མཆིས། དྲུང་ཚུ་ན་བས་དཔོན་མོ་དགེ་
སྦྱོང་མ་ལ་སྦྱིན་བདག་ཞུས་ནས་དབས་ཡུལ་ཆུམས་སུ་བཀྲ་ཤིས་རབ་བརྟན་གྱི་ཆོས་སྡེ་
བཏབ་སྟེ་དང་ཚུགས་ཀྱི་གྲྭ་བཙུགས་པ་དེང་སང་གི་བར་དུའང་དར་རྒྱས་ཆེ་བར་ཡོད་
དོ༑ ༑མངའ་རིས་བ་བསོད་རིན་པས་ཀྱང་ཉག་ཆེ་ལ་སྦྱིན་བདག་ཞུས་ནས་ཀླུངས་ཤོད་
དཔལ་འབར་སྒང་བཏབ། དེ་ནས་རིམ་པ་བཞིན། བྱང་སེམས་པ། བླ་མ་ཆོས་དཔལ་
བ༑ དྲུང་ཤཱ་རིའི་བུ་སོགས་བྱོན། ཆོས་སྡེ་གོང་མར་བྱང་སེམས་པའི་རྗེས་སུ་དྲུང་རིན་
རྒྱལ་བ། སློབ་དཔོན་ཉི་མ་གྲགས་པ་སོགས་བྱོན། འཇམ་དབྱངས་ཤཱཀ་རིན་པས་ཀྱང་
ཀླུངས་ཤོད་མདར་དགོན་སར་བཏབ་སྟེ་བླ་མ་རིན་ཤཱཀ་པ་གདན་སར་བཞུགས་སུ་གསོལ།
རིན་ཤཱཀ་པ་འདིས་ནི་མངལ་ཕུ་ཆོས་སྡེ་བཏབ་པ་ཡིན་ནོ། །
ཡང་དགེ་ལྡན་པའི་གནས་བརྟན་དྲུང་ཚུལ་ཁྲིམས་བཀྲ་ཤིས་པ་དང་དཔལ་འབྱོར་
རྒྱལ་མཚན་པ་གཉིས་ཀྱིས་བྱམས་པ་གླིང་དང་ལྷ་རྩེ་དགོན་གསར་བཏབ་སྟེ་དང་ཚུགས་
ཀྱི་གྲྭ་བཙུགས་སོ། །ཆོས་རྗེ་ཤེར་འབྱུང་བ་ནི། རྗེ་ཡབ་སྲས་ཀྱི་ཞབས་ལ་གཏུགས་
ནས་མདོ་སྔགས་ལ་མཁས་པར་སྦྱངས་ལ། ཡི་དམ་ལྷའི་གཟིགས་སྣང་ཡང་ཡོད་པ་



རྒྱལ་རབས་ཆོས་འབྱུང་། ་ 172
ཞིག་སྟེ། དགེ་ལྡན་ཤར་རྩེ་བཟུང་བས་ཤར་རྩེ་བར་གྲགས། ལུང་དང་མངོན་པར་
རྟོགས་པའི་ཡོན་ཏན་ལ་དཔགས་པའི་ཕྲིན་ལས་མ་བྱུང་ཡང་། མཚོ་ཡོད་ན་ངང་པ་
འཁོར་བ་ལྟར་ཆོས་རྗེ་རབ་འབྱམས་པ་སོགས་སྡེ་སྣོད་འཛིན་པ་གྲངས་མི་ཉུང་བ་འདུས་
པར་སྣང་ལ། དབེན་དགོན་དུ་སྟོད་ལུང་ཆུ་བཟང་དགོན་བཏབ་སྟེ་དེ་ཉིད་དུ་བདེ་བར་
གཤེགས། སྤྱན་ལྔ་ཀུན་བློ་བ་ནི་རིན་ཆེན་སྒང་གི་གདན་སར་ལོ་བཅུ་གཅིག་བཞུགས་
ནས་བྱང་ཆུབ་ལམ་གྱི་རིམ་པ་རྒྱུན་ཆགས་སུ་གསུངས་པ་གནང་ཞིང་། བྱང་ཆུབ་སེམས་
དཔའ་ཡིན་པའི་སྙན་གྲགས་ཀྱང་ཆེ། མཐར་ལྔ་བཅུ་རྩ་གཅིག་ལ་སྐུ་གཤེགས། འདས་
རྟགས་སུ་གདུང་ལ་ཐུགས་རྗེ་ཆེན་པོའི་སྐུ་དང་རིང་བསྲེལ་དཔག་མེད་བྱོན། སྤྱན་སྔ་
གཞོན་འོད་པ་ནི་རྩེ་ཐང་དུ་རབ་ཏུ་བྱུང་སྟེ། རྗེ་ཐམས་ཅད་མཁྱེན་པ་དང་། སྤྱན་སྔར་
ཉེར་གཉིས་རིན་པོ་ཆེ་ལ་ཆོས་མང་པོ་གསན་པས་ཐུགས་རྒྱུད་སྨིན་པའི་སྟེང་ནས་རིན་
ཆེན་སྒང་གི་གདན་ས་ལོ་སུམ་ཅུ་རྩ་བཞི་མཛད་ཅིང་མི་དབང་གྲགས་པ་འབྱུང་གནས་
ཀྱིས་ཀྱང་བླ་མར་ཁུར་བ་ཡིན་འདུག་ལ། ཉམས་རྟོགས་འཁྲུངས་པའི་རྣམ་འགྱུར་གསུང་
མགུར་རང་ཡང་པོ་ཏི་གཅིག་ཙམ་ཡོད་སྐད། མཐར་དྲུག་ཅུ་རྩ་དྲུག་ལ་སྐུ་གཤེགས།
སྤྱན་སྔ་བློ་གྲོས་རྒྱལ་མཚན་པ་ནི་བྲག་དགོན་འདབས་སུ་ཆུ་རྟ་ལ་འཁྲུངས། རྗེ་
ཡབ་སྲས་གསུམ། རྟོགས་ལྡན་རིན་པོ་ཆེ། ཆོས་རྗེ་བློ་གྲོས་པ་སོགས་ལ་མདོ་སྔགས་
ཀྱི་ཆོས་མང་དུ་གསན། རིན་ཆེན་སྒང་གི་གདན་སར་ཟླ་བ་བཅོ་བརྒྱད་དང་། སྐམ་
དགོན་གདན་སར་ལོ་དྲུག་བཞུགས་ནས་གཞན་གྱི་དོན་རྒྱ་ཆེན་པོ་མཛད་པས་སྐམ་དགོན་
བྱང་ཆུབ་སེམས་དཔར་གྲགས། དེ་ནས་ཀུན་སྤངས་གནང་སྟེ་ཡང་དགོན་རྩེ་སོགས་
དབེན་པའི་གནས་རྣམས་སུ་ཐུགས་དམ་ལ་གཞོལ་བའི་མཐར་བདུན་ཅུ་རྩ་གཅིག་བཞེས་



173
- ་ ་ཟ
-
-
-
བཀའ་གདམས་ཆོས་འབྱུང་།
པ་ཆུ་འབྲུག་ལ་སྐུ་གཤེགས། འདས་རྟགས་སུ་མེ་ཏོག་མན་ད་ར་བའི་ཆར་ཆེན་པོ་བབས།
སྤྱན་སྔ་བསོད་ནམས་ལྷུན་གྲུབ་པ་ནི། ཡར་ཀླུངས་ཇོ་བོའི་རིགས་སུ་མེ་འབྲུག་ལ་འཁྲུངས།
འཆད་ཁར་མཁན་པོ་སེང་གེ་རྒྱལ་མཚན་པ་ལས་རབ་ཏུ་བྱུང་ཞིང་། དེ་ཉིད་ཀྱིས་མཁན་
པོ་དང་ལྷ་རིན་ཆེན་སེང་གེ་དང་། ཤཱཀྱ་བསོད་ནམས་གཉིས་ཀྱིས་ལས་སློབ་གསང་
སྟོན་གནང་སྟེ་བསྙེན་པར་རྫོགས་པའང་མཛད། ཉ་དཔོན་ཀུན་དགའ་དཔལ། སློབ་
དཔོན་བསོད་ནམས་འོད་ཟེར། མཁན་པོ་གྲུབ་པ་ཤེས་རབ། མཁན་ཆེན་ཆོས་གྲགས་
པ་སོགས་ལ་མདོ་སྔགས་ཀྱི་པོ་ཏི་མང་པོ་གསན་ཞིང་། འཆད་སྤྱིལ་སྤྱན་སྔར་ཕེབས་
པའི་སྟེང་ནས། རྗེ་བཙུན་ཙོང་ཁ་པ་ཆེན་པོའི་ལེགས་བཤད་ཀྱི་བདུད་རྩིས་བློ་གྲོས་ཀྱི་
ལུས་སྟོབས་རྒྱས་པར་མཛད་པ་ལས་སྡེ་སྣོད་འཛིན་པ་རྣམས་ཀྱང་ངང་གིས་འཁོར་བ་
ཞིག་སྟེ། ཧོར་སྟོན་པ། རྗེ་དགེ་འདུན་གྲུབ། གུ་གེ་སངས་རྒྱས་རྒྱལ་མཚན། རྗེ་རྒྱལ་
མཚན་བཟང་པོ། ལྷ་དཔལ་ལྡན་བཟང་པོ་སོགས་བྱོན་པའི་རྒྱུ་མཚན་ལས་སོ། །མཐར་
བདུན་ཅུ་རྩ་བརྒྱད་པ་ཆུ་བྱ་ལ་སྐུ་གཤེགས། འདས་རྟགས་སུ་དུང་དཀར་གཡས་སུ་འཁྱིལ་
བ་ཞིག་བྱོན། གུ་གེ་བས་རྒྱལ་བཟང་གི་གདན་སར་བཞུགས་ཏེ་ཆོས་གསུང་པས་གྲྭ་ནང་
དགེ་ལྡན་པར་ངང་གིས་སོང་བ་ཡིན་སྣང་། སྤྱན་སྔ་རིན་རྒྱལ་བ་ནི་ལྷས་སུ་བྱི་བ་ལ་
སྐུ་འཁྲུངས། རབ་བྱུང་བསྙེན་རྫོགས་སྤྱན་སྔ་གནམ་གང་པ་ལ་ཞུས། རྗེ་ཐམས་ཅད་
མཁྱེན་པ་སོགས་དམ་པ་བཅོ་ལྔ་བསྟེན་ནས་གསན་པ་མཛད་དེ། ལོ་བྱ་ཡུལ་གྱི་གདན་
སར་ལོ་ཉི་ཤུ་རྩ་གསུམ་བཞུགས་ལ། མགོན་པོ་གྲི་གུག་གིས་ཞལ་གཟིགས་ཀྱང་ཡོད་
པ་ཞིག་སྟེ། མཐར་ལྔ་བཅུ་རྩ་དགུ་པ་ཁྱིའི་ལོ་ལ་གཤེགས།
སྤྱན་སྔ་རིན་ཆེན་འཕེལ་བ་ནི་མཁས་པ་ཆེན་པོ་ཞིག་ཡིན་སྣང་ལ། རྒྱལ་སྟེངས་



174
རྒྱལ་རབས་ཆོས་འབྱུང་།
དང་སྤྱན་གཡས་གཉིས་ཁའི་གདན་ས་མཛད་དེ་ཆོས་གསུངས་པས་ཡིད་བཟང་རྩེ་བ་
སོགས་མཁས་པ་མང་པོ་ཡང་ཞལ་སློབ་ཏུ་གྱུར། རྗེ་ཉིད་ལ་གསུང་ཆོས་ཀྱི་འབྲེལ་པ་
གསན་ཞིང་བཀའ་གདམས་པ་ཞེས་པའི་སྒྲ་དོན་གྱི་བཤད་པ་ཕུལ་བས་ཐུགས་དགྱེས་ཞེས་
ཀྱང་གྲག རྔོག་བྱང་དཔལ་བ་དང་རིན་ཆེན་དཔལ་གཉིས་ནི་བཀའ་རྒྱུད་ཀྱི་བསྟན་པའི་
བདག་པོར་མངའ་གསོལ་བའི་སྟེང་ནས། རྗེ་ཐམས་ཅད་མཁྱེན་པ་ལ་ཆོས་འབྲེལ་གསན་
པར་སྣང་ཞིང་། ཀྲེ་ཞིང་དུ་གདན་བཞིའི་བཤད་པ་དང་། རྔོག་པའི་དཀྱིལ་འཁོར་བདུན་
དུ་གྲགས་པའི་དབང་གིས་གདུལ་བྱ་སྨིན་གྲོལ་མཛད་པ་ཞིག་གོ །བྱང་དར་མས་ནི་ཡེ་
དབང་རྒྱལ་པོའི་ཏི་ཤྲཱི་མཛད་དེ། རྒྱ་ནག་པོའི་ཁང་ཞབས་དང་མདོ་སྨད་བྱང་གི་སའི་
ཆར་རྗེ་རིན་པོ་ཆེའི་བསྟན་པ་རྒྱས་པར་མཛད་ཅིང་། དབུས་སུའང་བཙུན་མོ་ཚལ་གྱི་
དགོན་པའི་གཞི་བཏིང་། རྒྱལ་པོ་གཤེགས་ནས་ཆོས་ལ་མི་གུས་པའི་བློན་པོ་རྣམས་ཀྱིས་་
སྐུ་ལ་མཚོན་བསྣུན་ཏེ་དཀྲོངས་པ་ན་ཁྲག་འོ་མར་བབ་ཞེས་གྲག གཞན་ཡང་སྡིག་ཚང་
དང་ཀྲེ་ཚང་གི་ཆོས་རྗེ་གཉིས་ཀྱིས་ཆོས་སྡེ་ཆོས་རྫོང་གི་སྡེ་ཟུང་འབྲེལ་དང་། གནས་
གཞི་དྲུང་པ་དང་ཤར་པ་བརྩོན་རིན་དཔོན་སློབ་པས་དགེ་འདུན་གྱི་སྡེ་སོ་སོར་བཙུགས་
ཤིང་། མཛོ་མོ་མཁར་དུ་མཁན་པོ་ཤཱཀྱ་ཚུལ་པས་ཚོགས་བསྡུས་ནས་ཆོས་བཤད་བྱས་
པ་སོགས་ལས། མདོ་སྨད་ཅེས་བྱ་བའི་རྒྱལ་ཁམས་ཆེན་པོར་ཡང་དགེ་ལྡན་པའི་བསྟན་
པ་གླིང་བཞི་ཉི་ཟླས་ཁྱབ་པ་ལྟ་བུ་འདི་བྱུང་ཞེས་གྲགས།
ཡིད་བཟང་རྩེ་པ་ནི་རྒྱས་སྨན་དུ་ཆུ་སྤྲེ་ལ་སྐུ་འཁྲུངས། སྤྱན་གཡས་ཀྱི་སྟོན་
པ་དང་། རྩེ་ཐང་དུ་གྲལ་འཛིན་མཛད། སྤྱིར་ཡོངས་འཛིན་དམ་པ་དྲུག་ཅུ་ཙམ་དང་།
བཀའ་རྒྱུད་འདིའི་དབང་དུ་བྱས་ན་རྗེ་ཐམས་ཅད་མཁྱེན་པ། རྒྱལ་ཚབ་འདུལ་འཛིན་



175
བཀའ་གདམས་ཆོས་འབྱུང་།
གཉིས། འཇམ་དཀར་བ། སེམས་དཔའ་ཆེན་པོ་ཀུན་བཟང་པ་རྣམས་ལ་གསུང་ཆོས་
མང་པོ་གསན་པས། མང་དུ་ཐོས་པ། ཐོས་པ་འཛིན་པ། ཐོས་པ་བསགས་པའི་མཁས་
པ་ཆེན་པོར་གྱུར་པ་སྟེ། འབྲས་རྟགས་སུ་རྒྱུད་བླ་མའི་ཊཱིཀ་ཆེན་སོགས་རྩོམ་པ་མང་
པོ་དང་། ཁྱད་པར་དེབ་ཐེར་སྔོན་པོར་གྲགས་པའི་ལོ་རྒྱུས་ཆེན་མོ་འདི་གནང་བས་རྣམ་
དཔྱོད་ཅན་རྣམས་ཡིད་འཕྲོག་པར་མཛད། བུ་སྟོན་རིན་པོ་ཆེ་ཞིང་གཞན་དུ་གཤེགས་
ནས་བླ་མ་འདི་ལོ་རྒྱུས་ལ་མཁྱེན་པ་རྒྱས་སམ་སྙམ། འཕྲལ་གྱི་མཛད་པ་ཡང་བླ་མ་
གོང་མའི་རྣམ་ཐར་ལ་གུས་པ། གསུང་རབ་ཀྱི་རྩོམ་པ་ལ་དགྱེས་པ། ལོངས་སྤྱོད་ཀྱི་
འར་འུར་མི་མཛད་པ། ཕག་མོ་གྲུ་པའི་སྡེ་སྲིད་ལ་ཐུགས་རུས་ཆེ་བ། རྩེ་ཐང་གི་གྲྭ་
སའི་བསྔགས་པ་བརྗོད་པ། ཕྱུག་པོ་ལ་མི་སྨིན་པ། དཔའ་བོ་ལ་མི་སྐྲག་པ། དམའ་
མོ་ལ་མི་བརྙེས་པ། མཐོ་དམན་ཀུན་ལ་སྙེམས་དང་བྲལ་བ་ཞིག་གོ །མཐར་དགུང་
ལོ་དགུ་བཅུ་བཞེས་པ་ལྕགས་མོ་གླང་གི་ལོ་ལ་འོན་འདའ་གསལ་ཁང་རྩེར་བདེ་བར་
གཤེགས། ལོ་འདི་ལ་དཔོན་ས་ཚེས་གཉིས་རིན་པོ་ཆེ་སྣེ་གདོང་རྩེའི་ཁྲི་ཐོག་ཏུ་ཕེབས་
ནས་ལྷོ་བྱང་དཀར་འཇམ་ཡུག་གཅིག་ཏུ་སོང་། དེ་ནས་ལོ་བཞི་ཅུ་རྩ་བརྒྱད་འདས།
ཆོས་རྗེ་དེ་ལ་གསུང་ཆོས་ཀྱིས་འབྲེལ་བའི་སློབ་མ་མང་དུ་བྱུང་བ་ལས་འགོས་ཆེ་བ་ལ་
ཆོས་རྗེ་ནམ་པ། སྤྱན་སྔ་སྤྲུལ་སྐུ། འབྲུག་པ་རྒྱལ་དབང་ཆོས་རྗེ། སྟག་ལུང་ཆོས་རྗེ་
ངག་དབང་གྲགས་པ། སྤྱན་སྔ་ཆོས་ཀྱི་རྒྱལ་པོ། ལོ་ཆེན་བསོད་ནམས་རྒྱ་མཚོ། ཡིད་
བཟང་རྩེ་བ་ཕྱི་མ། ཆོས་རྗེ་འབྲི་སྒང་པ། ཆོས་རྗེ་སྨན་རྒྱལ་བ། ཆོས་རྗེ་ཏེ་འུ་ར་པ།
སློབ་དཔོན་རིན་པོ་ཆེ་ཀུན་རྒྱལ་བ་སོགས་བྱོན། མ་གཅིག་དབོན་པོ་ནི་བྱང་པ་བདག་
པོ་འཇམ་དབྱངས་པའི་སྲས་སུ་འཁྲུངས། རྣམ་དཔྱོད་ཡངས་ཤིང་རྗེ་ཉིད་ལ་ཤིན་ཏུ་



176
--
•
རྒྱལ་རབས་ཆོས་འབྱུང་།
གུས་པ་ཞིག་ཡིན་སྣང་ལ། རྟེན་འབྲེལ་བསྟོད་པའི་ཡི་གེ་པ་ནམ་མཁའ་དཔལ་ཞེས་པ་
དང༌། དགེ་ཚུལ་བློ་དང་ལྡན་པ་ནམ་མཁའ་དཔལ་ཞེས་གསུང་འབུམ་ཐོར་བུ་བར་འབྱུང་
བ་གཉིས་དབོན་འདི་ཉིད་ཡིན་འདུག་ཅིང་། རྗེ་བཙུན་རེད་མདའ་བའི་ཞབས་འབྲིང་
ན་ཡོད་དུས་ཤིག་ཇོ་ནང་པའི་གཞི་བདག་མི་ལ་ཞུགས་ནས་མཚོན་བསྣུན་ཏེ་དཀྲོངས་
ཞེས་གྲག སྐྱེས་བུ་དམ་པ་དེ་ལྟ་བུ་ལ་འགྲོངས་རྐྱེན་དེ་མི་འོས་སོ་སྙམ་ན། གདུལ་བྱའི་
སྣང་ཚུལ་དང་ལས་མཐུ་བཙན་པའི་དབང་དུ་བྱས་ན་ངེས་པ་མེད་དེ། འཕགས་པ་མོའུ་
འགལ་གྱི་བུ་དང་འཆར་ཀ་གཉིས་ཀྱི་འགྲོངས་རྐྱེན་ལུང་ལས་ཇི་སྐད་གསུངས་པ་དང་།
སློབ་དཔོན་ཀ་མ་ལ་ཤཱི་ལ་རྒྱའི་བཤན་པས་དཀྲོངས་པར་བཤད་པ་ལྟ་བུ་ཡིན་པས་སོ། །
ཡར་རྒྱམ་དབོན་པོ་ནི་རྒྱལ་ཆེན་གླིང་བའི་ཞལ་ངོར་སྐུ་འཁྲུངས། རྩེ་ཐང་དུ་
རབ་ཏུ་བྱུང་ནས་ཆེན་པོ་ཡོན་རིན་པ་དང་། བྱང་སེམས་ཀུན་བཟང་པ་ལ་བརྒལ་བརྟག་
བརྩི་བ་དང་། པོ་ཏི་མང་པོའི་མཛུབ་ཁྲིད་ཀྱི་བསྐྱར་ཆོས། རྗེ་ཡབ་སྲས་གསུམ་དང་
པཎ་ཆེན་ཕྱོགས་ལས་རྣམ་རྒྱལ་བསྟེན་ནས། གསུང་རབ་ལ་གསན་པ་རྒྱ་ཆེར་མཛད་
པས་མང་དུ་ཐོས་པ་ཆེན་པོར་གྲོགས་ཤིང་། རྒྱལ་ཚབ་འདུལ་འཛིན་གཉིས་ལ་མཁན་
སློབ་ཞུས་ནས་བསྙེན་པར་རྫོགས་པའང་མཛད། ཕྱིས་རྣམ་པར་དཀར་བའི་འཕྲིན་ལས་
ཀྱི་ཡན་ལག་ཏུ་གྲ་ཆེ་བར་བྱམས་པ་གླིང་གི་ཆོས་སྡེ་བཏབ་སྟེ། གཞུང་གདམས་ངག་
གི་དུས་ཆོས་གསུངས་པས་བླ་མ་འཕགས་པ་ལྷ། བླ་མ་ཞི་རྒྱས་པ། ཆོས་རྗེ་ལེགས་
ཆོས་པ་སོགས་བསྟན་འཛིན་འགའ་ཡོན་ཏན་ལ་འཁོར་ཞིང་། ཕྱག་ཆེན་པ་དང་བོ་དོང་
བ་ཕྱོགས་ཀྱི་བླ་མ་མང་པོས་ཀྱང་ཞབས་ལ་གཏུགས་པར་སྣང་། ཇོ་སྟན་བསོད་ནམས་
ལྷུན་གྲུབ་ནི་རྗེ་ཡབ་སྲས་ཡུན་རིང་དུ་བསྟེན་པའི་སློབ་མ་ཞིག་སྟེ། ཐུགས་རྒྱུད་ལ་རྫོགས་



=
=
177
བཀའ་གདམས་ཆོས་འབྱུང་།
རིམ་ཟབ་མོའི་རྟོགས་པ་འཁྲུངས་པ་ཡིན་སྣང་། ཀོང་པོ་ཇོ་སྟན་གྱིས་ནི་ཆབ་ནག་རི་
བོ་དགེ་ལྡན་བཏབ་སྟེ་ཚོགས་བསྐྱངས་པ་ལས་ཀོང་ཡུལ་དུ་རྗེའི་བསྟན་པའི་དབུ་འཛུགས་
མཛད་པར་སྣང་། ཇོ་སྟན་ཟླ་བ་བློ་གྲོས་ཀྱིས་ནི་ཚོགས་ཆོས་ལུང་པའི་མཁན་པོ་མཛད་
པ་བཞུགས་རིང་དགེ་ལྡན་པའི་གྲྭ་པ་མང་རབ་སྤེལ་བ་མཛད་འདུག་ནའང་རྒྱུན་ཆགས་
པ་ནི་མ་བྱུང༌། ལེགས་རིན་པས་མཚན་སྒྲོག་པའི་མཁན་པོ་མཛད་པ་དེང་སང་གི་བར་
དུ་ཡང་ཚོགས་པ་གྲྭ་ནང་དགེ་ལྡན་པ་ཤ་སྟག་ཏུ་ཡོད་ཅིང་སྟོད་ཕྱོགས་ཀྱི་ཇོ་སྟན་གསར་
རྙིང་དུ་གྲགས་པའང་དེ་ལྟར་རོ། །ཚོགས་ཆེན་པ་དང་ཇི་རྫིང་པ་གཉིས་ལ་སྔར་བཤད་
པ་ལྟར་མཁན་པོ་དགེ་ལྡན་པ་མང་དུ་བྱུང་ཞིང་། ཚོགས་ཁྲོད་དུ་དེང་སང་ཡང་ས་དགེ་
ཆ་མཉམ་དུ་ཡོད། མཐིལ་ཆུང་དཀའ་བཞི་བ་ནི་ལུང་དང་མངོན་པར་རྟོགས་པའི་ཡོན་
ཏན་གྱིས་ཕྱུག་ཅིང་བྱ་བྲལ་གྱི་བརྟུལ་ཞུགས་འཛིན་པ་ཞིག་སྟེ་གནས་ངེས་མེད་དུ་བརྒྱུད་
ནས་ཐབས་ཀྱིས་གཞན་དོན་མཛད་པར་སྣང་། བྲག་དགོན་དཀའ་བཞི་བ་དང་རྒྱལ་
པ་དཀའ་བཞི་པ་གཉིས་ནི་རིན་པོ་ཆེའི་ཕྱག་དཔེའི་གཉེར་འཛིན་པ་ཡིན་སྣང་ལ་གསུང་
རབ་ལ་གསན་པ་ཆེ་ཞིང་སློབ་མ་སྐྱོང་བར་ཡང་མཛད་སྣང་། །
གྱེ་རེ་དཀའ་བཞི་བ་ནི་རྗེ་རིན་པོ་ཆེ་བསྟེན་ནས་མ་རྒྱུད་གཙོ་བོར་གྱུར་བའི་གསུང་
རབ་མང་པོ་གསན་ཞིང་མཁན་པོ་ཞུས་ཏེ་བསྙེན་པར་རྫོགས་པའང་མཛད། འཕྲིན་ལས་
ཀྱི་ཡན་ལག་ཏུ་གསང་སྔགས་ཕོ་བྲང་བཏབ་སྟེ་སྔགས་ཆོས་མང་པོ་གསུངས་པས་སྡེ་འཛིན་
པ་འགའ་ཡར་འདུས་ཤིང་། གཞིས་ཀ་སྣེའུ་རྫོང་པ་དཔོན་བློན་གྱིས་ཀྱང་གུས་མཆོད་
ཡང་དག་མཛད། མཐར་འདས་རྟགས་བཟང་པོ་དང་བཅས་ཏེ་དབེན་དགོན་དེ་ཉིད་
དུ་གཤེགས། སྨོན་ལམ་མཐའ་ཡས་པ་ནི་ཆོས་རྗེ་ཆུ་ཚན་ཁ་པ་ཤེས་རབ་དཔལ། མཁན་



178
-
རྒྱལ་རབས་ཆོས་འབྱུང་། །
ཆེན་ནམ་མཁའ་རྒྱལ་མཚན་པ། རྗེ་རིན་པོ་ཆེ་རྣམས་ལ་གསུང་ཆོས་གསན་ཏེ་གངས་
དཀར་སྒེའུ་ཞེས་བྱ་བའི་དབེན་གནས་སུ་དམའ་པའི་སྟན་བཏིང་། ཧྲུལ་པོའི་གོས་གྱོན།
དམན་པའི་ཟས་ཟོས་ནས་བསྒོམས་པས་ཡ་མཚན་ཅན་གྱི་སྐྱེས་བུར་གྱུར་བ་ཞིག་སྟེ།
གངས་དཀར་སྒེའུ་ན་དགའ་བ། སྒེའུ་ཆོས་གྲྭ་ན་སྐྱིད་པ། སྐྱེས་མཆོག་སྨོན་ལམ་པའི་
ཡ་མཚན་ལ། སྨོན་ལམ་མཐའ་པའི་ཡ་མཚན་ལ། ཞེས་གསུངས་པ་ལྟར་རོ། །མཐར་
དབེན་གནས་སུ་འབྲོག་མུ་ཏིག་དགོན་པ་བཏབ་སྟེ། དག་པའི་ཞིང་དུ་གཤེགས། རི་
མི་འབབ་པ་བསོད་ནམས་རིན་ཆེན་ཡང་ནི་དམན་ཆ་བླངས་པའི་བྱང་ཆུབ་སེམས་དཔའ་
ཡ་མཚན་ཅན་ཞིག་སྟེ། སྐུ་ཚེ་མཐར་ཕྱིན་པ་དྭགས་པོ་ལ་བར་དུ་གཤེགས།
རིན་པོ་ཆེ་དཔལ་ལྡན་བཟང་པོ་ནི་ཆུ་མོ་ཕག་ལ་འཁྲུངས། དགུང་ལོ་གསུམ་
པ་ལ་རིན་པོ་ཆེ་གྲགས་བྱང་བའི་དྲུང་དུ་དགེ་བསྙེན་ཞུས། དགུ་པ་ལ་བརྟགས་གཉིས་
ཀྱི་སློབ་གཉེར་མཛད། བཅུ་པ་ལ་སྤྱན་སྔ་ཀུན་སྤངས་པ་ལ་ཟབ་ཁྲིད་གསན། མཁན་
ཆེན་གྲགས་རྡོར་བ་དང་སློབ་དཔོན་ཞི་བ་དཔལ་གཉིས་ལས་རབ་ཏུ་བྱུང་། བླ་མ་ཆོས་
དཔལ་ཤེས་རབ་ཀྱིས་དབང་བསྐུར། བཅུ་བཞི་པ་རྩེ་ཐང་དུ་བརྟག་གཉིས་གསུངས།
ཉེར་གཉིས་པ་ལ་མཁན་ཆེན་སངས་བློ་བས་མཁན་པོ། ཆེན་པོ་རྒྱལ་བཟང་པས་ལས་
སློབ། མཁན་ཆེན་དཀའ་བས་གསང་སྟོན་མཛད་དེ་བསྙེན་པར་རྫོགས། མཚུངས་
མེད་རིན་གཞོན་པ་ལ་བཀའ་རྒྱུད་ཀྱི་གདམས་པ་དང་། རྗེ་ཉིད་ལ་མདོ་རྒྱུད་ཀྱི་གསུང་
ཆོས་མང་པོ་གསན། ཉེར་གསུམ་པ་ཤིང་བྱ་ལ་གདན་སའི་ཁྲི་ཐོག་ཏུ་ཕེབས། ཚོགས་
ལོ་གཉིས་བསྐྱངས་ཏེ་ཉེར་ལྔ་པ་མེ་མོ་ཕག་གི་ཟླ་བ་བཅུ་པའི་ཉེར་དགུ་ལ་གཤེགས། དེའི་
ཚེ་རྗེ་རིན་པོ་ཆེ་དགུང་ལོ་ང་གཅིག་པ་ཡིན།



179
4
ཟ
རབ་བ
=པཆ-
s
བཀའ་གདམས་ཆོས་འབྱུང༌།
སྤྱན་སྔ་བསོད་ནམས་བཟང་པོ་ནི་ལྕགས་ཕོ་སྤྲེའུ་ལ་འཁྲུངས། སྤྱན་སྔ་གྲགས་
བྱུང་བ་ལ་དགེ་བསྙེན་གྱི་སྡོམ་པ་དང་། མཁན་ཆེན་གྲགས་རྡོར་བ་དང་སློབ་དཔོན་
ཚུལ་རྒྱལ་བ་ལས་རབ་ཏུ་བྱུང་། ཆོས་སྒོ་བ་ཚུལ་ཁྲིམས་བཟང་པོས་བརྡ་བཞིའི་དབང་
བསྐུར། བརྟག་གཉིས་ལ་གསན་སྦྱོང་མཛད་ནས་རྩེ་ཐང་དུ་གསུངས། རིན་པོ་ཆེ་བསོད་
གྲགས་པ། མཁན་ཆེན་བསོད་བཟང་པ། མཚུངས་མེད་རིན་གཞོན་པ། རྗེ་ཐམས་
ཅད་མཁྱེན་པ་སོགས་ལ་དབང་རྒྱུད་མན་ངག་མང་དུ་གསན་ཞིང་། ཤིང་ལུག་ལ་བཀྲ་
ཤིས་དོ་ཁར་རྗེ་ཉིད་ཀྱིས་མཁན་པོ། ཆེན་པོ་རྒྱལ་བཟང་པས་ལས་སློབ། པཎྜི་ཏ་ཀུན་
དགའ་རྒྱལ་མཚན་གྱིས་གསང་སྟོན་མཛད་དེ་བསྙེན་པར་རྫོགས། ཉེར་དགུ་པ་ས་བྱི་
ལ་གདན་སར་བྱོན་ནས་ལོ་དགུ་བཞུགས་ཏེ། སོ་བདུན་པ་མེ་ཕོ་སྤྲེའུའི་ལོ་ཟླ་བ་བཅུ་
གཉིས་པའི་ཉེར་བརྒྱད་ལ་གཤེགས་པས་ཉེར་བརྒྱད་པར་གྲགས། དེབ་སྔོན་ལས་ས་ལུག་
ལ་བསྙེན་རྫོགས་མཛད་པ་དང་། ཤིང་སྤྲེལ་ལ་གཤེགས་པར་བཤད་པ་པར་མ་དག་
པའོ། །
རིན་པོ་ཆེ་བསོད་ནམས་རྒྱལ་མཚན་ནི་ལྷ་གཟིགས་ཀྱི་རིགས་སུ་ཟད་བྱེད་ཅེས་
པ་མེ་ཕོ་སྟག་ལ་སྐུ་འཁྲུངས། མཁས་གྲུབ་ཆོས་རྗེ་འཁྲུངས་པའི་ཕྱི་ལོ་དང་། མཁན་
ཆེན་ཕྱག་རྡོར་བ་འཁྲུངས་ནས་དྲུག་ཅུ་སྐོར་གཅིག་སོང་བ་དེ་ཡིན། དགུང་ལོ་བདུན་
པ་ལ་མཁན་ཆེན་གྲགས་རྡོར་བ་དང་སློབ་དཔོན་ཞི་བ་དཔལ་བ་ལ་རབ་ཏུ་བྱུང་། དང་
པོར་མཁན་ཆེན་སངས་བློ་བ། ཆོས་རྗེ་ལེགས་པ་བ། ཆོས་རྗེ་བྱང་རྒྱལ་བ་དང་། ཆོས་
སྒོ་བ་ཆོས་དཔལ་ཤེས་རབ། སྤྱན་སྔ་བསོད་གྲགས་པ། མཁན་ཆེན་དཀའ་བཅུ་བ།
མཁན་ཆེན་བསོད་བཟང་པ། ཞ་ལུ་བ་གྲགས་པ་རྒྱལ་མཚན་རྣམས་བསྟེན་ནས་དབང་



180
རྒྱལ་རབས་ཆོས་འབྱུང་།
ལུང་མན་ངག་དཔག་ཏུ་མེད་པ་གསན། ཞར་ལ་བདེ་མཆོག་གི་བསྙེན་པ་མཛད་པས་
དགུང་ལོ་དགུ་པའི་ཚེ་འབུལ་ཚོ་གསུམ་ཙམ་སོང་། དེ་ནས་གསུང་རབ་ལ་གསན་པ་
མཛད་པས་ལེགས་པར་དགོངས་ཏེ། དགུང་ལོ་བཅོ་ལྔ་པ་ལ་ལྷ་སར་དགེ་འདུན་རབ་
ཏུ་མང་པོ་ལས་གསུང་ཆོས་གསུངས། དེའི་བར་དུ་ཆོས་སྐྱོང་གི་བསྙེན་པ་ས་ཡ་དགུ་
སོང་། ཆོས་རྗེ་སངས་བློ་བས་མཁན་པོ། ཆེན་པོ་རྒྱལ་བཟང་པས་ལས་སློབ། དཀའ་
བཅུ་བ་བསོད་ནམས་སེང་གེས་གསང་སྟོན་མཛད་དེ་བསྙེན་པར་རྫོགས་པའང་གནང་།
དཀའ་བཅུ་བ་ཤེར་དོན་པ་ལ་ཚད་མ་སྡེ་བདུན་གསན་པས་རིགས་པའི་གནས་ལ་བློའི་
སྣང་བ་རྒྱས། མཚུངས་མེད་རིན་གཞོན་པ་ལ་ཟབ་ཁྲིད་གསན་པས་ཕྱག་རྒྱ་ཆེན་པོའི་
ལྟ་བ་ནམ་མཁའ་དང་མཉམ་པ་འཁྲུངས། རྗེ་ཐམས་ཅད་མཁྱེན་པ་ལ་མདོ་རྒྱུད་ཀྱི་
གསུང་རབ་རྒྱ་ཆེར་གསན་པས་གསུང་རབ་མ་ལུས་པ་གདམས་པར་ཤར་བ་སོགས་ལས་
དེ་གསུམ་ལ་མཆོག་གི་བླ་མར་འཛིན་ཞིང་། ཐུན་མོང་བ་ཟབ་མོའི་ལྟ་བ་དང་ཐུན་མོང་
མ་ཡིན་པ་སྒྱུ་ལུས་ཀྱི་སྒྲུབ་ཚུལ་ནི་རྗེའི་གསུང་རབ་ཇི་ལྟ་བ་བཞིན་མཛད་དོ། །དེ་ལྟར་
ལུང་རྟོགས་ཀྱི་ཡོན་ཏན་ཕུན་སུམ་ཚོགས་པར་སོན་པ་ཉིད་ཀྱིས་ཆེ་དགུ་རྣམ་པས་གསོལ་
བ་བཏབ་སྟེ་དགུང་ལོ་སོ་གཉིས་པ་མེ་བྱ་ལ་གདན་ས་རིན་པོ་ཆེར་ཕེབས། སྐུ་ཆེ་བའི་
ཡོན་ཏན་ནི་གསུང་རབ་གང་འཆད་ཀྱང་ཐོགས་པ་མེད་པས་མཁྱེན་པའི་གཏིང་མི་དཔོགས་
པ་སྟེ་རོང་སྟོན་སྨྲ་བའི་སེང་གེ་དང་ཆོས་རྗེ་བཀྲ་ཤིས་དཔལ་བརྩེགས་པ་ལྟ་བུ་ཡང་བག་
ཁུམས་ཞེ་གྲག ཕས་ཀྱི་རྒོལ་བ་གང་གིས་ཀྱང་འགྲན་དུ་མེད་པས་རྩོད་པ་ནི་ཕྱོགས་ཀུན་
ལས་རྒྱལ་བ་སྟེ་ཆེན་པོ་ཡོན་རིན་པ་ལྟ་བུའི་སྟོན་པ་བཟང་པོས་ཀྱང་ཐལ་འགྱུར་མ་ལྡོགས་
ཞེས་གྲག ལེགས་བཤད་ཅི་འདྲ་ཞིག་སྤེལ་ཡང་ཚིག་དོན་བཟང་བས་རྩོམ་པ་ནི་དཔེ་



181
བཀའ་གདམས་ཆོས་འབྱུང་།
ཟླ་དང་བྲལ་བ་སྟེ་ཆོས་དྲུག་ཆེན་མོ་དང་དྲི་ལན་བཻཌཱུརྱའི་ཕྲེང་བ་སོགས་བལྟས་ན་མཁས་
པའི་ཡིད་རབ་ཏུ་འཕྲོག་ཅེས་གྲག གང་ལ་མཉམ་པར་བཞག་ཀྱང་བདེ་སྟོང་གི་ཉམས་
འཆར་བས་མངོན་རྟོགས་ནི་རྒྱུད་སྡེ་ནས་བཤད་པ་བཞིན་ཏེ་གསུང་མགུར་ལ་བརྟགས་
པས་ལེགས་པར་དཔོག་ནུས་ཞེས་གྲག ཡིད་བཟང་རྩེ་བ། སྣར་ཐང་མཁན་པོ། སྨན་
དར་རྒྱའོ། ལོ་པ་ཚུལ་དར། བང་རིམ་ཆོས་རྗེ། སྤྱན་སྔ་གཞོན་འོད་པ། ཆོས་རྗེ་
བྲག་ལྕོག་པ་སོགས་ཡོན་ཏན་ལ་འཁོར་བས་འཕྲིན་ལས་ནི་རྒྱ་ཆེ་ཞིང་རྒྱུན་ཆགས་ཞེས་
གྲག སྐུའི་དཀྱིལ་འཁོར་འཇིག་རྟེན་གྱིས་མཐོང་རིས་དུས་ཀྱིས་འཁྲུག་པ་མེད་པས་མ་
རུངས་པ་རྣམས་ཀྱི་གཉའ་བར་ནི་གསེར་གྱི་གཉའ་ཤིང་བས་ཀྱང་ལྕི་ཞེས་གྲག བྱིན་
རླབས་ཀྱི་རྟགས་མཚན་གཞན་དང་མི་མཉམ་པས་ཐེལ་རྩེ་ཐང་གི་སྒོམ་བཤད་དང་། ཕག་
མོ་གྲུ་པའི་སྡེ་སྲིད་ཀྱང་དེ་དུས་ཁོ་ན་རྒྱས་ཞེས་གྲག ལུགས་གཉིས་ཀའི་བདག་པོར་བཞུགས་
ཀྱང་བསྟན་པ་ཐུགས་ལ་བརྣགས་པས་རི་སུལ་ན་འཁོད་པའི་བསམ་གཏན་པ་ཁོ་ན་ལ་
ཐུགས་བརྩེ་བ་སོགས་ཡིན་ནོ་ཞེས་གྲག མཐར་དགུང་ལོ་བཞི་བཅུ་རྩ་དགུ་བཞེས་པ་
ཤིང་སྟག་ལོ་གསར་བའི་ཟླ་བ་དང་པོའི་ཉི་ཤུ་གཅིག་ལ་ཞིང་གཞན་དུ་གཤེགས། དེ་
ལ་སྐུ་འཁོར་རྣམས་ཀྱིས་མཛེས་བཙལ་བས་ཉེར་གཉིས་པར་གྲགས། ཀུན་དགའི་ལོ་
འདི་མཁས་གྲུབ་ཆོས་རྗེས་དུས་འཁོར་ཊིཀ་ཆེན་མཛད་ལོའང་ཡིན། དྲུང་བྱང་ཆུབ་
རྡོ་རྗེ་བ་ནི། བྱང་ཆུབ་རྡོ་རྗེ་སྤྱན་རས་གཟིགས། ཞེས་གསང་བདག་གིས་བསྔགས་པའི་
བདག་ཉིད་ཆེན་པོ་ཞིག་ཡིན་ལ། རྩེ་ཐང་གི་གདན་ས་རིན་པོ་ཆེར་བཞུགས་པའི་ངང་
ནས་རྗེ་བཙུན་ཙོང་ཁ་པ་ཆེན་པོ་བཀྲ་ཤིས་དོ་ཁར་ཕེབས་པའི་ཚེ་གསུང་ཆོས་གསན་པས་
ཐུགས་མོས་ཚད་མེད་པ་དེ་འཁྲུངས་པ་ཞལ་སློབ་ཡིན་པར་སྣང་།



182
རྒྱལ་རབས་ཆོས་འབྱུང་།
དེ་ལྟར་གོང་དུ་ཇི་སྐད་བསྙད་པའི་ས་སྐྱོང་མིའི་ཆོས་རྗེ་བཞི་ནི། དབང་གྲགས་
པ་རྒྱལ་མཚན་དང་། ཆེ་ས་སངས་རྒྱས་རྒྱལ་མཚན་གཉིས་ཀྱི་སྐུ་མཆེད་དེ། དྲུག་
ཀ་བདག་པོ་ཤཱཀ་རིན་པའི་སྲས་ཡིན། དེ་ཡང་གྲགས་པ་རྒྱལ་མཚན་པས་ནི་ཏ་མིང་
རྒྱལ་པོ་ལས་དབང་གི་འཇའ་ས་བླངས་ཏེ་ལོ་བཞི་བཅུ་རྩ་བཞིའི་རིང་དབུས་གཙང་གི་
རྒྱལ་ཁམས་ཆེན་པོ་ལ་དབང་སྒྱུར་བའི་སྟེང་ནས་ཐེལ་རྩེ་ཐང་གཉིས་ཀྱི་ཞབས་ཏོག་ཚོགས་
པ་སྡེ་བཞིའི་ཆོས་གཞིས་འདེབས་པ། རྫོང་ཆེན་བཅུ་གསུམ་གྲགས་པར་གསེར་གྱི་བཀའ་
འགྱུར་རེ་བཞེངས་པ། ལྷ་ས་སྨོན་ལམ་ཆེན་མོ་དང་དགེ་ལྡན་སྒྲུབ་མཆོད་ཀྱི་འཕྲལ་
དུ་མཁོ་བའི་ཡོ་བྱད་དང་དགེ་བ་རྒྱུན་ཆགས་ཀྱི་རྐྱེན་འབུལ་བ། རྗེ་ཉིད་ཞིང་གཞན་དུ་
གཤེགས་པའི་ཉི་ཤུ་ལྔའི་འདས་མཆོད་ཀྱི་རྐྱེན་ས་གྲྭ་འབུལ་བ་སོགས་ཆོས་ལྡན་གྱི་རྣམ་
ཐར་བསམ་གྱིས་མི་ཁྱབ་པ་མཛད་པས། གོང་མ་ཆོས་རྒྱལ་ཆེན་པོ་ཞེས་སྙན་གྲགས་
ཆེ་ལ། རྗེ་ཐམས་ཅད་མཁྱེན་པའི་དྲུང་དུ་བྱང་ཆུབ་ལམ་གྱི་རིམ་པ་སོགས་ཐེག་པ་ཆེན་
པོའི་ཆོས་མང་པོ་གསན་པས་ཆོས་ཀྱི་རྗེས་སུ་འབྲངས་པའི་ཐུགས་མོས་ཆེན་པོའང་འཁྲུངས་
པར་སྣང་། ལྔ་མཆོད་ཀྱིས་གྲ་ནི་ཆོས་རྒྱལ་ཆེན་པོས་སྦྱར་བའི་སྟེང་དུ། གཞིས་ཀ་
རིན་སྤུངས་པའི་ཞལ་ངོ་བྲག་དཀར་རྒྱ་བོ། རྒྱ་མའི་ཁྲི་དབོན་ཟླ་བ། དབོན་དྲུང་གཡུང་
པ་སོགས་ཀྱིས་ས་ཞིང་མི་སྡེ་དང་བཅས་པ་ཕུལ་ཞིང་ཤར་རྒྱ་ནག་པོའི་ཕོ་བྲང་ལ་ཐུགས་
པ་ཡན་ཆད་ཀྱི་དད་འབུལ་སྟར་ཆགས་སུ་འདུས་པ་ལས་ལོ་ཟླའི་མཆོད་པ་ཡར་འཕེལ་
དུ་གྱུར་བ་སྟེ། བོད་དུ་བྱུང་བའི་བླ་མའི་འདས་མཆོད་གཅིག་ལ་འདི་ཁོ་ན་བཟང་བར་
བྱེད། སྒྲུབ་མཆོད་ཀྱང་དགེ་རྒྱུན་གྱི་གཞི་ཡོད་པའི་ཁར་སྡེ་པ་སོག་སྔོན་པ་དཔོན་གཡོག་
གིས་གསོལ་ཇ་གང་དགོས་ཀྱི་མཁོ་དགུ་སྦྱར་བ་སོགས་ནས་སྔར་སྲོལ་མུ་ཆགས་པར་ཡོད་



183
བཀའ་གདམས་ཆོས་འབྱུང་།
དོ༑ ༑
རིན་པོ་ཆེ་དོན་གྲུབ་རྒྱལ་པོ་ནི་རྗེ་ཆོས་ཀྱི་རྒྱལ་པོའི་གཅུང་པོ་འཇོམ་དཔོན་རྡོར་
གྱི་སྲས་སུ་བདག་པོ་དབང་དང་སྐུ་མཆེད་དུ་འཁྲུངས། ཆོས་ཀྱི་རྒྱལ་པོ་ཉིད་དང་རྗེ་
བཙུན་ཙོང་ཁ་པ་ཆེན་པོ་ལ་དབང་ལུང་མན་ངག་སོགས་གསན་པས་འཁོར་ལོ་བཞི་ལྡན་
གྱི་དགེ་སློང་དུ་གྱུར། ཐེལ་གྱི་ཁྲི་ཐོག་ཏུ་ཕེབས་པ་ན་གུ་ཤྲཱིའི་འཇའ་ས་བྱུང་ཞིང་ལུགས་
གཉིས་ཀྱི་ཕྲིན་ལས་བཟང་པོ་བསྐྱངས་པས་ཉེར་གཉིས་རིན་པོ་ཆེའི་བཞུགས་གདན་ནོན་
ངོས་ཤེས་པ་བྱུང་ཞེས་གྲག་ལ། བསྟན་པ་སྤྱི་ཁྱབ་གནང་བའི་དོན་གྱིས་གླིང་པའང་བཀའ་
དགེ་འགལ་མེད་དུ་སོང་ནས་དགེ་ལྡན་པའི་སྒྲུབ་དཀྱིལ་རྣམས་ཀྱི་ཕྱག་ལེན་མཆོག་ཏུ་
དར་བ་ཡིན་སྣང་། རིན་པོ་ཆེ་བཀྲ་ཤིས་དཔལ་འོད་ནི་ཆོས་རྗེ་བྱང་རྒྱམ་པའི་དཔོན་
པོར་སྐུ་འཁྲུངས། ཆོས་རྗེ་ཉིད་དང་རྗེ་རིན་པོ་ཆེ་ལ་གསུང་ཆོས་གསན་ནས་ཡོན་ཏན་
གྱིས་ཐུགས་རྒྱུད་གང་བར་མཛད། སྟག་ལུང་གི་ཁྲི་ཐོག་ཏུ་ཕེབས་པ་ན་ཕྲིན་ལས་བཟང་
པོ་བྱུང་ཞིང་། ཉིད་རང་གི་དབུ་ལ་ཞྭ་སེར་གྱི་མདོག་ཅན་བཞེས་པ། རིན་ཆེན་བྲག་
གི་ཆོས་སྡེ་གསར་འཛུགས་མཛད་པ། ཆོས་རྗེ་ཉན་ཤཱཀ་པ་བླ་ཆེན་དུ་བསྐོས་ནས་གླིང་
པ་ཕལ་ཆེར་སློབ་མར་སྦྱོར་བ་སོགས་དགེ་ལྡན་པའི་བསྟན་འཛིན་ཆེན་པོ་ཞིག་དང་མི་
མཉམ་པ་མེད་པའི་ངང་ནས་དགུང་ལོ་ང་གསུམ་པ་ལ་ཞིང་གཞན་དུ་གཤེགས། ཆོས་
སྒོ་བ་འཇམ་དབྱངས་ཁ་ཆེ་ནི་བསྒོམས་པའི་ཉམས་མྱོང་དང་། གསུང་རབ་ལ་གསན་
རྒྱ་མཛད་པའི་མཁས་པ་ཡིན་སྣང་ལ། རྗེ་རིན་པོ་ཆེར་སྔོན་དུ་ཅུང་མི་གུས་པ་ཞིག་ཡིན་
འདུག་ཀྱང་། ཕྱིས་ཞབས་ཀྱི་པདྨོར་བཏུད་དེ་གསུང་རབ་མང་དུ་གསན་པས་ཤེས་ནས་
ཐུགས་དད་ཆེན་པོ་ཐོབ་པར་གྱུར་བ་སྟེ་འབྲས་རྟགས་སུ་ཙོང་ཁ་བརྒྱད་བཅུ་དང་། ཀ་



184
E-
རྒྱལ་རབས་ཆོས་འབྱུང་།
ལ་པ་སོགས་བསྟོད་པའི་ཕྲེང་བ་བརྩམས་པའི་ཤེས་པར་བྱེད་པ་ལས་སོ། །བླ་མ་འདིའི་
མཚན་དངོས་ནི་བསོད་ནམས་དཔལ་ཞེས་པ་ཡིན་ལ། བློ་གསལ་རི་ཁྲོད་པ་ཞེས་ཀྱང་
འབྱུང་། བཀྲ་ཤིས་རིན་ཆེན་པ་ཡང་ཡོན་ཏན་གྱིས་བརྒྱན་པ་ཞིག་ཡིན་སྣང་ལ། གུ་
ཤྲི་རིན་པོ་ཆེའི་ཞབས་ནས་བཏེག་སྟེ་འབྲི་ཁུང་ཐེལ་དུ་དགེ་ལྡན་པའི་ཕྱག་ལེན་དར་བའི་
འཕྲིན་ལས་མཛད་པར་སྣང་།
མཁན་ཆེན་རྒྱལ་བཟང་པ་ནི་སྤྱིར་གསུང་རབ་ལ་གསན་པ་རྒྱ་ཆེ་བ། ཁྱད་པར་
དུས་འཁོར་ལ་རྩལ་ཐོན་པའི་མཁས་པ་ཞིག་སྟེ། ཡིད་བཟང་རྩེ་པའང་རྩེ་ཐང་པའི་དགེ་
བཤེས་ཤིག་ལ་ཁོང་མཁྱེན་པ་ཆེ་བར་མཛད། ཐེལ་གྱི་མཁན་པོ་དང་རྩེ་ཐང་གི་ཆེན་
པོ་སྦྲགས་ཐོག་ནས་རྗེ་རིན་པོ་ཆེ་ལ་གསུང་ཆོས་གསན་པས་མི་ཕྱེད་པའི་ཐུགས་དད་
འཁྲུངས་པར་སྣང་། མཁན་ཆེན་ཆོས་རྒྱལ་དཔལ་བཟང་ནི་སྦལ་ཏི་དགྲ་བཅོམ་པའི་
དབོན་བརྒྱུད་དུ་འཁྲུངས་ནས་མང་དུ་གསན་པའི་འདུལ་འཛིན་ཆེན་པོ་ཡིན་ལ། རྗེ་ཐམས་
ཅད་མཁྱེན་པའི་ཞབས་སྤྱི་བོར་བླང་ཏེ་གསུང་ཆོས་གསན་པས་ལྟ་གྲུབ་ལ་ཐུགས་ངེས་
ཤེས་འདྲོངས་ནས་སྐྱོར་མོ་ལུང་གི་གདན་སར་ཕེབས་པའི་ཚེ་ཡང་། རྗེ་རིན་པོ་ཆེའི་
གསུང་རབ་ཀྱི་ལེགས་བཤད་བསྒྲགས་པས་གྲྭ་ནང་མཐའ་དག་དགེ་ལྡན་པར་མོས་བཞིན་
དུ་གྱུར་ལ། རང་ཕྱོགས་ཀྱི་སྡེ་སྣོད་འཛིན་པ་མང་པོས་ཀྱང་ཁོང་པ་ལ་ཆོས་འབྲེལ་གསན་
པར་སྣང་། བྱང་དཔལ་བ་ནི་རྗེ་རིན་པོ་ཆེ་ལ་གསུང་ཆོས་མང་པོ་གསན་པས་གྲུབ་མཐའ་
ལ་ངེས་པ་འདྲོངས་ཏེ། བོད་ཀྱི་བླ་མ་གཞན་གྱི་གྲུབ་མཐའ་ལ་མི་མགུ་བ་ཞིག་ཡིན་སྣང་
ལ༑ ཕྱིས་སྤྱན་གཡས་ཀྱི་མཁན་པོ་མཛད་དེ་གསང་ཆབ་ཀྱིས་མར་མེ་སྤར་བ་སོགས་
གྲུབ་པའི་རྟགས་བསྟན་ཞེས་གྲག ཆེན་པོ་དྭགས་པོ་ནི་རྩེ་ཐང་དུ་པོ་ཏི་བཤད་པ་མཛད་



185
བཀའ་གདམས་ཆོས་འབྱུང་།
པས་མཁས་གྲགས་ཐོབ་པའི་ས་སྐྱ་བའི་དགེ་བཤེས་ཆེན་པོ་ཞིག་ཡིན་ལ། རྗེ་རིན་པོ་ཆེ་
བཟང་རིར་ཕེབས་དུས་གསུང་ཆོས་གསན་ནས་དྲང་ངེས་རྣམ་འབྱེད་ཀྱི་བསྐྱར་མགོ་མཛད་
དེ༑ དྲི་རྨེད་ཀྱང་མང་དུ་ཞུས། ལན་ཅིག་སྐྱེ་བ་དང་རྒ་ཤི་གང་སྔ་ཞུས་པ་ལ། རྗེའི་
ཞལ་ནས། སྐྱེ་བ་སྔ་གསུངས། དེ་ལ་ཁོང་ན་རེ། མ་ཤི་བར་སྐྱེ་བ་ཡོད་པར་ཐལ།
སྐྱེ་བ་དང་རྒ་ཤི་གཉིས་སྐྱེ་བ་སྔ་བའི་ཕྱིར། དེ་ལ་ཁྱབ་པ་ཡོད་དེ། གལ་ཏེ་སྐྱེ་བ་སྔ་
གྱུར་ལ། །རྒ་ཤི་ཕྱི་བ་ཡིན་ན་ནི། །སྐྱེ་བ་རྒ་ཤི་མེད་པ་དང༌། །མ་ཤི་བར་ཡང་སྐྱེ་
བར་འགྱུར། །ཞེས་གསུངས་པའི་ཕྱིར་ཞེས་འཕག་འཐག་མཛད། དེ་ལ་རྗེའི་ཞལ་ནས།
འོ་ན་ཁྱོད་དྭགས་པོ་དཀའ་བཅུ་བའི་སྐྱེ་བ་དང་རྒ་ཤི་གང་སྔ་གསུངས་ལ། བདག་གི་
སྐྱེ་བ་སྔ་ལ་ཞུས་པས། འོ་ན་ཁྱེད་དྭགས་པོ་དཀའ་བཅུ་བ་ལ་མ་ཤི་བར་སྐྱེ་བ་ཡོད་པར་
ཐལ། ཁྱོད་དྭགས་པོ་དཀའ་བཅུ་བའི་སྐྱེ་བ་རྒ་ཤི་གཉིས་སྐྱེ་བ་སྔ་པའི་ཕྱིར། འཁོར་
གསུམ། ཞེས་སྐུ་སྟོད་ཅུང་ཟད་འགྱུར་ཙམ་མཛད་པས། ཆེན་པོ་དྭགས་པོ་ལན་མེད་
པར་གྱུར་ཅིང་། ཆོས་གྲྭ་ན་འཁོད་པ་རྣམས་བཞེད་མོ་ཤོར་བས་ཆེན་པོ་བ་མ་དགའ་
ནས། ཕྱིས་བླ་མ་རིན་པོ་ཆེ་དེ་ངོ་མཚར་ཅན་ཞིག་འདུག་སྟེ། དགེ་སྦྱོང་དེ་ཚོའི་འཕིག་
འཕིག་དེ་ཨང་ཞེས་གསུངས་སྐད། འཕྲལ་རྐྱེན་དེ་དང་གཙོ་བོར་སྔོན་གྱི་བག་ཆགས་
ཀྱི་དབང་གིས་རེ་ཤིག་བར་དགེ་ལྡན་པའི་ངོས་ལེན་མ་མཛད། འོན་ཀྱང་ཕྲིན་ལས་ཀྱི་
ཆུ་མཚོའི་ཟེགས་མ་ཉུང་ཟད་འཐོར་བའི་ཕྱིར་ན། སྐུ་གཤེགས་ཁར་བཀའ་རྒྱུད་རིན་
པོ་ཆེ་འདི་ལ་ཐུགས་མོས་ཆེན་པོ་འཁྲུངས་པ་ཡིན་སྣང་། །
ཆེན་པོ་གྲགས་བཟང་ནི་རྗེ་རིན་པོ་ཆེ་ལ་གསུང་ཆོས་མང་དུ་གསན་པས་ལུང་
གི་ཡོན་ཏན་བཟང་པོར་གྱུར་བ་ཞིག་སྟེ། ལན་ཅིག་ཆེན་པོ་དྭགས་པོ་དང་ཚོགས་སུ་



རྒྱལ་རབས་ཆོས་འབྱུང་།
186
བགྲོ་གླེང་ལ་བཞེངས་ནས་དབུ་མའི་བཤད་པ་ལེགས་པ་ཞིག་མཛད། དེའི་ཚེ་དྭགས་
པོ་བ་རྗེ་ཐམས་ཅད་མཁྱེན་པ་ལ་གསུང་ཆོས་མ་གསན་པའི་དུས་ཡིན་འདུག་པས། ཕྲག་
དོག་ནས་ཁྱེད་ཀྱིས་བཤད་པ་དེ་སུ་ལ་བསླབས་ཟེར་གྲགས་བཟང་པས་བླ་མ་རིན་པོ་ཆེ་
ལ་བསླབས་ཤེས་ལན་བཏབ་པ་ལ། བླ་མས་སུ་ལ་བསླབས་ཟེར། བླ་མ་རིན་པོ་ཆེས་
རྗེ་བཙུན་འཇམ་དབྱངས་ལ་གསན་གསུངས་པས་དྭགས་པོ་བ་མ་བཞེད་ནས། འདི་ཚོས་
མི་ཆོས་བླ་མའི་རྫུན་འདི་འདྲ་ཟེར་ཡར་འགྲོ་མར་འགྲོ་མང་དུ་བྱེད། དེ་དང་དུས་མཚུངས་
པར་བར་སྣང་ལ་སྤྲིན་ནག་པོ་འཁྲིགས་ནས་འབྲུག་སྒྲ་ཆེན་པོ་ལན་མང་དུ་བསྒྲགས་བྱུང་
བ་ན། དགེ་སྦྱོང་རང་སངས་རྒྱས་གྲལ་ལས་ལངས་ནས་ཕྱག་གཡས་པ་བརྐྱངས་སྟེ།
དམ་ཅན་ཆོས་ཀྱི་རྒྱལ་པོ། སྤྱིར་བསྟན་པ་ལ་གནོད་པའི་དགྲ་བགེགས་ཀྱིས་མགོ་ལ་
རྒྱོབ། ཁྱད་པར་དྭགས་ཆུང་རྫབ་ར་ཁ་འདིའི་མགོ་ལ་རྒྱོབ་ཅེས་སྨྲས་སྐད། མཁས་
པ་རྣམས་ཀྱིས་རྩོད་པའི་རྣམ་འགྱུར་ཇི་འདྲ་ཞིག་བསྟན་ཀྱང་བསྟན་པ་ལ་ཕན་པའི་མཛད་
པ་ཁོ་ནར་ཟད་ཀྱི། བླུན་པོ་དག་སྙིང་པོ་མེད་པའི་མཁོན་རྙིང་བཟུང་ནས་ཚིག་རྩུབ་ཀྱི་
དུག་མདའ་འཕེན་པ་དང་ཡེ་མི་འདྲའོ། །ཆེན་པོ་བློ་འཕལ་ནི་སྐུ་ཡོན་ལེགས་པོ་ཡོད་
ཀྱང་ཐུགས་རྒྱུད་འབྱོངས་ཆེན་རང་དུ་མི་བྱེད་པ་ལ། རྗེ་ཉིད་ཀྱིས་བཀྲ་ཤིས་དོ་ཁར་
རྣམ་འགྲེལ་གྱི་གཞུང་དོན་ལམ་དུ་བསྒྲིགས་ནས་གསུངས་པ་གསན་པས་དད་པ་ཆེན་པོ་
འཁྲུངས་ཏེ་སྤྱན་ཆབ་མི་ཆོད་པ་ཙམ་ལྷུང་། རྩེ་ཐང་དུ་བྱོན་པ་ན་ཞི་བློ་དབོན་པོས་བླ་
མ་ཇི་འདྲ་ཞིག་སྣང་ཞེས་དྲིས་པ་ན། ཆེན་པོ་བའི་གསུང་ནས་གཞན་ནི་མི་ཤེས། ང་
མི་ཆེན་པོ་བློ་འཕེལ་ལ། ཆོས་ཚད་མ་རྣམ་འགྲེལ་བཤད་པས་མཆི་མ་བོང་སྦྲངས་ཙམ་
འབྲུལ་ནུས་པ་ཞིག་འདུག་ཅེས་ཟོལ་བསྟོད་མཛད་པས། ཁོང་ཡང་དད་པ་སྐྱེས་ནས་



187 བ ཀའ་གདམས་ཆོས་འབྱུང་།
རྗེའི་དྲུང་གསུང་ཆོས་གསན་པར་སྣང་། ཞི་བློ་བ་འདི་པ་ནི་རྩེ་ཐང་པའི་དགེ་བཤེས་
ཤིག་ལ་རྩོད་པ་བཟང་བ་ཞིག་སྟེ་སུ་དང་བརྩད་ཀྱང་ཁོང་རྒྱལ་འོང་བ་ཡིན་སྣང་། ལན་
གཅིག་མཁན་ཆེན་གཡག་པར་བརྩད་པ་ནའང་རྒྱལ་ཏེ་དགེ་མཚན་དུ་སྣེ་གདོང་རྩེ་ནས་
ཞིང་ཞིག་གནང་བ་ལ། འདི་ཁོ་བོས་གསད་པའི་སྡིག་གླ་ཡིན་ཞེས་གསུངས་ཞེས་གྲག
གཞན་ཡང་ཆེན་པོ་བཀྲས་བཟང་པ། སློབ་དཔོན་བློ་སེང་བ། བསོད་བཀྲས་པ་སོགས་
དགེ་བཤེས་མང་དུ་བྱོན་པ་རྣམས་ཀྱིས་བསྟན་པ་ལ་ཐུགས་རུས་ཆེན་པོ་མཛད་པའི་རྒྱུན་
ལས་རྩེ་ཐང་དུ་དགེ་ལྡན་པའི་བསྟན་པ་ལེགས་པར་ཚུགས་པ་སྟེ་ཆོས་གྲྭ་ཆེན་པོ་འདི་ཉིད་
ཕག་མོ་གྲུ་པའི་སྡེ་སྲིད་ཀྱི་བླ་རྡོ་ཕྱོགས་ཐམས་ཅད་ལས་རྣམ་པར་རྒྱལ་བའི་ཕྱིར་ན། རྗེས་
འཇུག་རྣམས་ཀྱིས་སྙིང་རུས་བསྐྱེད་ནས་བསྟན་པ་ལ་ཅི་ཕན་བྱའོ། ། །
ཆོས་རྗེ་མཛེས་པ་དཔལ་བ་ནི་གུང་ཐང་གི་གདན་ས་མཛད་པའི་ངང་ནས་བཀྲ་
ཤིས་དོ་ཁར་རྗེ་རིན་པོ་ཆེའི་དྲུང་དུ་གསུང་ཆོས་གསན་པའི་བླ་ཆེན་ཞིག་ཡིན་པར་སྣང་
ལ༑ དགེ་ལྡན་པའི་བཤེས་གཉེན་མང་པོས་ཀྱང་ཁོང་ལ་ཆོས་འབྲེལ་གསན་པ་ཡིན་སྐད།
ཆོས་རྗེ་ཡེ་ཤེས་དཔལ་བ་ཡང་རྗེའི་དྲུང་དུ་གསུང་ཆོས་གསན་པའི་བླ་ཆེན་ཡིན་ལ་ཏེའུ་
རའི་གདན་གསར་བཞུགས་ནས་བསྟན་པ་འདི་ལ་ཅི་ཕན་མཛད་པ་ཞིག་གོ །དེ་ལྟར་
བདག་ཉིད་ཆེན་པོ་འདི་དག་ཟུང་འབྲེལ་གྱིས་བསྟན་པ་ལ་བྱ་བ་མཛད་པའི་ཕྱག་རྗེས་
ལས་གཉལ་ཕྱོགས་སུ་དེང་སང་དགེ་ལྡན་པའི་བསྟན་པ་ཉི་མ་ཤར་བ་ལྟ་བུ་འདི་བྱུང་བ་
ཡིན་ནོ། །གནས་བརྟན་ཆོས་བཟང་པ་ནི་རྗེའི་རྩ་བའི་དྲུང་འཁོར་བ་ཞིག་སྟེ། ལྷོ་བྲག་
ཏུ་དང་པོར་རྗེ་དཔོན་སློབ་བཅུ་གཉིས་ཀྱིས་ཐེགས་པའི་གཅིག་ཡིན་ལ། རྗེའི་སྲས་འགོས་
ཆེ་བ་མང་པོས་འདི་པ་ལ་འཇམ་དབྱངས་ཆོས་སྐོར་གསན་པར་སྣང་།



188
རྒྱལ་རབས་ཆོས་འབྱུང་།
གནས་བརྟན་དགེ་འདུན་རྒྱལ་པོ་ནི་རྗེ་ཐམས་ཅད་མཁྱེན་པ་དང་ཆོས་རྗེ་སེམས་
དཔའ་ཆེན་པོ་ལ་མདོ་སྔགས་ཀྱི་ཆོས་མང་པོ་གསན་པས་ཡོན་ཏན་ཅན་དུ་གྱུར་པ་ཞིག་
སྟེ༑ གྲྭ་རི་བོ་རྣམ་རྒྱལ་གྱི་དགོན་པ་བཏབ་ནས་ཕྲིན་ལས་བསྐྱངས་ལ། དཔོན་ཆེན་
གཞི་འཛོམ་གྱིས་ཀྱང་བླ་མར་བཀུར་ནས་མཆོད་པར་མཛད་ཅེས་གྲག གནས་བརྟན་
གཞོན་ནུ་སངས་རྒྱས་ནི་རྗེ་ཉིད་ལ་གསུང་ཆོས་མང་དུ་མཉན་ནས་གསུང་རབ་ལ་འཕྲིག་
ཚུད་པ་ཞིག་སྟེ་ཕལ་ཆེར་འཕྱོས་སུ་བཞུགས་ནས་ལམ་རིམ་ཚར་མང་དུ་གསུང་པར་སྣང་།
གནས་བརྟན་འོད་ཟེར་བཀྲ་ཤིས་ནི་རྗེའི་ཞབས་ཕྱིར་ཡུན་འཐུད་སློབ་མ་བར་སྐོར་བ་ཞིག་
སྟེ༑ གྲ་བ་དེ་བ་གླིང་གི་དགོན་པ་བཏབ་ནས་གདུལ་བྱའི་དོན་མཛད། གནས་བརྟན་
ཀུན་དགའ་འབུམ་ནི་རྗེ་ཉིད་ཐུགས་ཤིན་དུ་དགྱེས་ཤིང་བཅས་རང་གི་ལྟུང་བ་ཕྲ་མོས་
ཀྱང་མ་གོས་པའི་ཤཱཀྱའི་དགེ་སློང་ཞིག་སྟེ། རྒྱས་སྨན་དགོན་དཀར་དུ་གཤེགས་པ་ནའང་
མེ་ཏོག་འདབ་མ་བཞི་བའི་ཆར་འབབ་པ་དང་། གདུང་ལ་རིང་བསྲེལ་མང་དུ་བྱོན་པ་
སོགས་གསོན་རྟགས་དང་མཐུན་པར་བྱུང་སྣང༌། བླ་མ་བསོད་རིན་པས་ཀྱང་རྗེ་རིན་
པོ་ཆེ་ལ་ཆོས་མང་དུ་གསན་ནས། འཕྱོས་བྱམས་པ་གླིང་བཏབ་སྟེ་གདུལ་བྱའི་དོན་
མཛད་པར་འདུག ཆོས་རྗེ་མགོན་པོ་བྱང་ཆུབ་པ་ནི་འཕྱོས་སུ་འཁྲུངས། མཁན་ཆེན་
ནམ་མཁའ་རྒྱལ་མཚན་པ་དང་། རྗེ་ཐམས་ཅད་མཁྱེན་པ་གཉིས་ལ་གསུང་ཆོས་མང་
དུ་གསན་པས་ཐུགས་རྒྱུད་ཡོན་ཏན་གྱིས་གང་ཞིང་ཐུགས་བསྐྱེད་ཀྱང་མཆོག་ཏུ་བཟང་
བ་ཉིད་ལས། ལྷོ་བྲག་ཏུ་བཀྲིས་ཆོས་གླིང་གི་དགོན་པ་བཏབ་སྟེ་ཉི་མ་ལྷོ་ཕྱོགས་སུ་རྗེ་
ཐམས་ཅད་མཁྱེན་པའི་བསྟན་པ་ལེགས་པར་གསལ་བར་མཛད་དོ། །རྒྱལ་སྲས་བདེ་
འབྱུང་བས་ནི་ཆོས་འཁོར་གླིང་དུ་བཤད་པ་མཛད། རྒྱུ་འདི་དང་རྗེ་འདུལ་འཛིན་གྱི་



189
བཀའ་གདམས་ཆོས་འབྱུང་།
བཀྲིན་ལས། ཚལ་གུང་ཐང་གི་སྡེ་ཆེན་པོ་འདི་ཡང་དགེ་ལྡན་པ་དཀར་ལམ་གྱིས་གྱུར།
རྒོད་ཕྲུག་རས་པ་ནི་ཆུ་ཡོས་ལ་འཁྲུངས། རྒྱལ་ཚབ་ཆོས་རྗེ་འཁྲུངས་པའི་སྔ་
ལོ་ཡིན། བཀའ་རྒྱུད་ཀྱི་བླ་མ་མང་པོ་ལ་གདམས་པ་གསན་ནས་བསྒོམས་པས་ཕྱག་
ཆེན་གྱི་རྟོགས་པ་ནམ་མཁའ་དང་མཉམ་པ་འཁྲུངས་པ་སྟེ། རྣལ་འབྱོར་པ་ཞིག་ལ་
འདི་ཁོ་ན་རྟོགས་པ་མཐོ་བར་བྱེད། གྲུབ་པའི་རྟགས་ཀྱང་མང་དུ་བསྟན་པས་མི་དབང་
གྲགས་པ་འབྱུང་གནས་སོགས་མཐོ་དམན་མེད་པ་ཀུན་གྱིས་བཀུར་བར་མཛད། རྗེ་
རིན་པོ་ཆེ་བཀྲ་ཤིས་དོ་ཁར་ཕེབས་དུས་རབ་བྱུང་དགེ་ཚུལ་ཞུས་ཤིང་གསུང་ཆོས་གསན་
ཞེས་གྲག ཀུ་ཅོར་རྟོགས་ལྡན་ནི་སྨྱུང་གནས་གཙོ་བོར་ཐུགས་དམ་མཛད་པས་ལྷ་དང་
གྲུབ་ཆེན་མང་པོའི་ཞལ་གཟིགས་ཤིང་གྲུབ་པའི་རྟགས་ཀྱང་བསྟན་པར་སྣང་ལ། རྗེ་
ཐམས་ཅད་མཁྱེན་པ་ལྷ་སར་སྨོན་ལམ་ཆེན་པོ་མཛད་དུས་མཇལ་བས། རྗེ་བཙུན་འཇམ་
པའི་དབྱངས་དངོས་སུ་མཐོང་བར་སྣང་། རྟོགས་ལྡན་རལ་ཞིག་པ་ནི་རྣམ་གྲོལ་དོན་
གཉེར་གྱི་བྱ་བཏང་ངོ་མཚར་ཅན་ཞིག་སྟེ། རྗེ་ཐམས་ཅད་མཁྱེན་པའི་བཀས་བསྐུལ་
ནས་རྭ་སྒྲེང་ཀ་གཉིས་མའི་ཞིག་གསོས་མཛད་ཅེས་གྲག བུ་ལེ་བ་ནམ་རྒྱལ་ནི། བཀག་
སྟེ་ལངས་ན་གཞི་རྫོགས་པ། །རི་བོང་མལ་ནས་ཐོན་པ་བཞིན། །ཞེས་འབྱུང་བ་ལྟར་
གྱི་འཚོ་བ་འཕྲལ་དུ་འཚོལ་བའི་བྱ་བྲལ་ཆོས་ཡོངས་ཀྱི་མིག་ལྟོས་ལ་ཕན་པ་ཞིག་སྟེ། རྗེ་
ཐམས་ཅད་མཁྱེན་པ་ལ་ཐུགས་རྗེ་ཆེན་པོའི་སྒོམ་ལུང་ཞུས་ནས་ཐུགས་དམ་ཡིག་དྲུག་
ལ་བསྒྲིལ་བས་ཡི་དམ་གྱི་བྱིན་རླབས་སྙིང་ལ་ཞུགས་པར་སྣང་། འདི་ལ་རོང་སྟོན་བློ་
བཟང་པས་ཡི་དམ་གྱི་སྒོམ་ལུང་གསན་ཞིང་། དེ་ལ་སློབ་དཔོན་ཆོས་རྗེ་མཁས་བཙུན་
ཡོན་ཏན་རྒྱ་མཚོའི་ཞལ་སྔ་ནས་དང་། དེ་ལ་ཁོ་བོས་ཞུས་པ་སྟེ་ཁུངས་བཙན་པ་གོ་བར་



190
རྒྱལ་རབས་ཆོས་འབྱུང་།
བྱེད་པའོ། །བླ་མ་ཆོས་འཕགས་པ་དང་ཆོས་རྒྱལ་མཚན་པ་གཉིས་ཀྱིས་སངས་སེང་
དགོན་པ་བཟུང་ནས་རྩ་འཇུག་གི་བཤད་པ་ལེགས་པར་མཛད་པས་གྲུབ་མཐའ་ལ་བློ་ཁ་
ཕྱོགས་པའི་གྲྭ་པ་མང་དུ་བྱུང་ཞིང་། བཤད་རྒྱུན་ཀྱང་དེང་སང་གི་བར་དུ་ཡོད་དོ། །བླ་
མ་ཟླ་བ་བཟང་པོས་ནི་འབྲུ་ལ་དགོན་པ་བཏབ་སྟེ། དགེ་འདུན་གྱི་ཚོགས་བསྐྱངས་པས་
གྲྭ་ཚོགས་ཆེན་པོ་འདུས་པར་སྣང་ལ། དེ་རྗེས་བླ་མ་དགེ་འདུན་འཕེལ་བས་བཟུང་པ་
ཡང་དེང་སང་གི་བར་དུ་དར་རྒྱས་མུ་ཅན་དུ་ཡོད་དོ། །
སྟོད་ཀྱི་བྱང་སེམས་ཤེར་བཟང་ནི་མངའ་རིས་སུ་སྐུ་འཁྲུངས། དབུས་སུ་བྱོན་
ནས་རྗེ་ཐམས་ཅད་མཁྱེན་པ་ལ་མདོ་རྒྱུད་ཀྱི་གསུང་རབ་མང་པོ་གསན་པས་མཁས་པར་
གྱུར་ཅིང་། རྒྱལ་བ་ཙོང་ཁ་པ་ཆེན་པོའི་བསྟན་པ་རྣམ་པར་དག་པ་འདི་མངའ་རིས་
སྟོད་དུ་ཚུགས་ན་ཅི་མ་རུང་སྙམ་པའི་དགོངས་པས་མང་ཡུལ་དུ་ཕེབས་ཏེ། མངའ་
བདག་ཞུང་དང་བཅས་པ་དབང་དུ་བསྡུས་ནས་ཁྲི་སེ་དགོན་པ་བཏབ་པ་ལས་གྲྭ་ཚོགས་
དབྱར་དུས་ཀྱི་ཆུ་བོ་བཞིན་དུ་འཕེལ་བའི་འདུས་པ་ཆེན་པོ་རྣམས་བྱང་ཆུབ་ལམ་གྱི་རིམ་
པ་ཆེ་ཆུང་། སྡོམ་པ་གསུམ་གྱི་བསླབ་བྱ་དང་བཅས་པའི་གསུང་ཆོས་ཀྱིས་ཚིམ་པར་
མཛད་ཅིང་། བསླབ་བྱ་དང་ཚུགས་ཀྱི་བཅའ་ཁྲིམས་དམ་དུ་བསྡམས་པ་སོགས་ལས་
བྱང་སེམས་པ་ཞེས་བླ་མའི་སྙན་གྲགས་ཀྱིས་མངའ་རིས་སྐོར་གསུམ་གྱི་ནོར་འཛིན་མཐའ་
དག་ལ་ཁྱབ་པ་སྟེ། བྱང་སེམས་འདུལ་དཀར་བ་ལྟ་བུས་ཀྱང་ས་ཐག་རིང་བ་ཁྱད་དུ་
བསད་དེ་ཞབས་དྲུང་དུ་འཁོར་ཞེས་གྲག བྱང་སེམས་པའི་རྗེས་སུ་རིམ་པ་བཞིན་དྲུང་
དཔལ་ལྡན་ཤེས་རབ་པ། དྲུང་འཇམ་དབྱངས་རིན་ཆེན་པ། ཆོས་རྗེ་འཇམ་དབྱངས་
བློ་གྲོས་པ། དབོན་པོ་དཔལ་འབྱོར་བ་སོགས་གདན་སར་བྱོན། བྱང་སེམས་པ་དཔོན་



191
བཀའ་གདམས་ཆོས་འབྱུང་།
སློབ་གཉིས་ཀྱི་སྲས་དྲུང་མདོ་སྡེ་རིན་ཆེན་པས་ཟངས་དཀར་ཆོས་སྡེ་བཏབ་ནས་དགེ་
འདུན་གྱི་གྲྭ་བཙུགས་པ་འཕྲིན་ལས་བཟང་པོ་རྒྱུན་ཆགས་པར་བྱང་བ་སྟེ། དེང་སང་
ཡང་ཉིད་ཀྱི་དབོན་པོ་དཀའ་བཅུ་བ་ཉེ་བར་འཁོར་ཞེས་པས་དགོན་པ་བཟུང་ཡོད་དོ། །
ཆོས་རྗེ་ངག་དབང་གྲགས་པ་ནི་མངའ་རིས་སུ་སྐུ་འཁྲུངས། དབུས་སུ་བྱོན་
ནས་རྗེ་བཙུན་ཙོང་ཁ་པ་ཆེན་པོ་ལ་ཐེག་པ་ཆེན་པོའི་ཆོས་མང་པོ་གསན་པས་སྡེ་སྣོད་
འཛིན་པར་གྱུར་པའི་སྟེང་ནས་སྟོད་ཕྱོགས་སུ་བསྟན་པ་སྤེལ་བའི་དགོངས་པས་ཕེབས་
ཏེ༑ གུ་གེ་རྒྱལ་པོ་འབངས་དང་བཅས་པ་དབང་དུ་བསྡུས་ནས། མཐོང་ལྡིང་གི་ཆོས་
སྡེ་གསར་མ་བཏབ་པ་ལས་རབ་བྱུང་མང་ཏུ་འདུས་པ་རྣམས་ཐེག་པ་ཆེན་པོའི་ཆོས་ཀྱིས་
དགྱེས་པར་མཛད་པས། སྐྱ་སེར་ཐམས་ཅད་ཀྱི་ཡིད་ཀྱི་མུན་པ་རྗེ་བཙུན་ཙོང་ཁ་པ་
ཆེན་པོའི་འཕྲིན་ལས་ཀྱི་འོད་ཀྱིས་བསལ་བའི་དགེ་མཚན་རྒྱས་པར་གྱུར། དེའི་རྗེས་
སུ་རིམ་པ་བཞིན་དབོན་ནམ་མཁའ་བ། དྲུང་ཀུན་སྤངས་པ། ཆོས་རྗེ་རབ་བཟང་།
ཆོས་རྗེ་ལེགས་གྲུབ་སོགས་གདན་སར་རིམ་པར་བྱོན། དྲུང་ནམ་མཁའ་བས་ནི་ལི་ཀིར་
ཆོས་སྡེ་བཏབ་ལ་དཔེ་ཐུབ་ཀྱིའང་གཞི་གཏིང་བ་ཙམ་མཛད། དེ་ནས་ལི་ཀིར་དུ་རིམ་
པ་བཞིན་དྲུང་པ་ལྷ་དབང་བློ། དགེ་སློང་ཚུལ་བཟང་པ། ལི་ཀིར་ལྷ་བཙུན་པ་སོགས་
བྱོན། དྲུང་པ་ལྷ་དབང་བློས། བར་ཀྱོག་གི་ཆོས་སྡེ་བཏབ་ནས་ཀྱང་བསྟན་པ་ལ་བྱ་
བ་མཛད་པར་སྣང་། གཞན་ཡང་པུ་རངས་ན་སེར་ཆུང་དགོན་པ་ཞེས་བྱ་བ་དང་། ཁབ་
གུང་ཐང་གི་ཆོས་སྡེ་ནའང་དགེ་ལྡན་པའི་གྲྭ་ཚང་མང་དུ་ཡོད་པ་སོགས་ལས་མངའ་རིས་
སྟོད་ཀྱི་རྒྱལ་ཁམས་མཐའ་དག་ལ་རྗེ་བཙུན་ཙོང་ཁ་པ་ཆེན་པོའི་འཕྲིན་ལས་ཀྱིས་ཁྱབ་
པ་ཡིན་ནོ་ཞེས་ཤེས་པར་བྱའོ། །



192
རྒྱལ་རབས་ཆོས་འབྱུང་།
ལྡན་མ་ཡོན་ཏན་དཔལ་བ་ནི་གསུང་རབ་ལ་མཁས་པར་སྦྱངས་ཤིང་། ཐུགས་
ཀྱང་མཆོག་ཏུ་རྒྱལ་བ་ཞིག་སྟེ། ཁོང་ཁམས་ལ་འབྱོན་དུས། རྒྱལ་ཚབ་ཆོས་རྗེས།
རྗེ་རིན་པོ་ཆེའི་སྲས་ཁམས་སུ་བྱོན་པ་ཞིག་ལ་ཁྱེད་མཁྱེན་པ་ཆེ་བས། བསྟན་པ་ལ་བྱ་
བ་མཛད་དགོས་ཞེས་གསུངས་པ་ལ། ཁོང་པ་འུར་ཏེ་ཁམས་མི་དགོས་འདི་ཁར་ཡང་
གཟིམས་ཁང་དཀར་པོ་བ་ཡར་ཕུད། དེ་ནས་སུ་ཡོད་པ་ཞེས་གསུངས་པ་ཡིན་སྣང༌།
ཕྱིས་ལྡན་མའི་ཡུལ་དུ་ལབས་དགོན་པ་སོགས་བཏབ་སྟེ་དགེ་འདུན་གི་སྡེ་མང་པོ་སྤེལ་
ལོ༑ ༑ བླ་མ་རྒྱལ་མཚན་སེང་གེ་ནི་ལྷོ་པའི་སེའི་ཆར་འཁྲུངས། དབུས་སུ་བྱོན་ནས་
རྗེ་རིན་པོ་ཆེ་ལ་གསུང་ཆོས་གསན་པས་བཞེད་དོན་གྲུབ་པ་ན་རང་ཡུལ་བསྙེགས་ཏེ། ཆུ་
མོ་ཡོས་ལ་གནས་ཐང་དགོན་པ་བཏབ་ནས་དགེ་འདུན་གྱི་ཚོགས་བསྡུས་པས་ས་ཕྱོགས་
དེ་ཉིད་དུ་བཀའ་རྒྱུད་རིན་པོ་ཆེ་འདིའི་དབུ་ཚུགས་པར་སྣང༌།
སྨད་ཀྱི་བྱང་སེམས་ཤེར་བཟང་ནི་མདོ་ཁམས་སུ་སྐུ་འཁྲུངས། དབུས་སུ་བྱོན་
ནས་རྗེ་ཡབ་སྲས་ལ་གསུང་རབ་མང་པོ་གསན་ཏེ་མཁས་པ་ཆེན་པོར་གྱུར་པའི་མོད་ལ་
རང་ཡུལ་དུ་ཕེབས་ནས། མེ་སྦྲུལ་ལ་ཆབ་མདོ་བྱམས་པ་གླིང་གི་དགོན་པ་བཏབ་ཏེ་
དཀའ་ཆེན་གྱི་བཤད་པ་མཛད་པས་ཆོས་རྗེ་རྣམ་རྒྱལ་གྲགས་པ་དང་། སློབ་དཔོན་རྣམ་
པ་ལྔས་གཙོས་པའི་དགེ་འདུན་རབ་ཏུ་མང་པོ་དང་བཅས་པ་ཡོན་ཏན་ལ་འཁོར། རྒྱུ་
དེ་ཉིད་ཀྱིས་ན་བྱང་སེམས་ཆེན་པོ་ཞེས་པའི་སྙན་གྲགས་བཟང་པོས་མདོ་ཁམས་ཀྱི་སའི་
ཐ་གྲུ་ཀུན་ཏུ་ཁྱབ་པར་སྣང་། དེའི་རྗེས་སུ་ཆོས་དབང་གྲགས་པ་ནི་ཞང་ཞུང་འཁྲུངས།
དབུས་སུ་བྱོན་ཏེ་རྗེ་ཡབ་སྲས་གསུམ་གྱི་ཞབས་ལ་གཏུགས་ནས་མདོ་རྒྱུད་ལ་མཁས་པར་
སྦྱངས་པས་གཞུང་དོན་གདམས་པར་ཤར་ལ། ལྷག་པར་དུས་ཀྱི་འཁོར་ལོ་ལ་རྩལ་ཐོན་



193
བཀའ་གདམས་ཆོས་འབྱུང་།
པ་ཞིག་སྟེ་ཊཱིཀ་ཆེན་གྱི་མཇུག་རྫོགས་པའི་རྩོམ་པ་བཟང་པོ་མཛད་པ་ཉིད་ཀྱིས་ཤེས་སོ།།
དང་པོར་ནགས་ཤོད་སྦྲུལ་མདའི་གདན་ས་དང་། དེ་ནས་ཆབ་མདོ་ཆོས་རྗེར་ཕེབས་
ཏེ་པོ་ཏིའི་བཤད་པ་ལེགས་པར་མཛད། སྨོན་ལམ་གྱི་དབང་གིས་ཡུན་རིང་བ་ཙམ་མ་
བཞུགས་པར་སྦྲུལ་མདའ་ཉིད་དུ་བྱོན་ནས་གཞན་དོན་མཛད་པའི་མོད་ལ་སྐུ་གཤེགས།
དེ་ནས་རིམ་པ་བཞིན་མཚུར་སྟོན་ནམ་མཁའ་དཔལ། བྱང་སེམས་དབོན་པོ། ཆོས་
རྗེ་ཀུན་དགའ་དཔལ་བའི་བར་ཏེ་འདི་པ་དབུས་གཙང་དུ་མ་ཕེབས་པའི་ཁམས་དགེ་ཡིན་
འདུག་ཀྱང་ཐུགས་རྒྱུད་འབྱོངས་ཤིང་པོ་ཏིའི་འཇམ་བཤད་ལ་མཁས་པ་སོགས་ལས་གྲྭ་
ས་ལ་བཀའ་དྲིན་མཆོག་ཏུ་ཆེ་བ་ཞིག་བྱོན་པར་སྣང་། དེང་སང་ཆོས་རྗེ་ཨ་ནནྟ་པ་ཉིད་
བྱང་སེམས་ཆེན་པོའི་རྣམ་དཀར་གྱི་མཛད་པ་སྐྱོང་བཞིན་པའོ། །
གོང་དུ་ཇི་སྐད་བརྗོད་པ་ལྟར་རིན་བཟང་པ་སོགས་ལྔས་བཤད་པ་མཛད་པ་ལས།
ནུབ་གླིང་པ། ཡར་གླིང་པ། མར་གླིང་པ། ལྕང་ར་ཁ་པ། ཁུ་ཡུག་པ་སྟེ་གྲྭ་ཚང་ལྔ་
བྱུང་བ་ཡང་། སོ་སོའི་ཆོས་པར་འདོགས་པ་སོགས་ཉན་བཤད་འཕེལ་རྒྱས་རང་དུ་ཡོད་
དོ ༑དེ་ལྟར་ན་དགེ་ལྡན་བཏབ་ནས་འབྲས་སྤུངས་བཏབ་པའི་བར་ལོ་བརྒྱད། འབྲས་
སྤུངས་བཏབ་ནས་སེ་ར་ཐེག་ཆེན་གླིང་གི་བར་ལ་ལོ་བཞི། དེ་ནས་གནས་ཐང་གི་བར་
ལ་ལྔ། དེ་ནས་ཆབ་མདོའི་བར་ལ་ཉི་ཤུ་རྩ་གཅིག །དེ་ནས་དེང་སང་གི་ས་མོ་གླང་
འདི་ཡན་ལ་བརྒྱད་ཅུ་རྩ་བདུན་ཐལ་བར་ཤེས་པར་བྱའོ། །
ཆོས་རྗེ་རྣམ་རྒྱལ་གྲགས་པས་ལྡན་སྟོད་ཚེ་དཀར་ཆོས་སྡེ་བཏབ་ནས་གཞུང་
བཤད་མཛད་པའི་རྒྱུན་རྒྱས་པར་ཡོད་ཅིང་། དེའི་བླ་མ་ཤེར་འོད་པས་འབྲོང་སྡེ་མགོར་
ཕར་ཕྱིན་བཤད་པས་ཕན་ཐོགས་ལེགས་པོ་བྱུང་ཞེས་གྲག དེ་དག་ལས་གཞན་མཚོ་



194
རྒྱལ་རབས་ཆོས་འབྱུང་། །
དམར་ཁ། པུ་ཎེ་དགོན། ཉ་ཁམ་ཆོས་སྡེ། ཀ་མ་མདའ། བཙམ་མདའ། སྤགས་
ཤོད་དགོན་རྣམས་སུ་ཉན་བཤད་ཀྱི་རྒྱུན་རེ་འདུག་པ་དང་ཉག་རེའི་ཡུལ་ལ་སོགས་པའི་
དམར་ཁམས་སུ་ཆོས་གཞི་བཏེག་སྟེ། ཉན་བཤད་མཛད་པ་འདི་དག་ཕལ་ཆེར་དངོས་
སམ་བརྒྱུད་པའི་སྒོ་ནས་ཆབ་མདོ་བའི་ཕྲིན་ལས་ཀྱི་ཡན་ལག་ཡིན་པར་སེམས་སོ། །རོང་
པོ་ལྗགས་ནག་པས་ཀྱང་ཡུལ་དུ་དགེ་འདུན་གྱི་སྡེ་བཙུགས་ཏེ་བསྟན་པ་ལ་བྱ་བ་མཛད།
དེ་བཞིན་དུ་ལྷུ་ལ་དཀའ་བཅུ་བས་ཚུལ་ཁང་པའི་ས་ཆར་དང་། བླ་མ་ཡོན་བློ་བས་གླིང་
གིས་ཆར་དང་ཆོས་རབ་འབྱམས་པས་མུ་ནེ་འགྲམ་དང་། ཡང་སྟེངས་རིན་པོ་ཆེས་
རང་ཡུལ་དང་། རྒྱས་སྟོན་པ་དང་། སངས་ཡེས་བས་གུང་རུའི་ཡུལ་དུ་བསྟན་པ་
སྤེལ་ལ། གཞན་ཡང་ཀ་ཐོ་རྩེ་ཐོ་གཉིས། ཀོ་རི་གཉིས། དཔལ་འབར་དང་བཅས་པ་
རྣམས་སུ་དགེ་འདུན་གྱི་སྡེ་རྒྱས་ཤིང་མདོ་སྔགས་ཅི་རིགས་ཀྱི་ཉན་བཤད་རེ་སྣང་བ་དང།
ཚ་བ་སྒང་། གོ་འཕར། ཕོ་ཁང་པའི་ཡུལ་ལ་སོགས་པར་ཡང་རྗེ་རིན་པོ་ཆེའི་བསྟན་
པ་མཚོ་ལ་པདྨས་བརྒྱན་པ་བཞིན་དུ་མཛེས་ཆགས་པ་སྟེ། མདོར་ན་སངས་རྒྱས་འཇིག་
རྟེན་དུ་བྱོན་པ་ལྟ་བུ་ཡིན་ནོ་ཞེས་བྱའོ། །དེ་ལྟར་གོང་དུ་ཇི་སྐད་རྒྱ་ཆེར་བསྙད་པ་ལས་
ན་ལྷ་དང་བཅས་པའི་འཇིག་རྟེན་གྱི་འདྲེན་པ་གཅིག་པུ་བདག་ཅག་རྣམས་ཀྱི་བླ་མ་རྒྱལ་
བ་ཙོང་ཁ་པ་ཆེན་པོ་དེ་ཉིད་ཀྱིས། ཞིང་འདིར་ཆོས་ཀྱི་ལོ་བསྐོར་བའི་ཚེ་གང་གི་ཞབས་
སེན་སྤྱི་བོར་མ་བཀོད་པའམ། ཡིད་ཀྱིས་མངོན་པར་མ་མཆོད་པའི་ས་སྐྱོང་། བླ་ཆེན་
མཁན་ཆེན་པ། སྤྱན་སྔ་བ། ཉན་བཤད་པ། རྟོགས་ལྡན་གང་ཡང་། ནུབ་ཛ་ལན་དྷ་
ར་ནས། ཤར་རྒྱ་ནག་པོའི་ཕོ་བྲང་ལ་ཐུག་པའི་བར་གྱི་རྒྱལ་ཁམས་འདིར་སྔོན་ཆད་
མ་བྱུང་ཞེས་བྱ་བར་ངེས་སོ། །



195
བཀའ་གདམས་ཆོས་འབྱུང་།
དེ་དག་རྒྱུ་མཚན་སླར་ཡང་དཔེར་བརྗོད་ན། དཔལ་ལྡན་ས་སྐྱ་པའི་མདོ་སྔགས་
ཀྱི་བསྟན་པའི་བདག་པོར་གྲགས་པ། རོང་སྟོན་སྨྲ་བའི་སེང་གེ་དང་། ངོར་པ་ཀུན་
བཟང་པའི་དྲུང་གིས་ཀྱང་གསུང་ཆོས་ཀྱི་འབྲེལ་པ་ཞུས་པ་ཁོ་ནར་སྣང་ཞིང་། དཔལ་
འཇིགས་མེད་གྲགས་པ་ཉིད་སྔགས་མཚན་ཉིད་ཀྱི་ལམ་རིམ་གཟིགས་པས་ཐུགས་ཕྲོགས་
ཏེ༑ ལེགས་བཤད་ཀྱི་བགོ་སྐལ་བླང་བའི་དགོངས་པ་རྩེ་གཅིག་པ་ལ་ཞུགས་ཞེས་གྲག་
སྟེ་ཉིད་ཀྱིས་ཞུ་ཡིག་ཕུལ་བ་ལས། ཁྱེད་ཀྱི་རྣམ་ཐར་ཆེན་པོའི་ཆེན་པོ་རྣམས། །རིང་
ན་གནས་ཀྱང་མངོན་སུམ་བཞིན་དུ་ཐོས། །ཕར་ཕྱིན་སྔགས་ཀྱི་ལམ་རིམ་གཉིས་ཀྱང་
ཐོས། །དེས་ཀྱང་བདག་ཡིད་སྤྲོ་དང་དགའ་བར་གྱུར། །ཞེས་དང་། བདག་འཛིན་
རྟེན་འདི་འདི་ནས་ཕ་རོལ་ཏུ། །མྱུར་བར་དུས་ཀྱི་ཕོ་ཉས་མ་བོས་ན། །སངས་རྒྱས་
སྤྲུལ་སྐུ་དངོས་དེ་མཇལ་བ་དང༌། །དེར་བཞུགས་མཁན་སློབ་རྣམས་དང་མཇལ་བ་
དང༌། །དམ་པ་ཁྱོད་དང་ཆོས་ཀྱི་བཀའ་མཆིད་ལ། །དེ་ཕྱོགས་བགྲོད་ལ་རྩེ་གཅིག་
ཡིད་ཞུགས་པ། །རྟག་ཏུ་ངུ་དེ་ཤེར་ཕྱིན་འཚོལ་བ་ལྟར། །ཞེས་འབྱུང་། གཞན་ཡང་
ཡེ་དབང་ཆོས་ཀྱི་རྒྱལ་པོས་ཚིག་དོན་བཟང་པོའི་ཞུ་ཡིག་རིན་ཐང་མེད་པའི་མཆོད་རྫས་
དང་བཅས་པ་སྤྲིངས་ནས་ཕོ་བྲང་དུ་སྤྱན་འདྲེན་པ་བཏང་བ་ཉིད་དང་། བདག་པོ་རྣམ་
རྒྱལ་གྲགས་པའི་དྲུང་གིས་དད་པའི་མཚོ་ཆེན་པོ་ལས་བྱུང་བའི་བསྟོད་ཚིག་པདྨ་དཀར་
པོའི་ཕྲེང་བ་སྤེལ་བ་མིག་ལམ་དུ་གྱུར་པ་ཉིད་ཀྱིས་ངེས་པ་སྟེར་བར་འགྱུར་རོ། །རྒྱུ་
མཚན་དེའི་ཕྱིར་དགེ་ལྡན་བཀའ་རྒྱུད་ནོར་བུའི་ཕྲེང་བ་ལས། །འགྲོ་བ་གང་གིས་བགྲངས་
པ་དོན་ཡོད་འགྱུར། །ཞེས་སྦྱར་ཏེ། དེང་སང་གི་དུས་སུ་ཡང་བདག་ལེགས་སུ་འདོད་
པ་རྣམས་ཀྱིས་བཀའ་རྒྱུད་རིན་པོ་ཆེ་འདི་ལ་སྙིང་གི་ཁོང་ནས་གུས་པར་བྱ་རིགས་ལ།



-
-
-
-
་
་
རྒྱལ་རབས་ཆོས་འབྱུང་
196
ཧ་ཅང་གུས་པ་མ་ཐོབ་ཀྱང་། ཡིད་ཀྱི་ཉེས་པ་རང་བཞིན་གདུག་པ་སྟེ། །མི་རིགས་
པ་ཡི་ཆོས་ལའང་མི་རིགས་ན། །ཐེ་ཚོམ་ཟ་བའི་ཆོས་ལ་སྨོས་ཅི་དགོས། །དེ་ཕྱིར་
བཏང་སྙོམས་བཞག་ལེགས་ཉེས་པ་མེད། །ཅེས་འབྱུང་བ་ལྟར་བཏང་སྙོམས་སུ་བཞག་
པར་བྱའི། བཤེས་གཉེན་དང་། གྲོགས་ངན་དག་གིས་དབྱེན་བཅོས་ཏེ། དུག་སྦྲུལ་
གྱིས་གླ་རྩིའི་དྲི་ཚོར་བ་ལྟར་བྱེད་པ་ནི་ཅི་ནས་ཀྱང་སྤང་བར་འོས་ཏེ། ཆོས་ལ་བརྟེན་
པའི་སྡིག་ཆེན་པོར་འགྱུར་བས་སོ། །འདི་ལ་དགོང་ནས་སྤྱན་སྔའི་ཞལ་ནས། མཚམས་
ཞིག་ན་མི་ལུས་ཐོབ་པས་ཀྱང་ཕུང་། མ་ཐོབ་ན་དེ་ཙམ་པའི་སྡིག་གསོག་ག་ན་ཐུབ།
མཚམས་ཞིག་ན་ཆོས་སྒོར་ཞུགས་པས་ཀྱང་ཕུང་། མ་ཞུགས་ན་དེ་ཙམ་པའི་སྡིག་གསོག་
ག་ན་ཐུབ་གསུངས་ཏེ་ཤིན་ཏུ་མད་དོ། །
དེ་ལྟར་ལེགས་པར་བཤད་པའི་ངག་གིས་ཆེ་ཐང་དུ་གདམས་ཀྱང་མཉན་པར་
མི་བྱེད་ན་སྔོན་བསགས་ཀྱི་ལས་མཐུ་བཙན་པའི་གཞན་དབང་ཅན་ཁོ་ན་ཡིན་པ་གོར་
མ་ཆགས་པས་དམ་པ་རྣམས་ཀྱིས་ཐུགས་བརྩེ་བའི་ཡུལ་དུ་མཛད་པ་མ་གཏོགས་གཞན་
ཅི་ཡང་བྱར་མེད་ལ། བཀའ་རྒྱུད་འདིར་ཞུགས་ཕྱིན་ཆད་ནས་ནི། ཨེ་མའོ་སྐལ་བ་
བཟང་སྙམ་དུ་ཡིད་ལ་བརྣགས་ཏེ། ཐོས་བསམ་ལས་གསུམ་གྱི་འཁོར་ལོ་ལ་ནན་ཏན་
བསྐྱེད་ནས་བསྟན་པ་རིན་པོ་ཆེ་ལ་བྱ་བ་བགྱི་བར་འོས་ཤིང་། དེ་ཙམ་དུ་རྔོ་མ་ཐོགས་
ནའང་། སྙིང་ལ་རུས་པ་བཅུག་ནས་ནུས་པ་གང་མཆིས་ཀྱིས་བསྟན་པ་ལ་ཕན་པར་
བྱ་དགོས་ཀྱི། སྐྱེ་བོ་ལ་ལ་ཆོས་རྣམས་བུ་རམ་གྱི་གོར་པོ་བཞིན་དུ་རོ་གཅིག་ཡིན་པ་
སྐད། གྲུབ་མཐའ་གང་ལའང་ཁྱད་པར་མེད་པ་སྐད་སྨྲ་ཞིང་ཅི་དགར་འཁོད་པ་ནི། ཆུ་
མེད་པའི་ཁྲོན་པ་དང་རི་མོའི་མར་མེ་བཞིན་དུ་དགོས་ནུས་མེད་དོ། །



197
བཀའ་གདམས་ཆོས་འབྱུང་།
བསྟན་པ་རིན་པོ་ཆེ་འདི་ལ་རབ་ཏུ་དང་བའི་ཐུགས་དང་ལྡན་ཞིང་མཁོ་དགུའི་
ཡོ་བྱད་འོས་པ་བཞིན་སྦྱོར་བའི་སྦྱིན་བདག་ཆེ་འབྲིང་རྣམ་པར་ཡང་། སྔོན་ནས་བསགས་
པའི་ལས་འབྲེལ་བཟང་པོས་སླུ་བ་མེད་པར་བྱས་པ་ཉིད་དགོངས་ལ། སྙིང་པོ་བྱང་ཆུབ་
ལ་མཆིས་ཀྱི་བར་དུ་དབུ་བཙུག་གི་རྒྱན་བཞིན་དུ་མཆོད་ཅིག་ཅེས་སྙན་པར་སྨྲ་བ་སྟེ།
བཀའ་རྒྱུད་འདི་ལ་བསྟེན་ན་དགེ་མཚན་གཞན་ལྟ་ཞོག ཡུལ་ཁྱད་པར་ཅན་ལ་སྐུར་
འདེབས་ཀྱི་དངོས་སྡིག་ཆེན་པོ་ཡང་ངང་གིས་ལྡོག་པར་འགྱུར་བས་སོ། །
དེ་ཡང་ཇི་སྐད་དུ་བཀའ་གདམས་གསར་རྙིང་གི་དམ་པ་རྣམས་ཀྱིས་ཡོངས་
འཛིན་ལས་གསུང་རབ་ཀྱི་གསན་པ་མཛད་པའི་བྱུང་བ་བརྗོད་པ་ལས་ན། དགེ་བའི་
བཤེས་གཉེན་ལས་ཡོན་ཏན་འཕེལ་བར་འགྱུར་རོ་ཞེས་བཤེས་གཉེན་གྱི་ཡོན་ཏན་བསྔགས་
པ་ལ་ཡང་བརྗོད་པར་བྱའོ། །ཡོན་ཏན་དང་ལྡན་ན་འཇིག་རྟེན་དགའ་འགྱུར་རོ་ཞེས་
བདག་ཡོན་ཏན་གྱིས་བརྒྱན་པ་བསྔགས་པ་ལ་ཡང་བརྗོད་པར་བྱའོ། །གསུང་རབ་ལ་
གསན་པ་མཛད་པའི་མཐར་མཁས་པར་བྱོན་པའི་བྱུང་བ་བརྗོད་པ་ལས་ན། བརྩོན་
འགྲུས་ཀྱིས་ཅི་ཡང་འགྲུབ་པར་འགྱུར་རོ་ཞེས་བརྩོན་འགྲུས་ཀྱི་ཡོན་ཏན་བསྔགས་པ་ལ་
ཡང་བརྗོད་པར་བྱའོ། །གདུལ་བྱའི་དོན་འབའ་ཞིག་མཛད་པའི་བྱུང་བ་བརྗོད་པ་ལས་
ན༑ སྐྱེས་བུ་དཔའ་བོ་རྣམས་ནི་གཞན་དོན་ལ་ཞུགས་སོ་ཞེས་བྱང་ཆུབ་སེམས་དཔའི་
ཡོན་ཏན་བསྔགས་པ་ལ་བརྗོད་པར་བྱའོ། །རྣམ་ཐར་མྱ་ངན་འདས་བྱུང་མ་རྣམས་བརྗོད་
པ་ལས་ན། སྐྱེས་བུ་དམ་པ་ཅི་འདྲ་ཞིག་ཡིན་ཀྱང་གཞན་ངོར་མྱ་ངན་ལས་འདས་ཚུལ་
སྟོན་པར་ངེས་སོ་ཞེས་མི་རྟག་པའི་གཏམ་བརྗོད་པ་ལ་ཡང་སྦྱར་བར་བྱའོ། །དགེ་འདུན་
གྱི་སྡེ་དང་བཅས་པའི་གཙུག་ལག་ཁང་བཞེངས་པའི་བྱུང་བ་བརྗོད་པ་ལས་ན། སྐྱེས་



198
རྒྱལ་རབས་ཆོས་འབྱུང་།
བུ་དམ་པ་རྣམས་བསྟན་པ་རྒྱུན་ཆགས་པ་ཁོ་ནའི་ཐབས་མཛད་དོ་ཞེས་དམ་པའི་བསྔགས་
པ་མཆོག་ཏུ་བརྗོད་པ་ལ་ཡང་སྦྱར་བར་བྱའོ། །སངས་རྒྱས་ཀྱི་བསྟན་པ་དགེ་འདུན་
ལ་རག་ལས་སོ། །ཞེས་འཕགས་པའི་དགེ་འདུན་གྱི་ཆེད་དུ་བསྔགས་པ་བརྗོད་པ་ལ་ཡང་
སྦྱར་བར་བྱའོ། །དེ་ལ་སྔོན་བྱོན་བཀའ་གདམས་བླ་མའི་ཆོས་འབྱང་མཛད་པ་འགའ་
ཟུང་སྣང་ཞིང༌། མཆོག་ཏུ་བདག་གི་བླ་མ་ཨ་ནནྟ་དྷ་བྷྱཱའི་ཞལ་སྔ་ནས་ཀྱིས་བཀའ་
གདམས་རིན་པོ་ཆེ་གསལ་བའི་སྒྲོན་མེ་ཞེས་བྱ་བའི་ལོ་རྒྱུས་ཆེན་མོ་མཛད་ཡོད་པའི་ཕྱིར་
ན་འདིར་མདོར་བསྡུས་ཙམ་ལས་མ་སྦྱར་ལ། རྗེ་བཙུན་ཙོང་ཁ་པ་ཆེན་པོའི་བཀའ་རྒྱུད་
ལས་བརྩམས་པའི་ཆོས་འབྱུང་རྒྱས་པ་སྔོན་ཆད་མེད་པ་ལས་ན་ངོ་མཚར་གཏམ་གྱི་ཕྲེང་
བ་ནུབ་ཏུ་ཉེ་བ་ཙམ་དུ་གྱུར་པ་འདི་ཡིད་ལ་བརྣགས་པ་དང་། བདག་ཉིད་བཀའ་རྒྱུད་
རིན་པོ་ཆེ་འདི་ལ་མངོན་པར་དད་པ་དག་གིས་ཉེ་བར་ལེན་པའི་རྒྱུ་བྱས་ཤིང་། ལོ་རྒྱུས་
ཀྱི་ཆ་ནས་བག་ཆགས་ཉུང་ཟད་སད་པ་འདྲས་རྣམ་ཐར་སྤེལ་བའི་བློ་གྲོས་ཀྱི་འཇུག་པ་
ཡང་མི་དམན་པ་ཉིད་ཀྱིས་ལྷན་ཅིག་བྱེད་རྐྱེན་བྱས་ཏེ། ཁོ་བོས་སྐལ་བཟང་མཐའ་
དག་གི་ཡིད་ཀྱི་མཛེས་རྒྱན་འདི་གཏམ་དུ་བྱས་སོ། །
འདིར་སྨྲས་པ། འཛམ་གླིང་མཁས་པ་ཀུན་གྱི་རྣ་བའི་རྒྱན། །ཨ་ཏི་ཤ་ཡི་བཀའ་
རྒྱུད་ངོ་མཚར་ཅན། །བཀའ་གདམས་དམ་པའི་རྣམ་ཐར་ངང་མོའི་གཟུགས། །བདག་
ཡིད་དད་པའི་རོལ་མཚོར་ཅི་ཡང་འབབ། །གྲངས་མེད་བསྐལ་པར་ཚོགས་གཉིས་བསགས་
པ་ལས། །སྐུ་བཞིའི་གོ་འཕང་མཐོན་པོར་གཤེགས་པ་ཡི། །རྗེ་བཙུན་ཙོང་ཁའི་རྨད་
བྱུང་མཛད་པ་ནི། །དྲན་པ་ཡིས་ཀྱང་དང་པའི་སྤུ་ལོང་གཡོ། །ཨེ་མ་འདི་ལྟའི་ཕུལ་
བྱུང་རྣམ་ཐར་གྱིས། །ཡིད་རབ་མི་འཕྲོག་དཔྱོད་ལྡན་སུ་ཞིག་ཡོད། །དེ་ཕྱིར་ཕྱོགས་



199
བ
བ
བ
ས ་ ་
བཀའ་གདམས་ཆོས་འབྱུང་།
སུ་འཛིན་པའི་སེམས་བོར་ལ། །ཡ་མཚན་མཆོག་འདིར་དད་པ་ལྷུར་བྱོས་ཤིག །དེང་
དུས་མཁས་པ་བས་ཀྱང་ལྷུན་པོ་བཀུར། །ཆོས་པ་ཕལ་ཆེར་ཆགས་སྡང་དབང་དུ་སོང་།།
མ་རུངས་སྐྱེ་བོའི་སྤྱོད་ཚུལ་འདི་ལྟ་ན། །དམ་པ་རྣམས་ཀྱི་རྣམ་ཐར་ལྷག་པར་དྲན། །རྒྱ་
བོད་མཁས་པ་ཀུན་གྱི་ཡང་རྩེ་མཆོག །མཁས་གྲུབ་ཆོས་རྗེས་རྗེ་བཙུན་ཙོང་ཁ་པའི།།
རྣམ་ཐར་དད་པའི་འཇུག་ངོགས་ཞེས་བྱ་བ། །སྐལ་བཟང་རྣ་བའི་རྒྱན་དུ་མཛད་མོད་
ཀྱང་། །ཡབ་རྗེ་དམ་པའི་མདོ་སྔགས་གཞུང་ལུགས་རྣམས། །འཛམ་གླིང་ས་ཡི་ཐ་
གྲུར་ཁྱབ་མཛད་པ། །མཁས་པའི་དབང་པོ་རིམ་པར་བྱོན་ཚུལ་གྱི། །ངོ་མཚར་ལེགས་
བཤད་སྤེལ་བ་སྔོན་མ་བྱུང་། །ཨ་ཏི་ཤ་དང་ཙོང་ཁ་པས། །བསྟན་པའི་སྲོལ་ཆེན་
བཏོད་པ་ནས། །དེང་སང་མཁས་རྣམས་བྱོན་པའི་བར། །བསྡེབས་ལེགས་རྒྱན་གྱིས་
སྤེལ་བ་འདི། །ཤཱཀྱའི་བསྟན་ལ་ལོ་རྒྱུས་སྨྲ་བའི་མཆོག །བུ་སྟོན་ཁ་ཆེ་ཞ་ལུ་ནས་གཤེགས་
པ༑ ༑གངས་ཅན་དབུས་ཀྱི་ལོ་རྒྱུས་མཁན་གཅིག་པུ། །བསོད་ནམས་གྲགས་པའི་དབང་
དུ་གྱུར་པས་སྦྱར། །སྔོན་བསགས་བསོད་ནམས་གསེར་གྱི་རང་བཞིན་རྣམ་དཔྱོད་ནོར་
འཛིན་རབ་ཡངས་པར། །མདོ་སྔགས་གཞུང་བརྒྱའི་ཆུ་ཀླུང་རབ་འཁྱིལ་གྲགས་པ་དབུ་
བའི་འཛུམ་དཀར་ཅན། །སྙན་ཚིག་དབའ་རླབས་ཟེགས་མ་རབ་འཐོར་ལོ་རྒྱུས་མུ་ཏིག་
ཕྲེང་མཛེས་འདི། །སྔོན་མེད་ལེགས་བཤད་གསར་དུ་རབ་སྤེལ་ཕྱོགས་ཀྱི་བུ་མོའི་རྣ་
བའི་རྒྱན། །བཀའ་གདམས་གསར་རྙིང་དགེ་བའི་བཤེས་གཉེན་ལ། །རྣམ་ཐར་པདྨ་
དཀར་པོས་མཆོད་པ་ཡིས། །རབ་དཀར་ཡིད་རབ་འཕྲོག་ལས་བཀའ་གདམས་ཀྱི།།
ལུགས་བཟང་དྲི་ཡིས་ཕྱོགས་ཀུན་ཁྱབ་གྱུར་ཅིག །གཞན་ཡང་དམ་པའི་ཡོན་ཏན་བསྔགས་
པ་ཡི། །རྣམ་དཀར་ནོར་བུའི་ཐེམ་སྐས་འཛེགས་པ་ལས། །འགྲོ་འདི་ཨ་ཏི་ཤ་དང་



200
རྒྱལ་རབས་ཆོས་འབྱུང་།
ཙོང་ཁ་པའི། །ཕོ་བྲང་མཁའ་སྤྱོད་ཉམས་དགར་ཕྱིན་གྱུར་ཅིག །བདག་ཀྱང་རྣམ་
ཐར་ནོར་བུ་ཆུ་ཤེལ་གྱི། །འོད་དཀར་སྙིང་གི་འཛིན་མར་ལྷུང་བ་ལས། །ཆགས་སྡང་
ཚ་གདུང་མ་ལུས་ཀུན་བསལ་ཏེ། །དགེ་སྣང་ཀུནྡའི་ཚལ་གྱིས་མཛེས་གྱུར་ཅིག །
ཅེས་བཀའ་གདམས་གསར་རྙིང་གི་ཆོས་འབྱུང་ཡིད་ཀྱི་མཛེས་རྒྱན་ཞེས་བྱ་བ་འདི་ནི།
མངོན་པར་དང་བའི་དད་པ་དང་། མཁས་པ་དགྱེས་པའི་ཤེས་རབ་ཀྱིས་བསྐུལ་ཏེ། ཡུལ་གངས་
ཅན་གྱི་དབུས་སུ་སྐྱེས་པའི་ལོ་རྒྱུས་པ་བསོད་ནམས་གྲགས་པའི་དཔལ་རྣམ་དཔྱོད་མཆོག་གི་སྡེས།
ཐུབ་པའི་དབང་པོ་ཆོས་ཀྱི་དབྱིངས་སུ་ཐིམ་ནས་བསྟན་པ་ལོ་ཉིས་སྟོང་སུམ་བརྒྱ་དྲུག་ཅུ་རྩ་ལྔ་
ལ་ཉེ་བ་ཏིང་ངེ་འཛིན་གྱི་ལེའུའི་དུས་ཀྱི་འགལ་བའི་ལོ་ཞེས་པ་ས་མོ་གླང་གི་སྟོན་ཟླ་ར་བའི་ཡར་
ཚེས་བཟང་པོ་ལ་འབྲོག་རི་བོ་ཆེ་དགེ་ལྡན་རྣམ་པར་རྒྱལ་བའི་གླིང་དུ་སྦྱར་བ་འདིས་ཀྱང་བསྟན་
པ་རིན་པོ་ཆེ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག། །།སརྦ་མངྒ་ལཾ།



201
༄༅། །དམ་པའི་ཆོས་འདུལ་བའི་ཆོས་འབྱུང་དད་པའི་
འབབ་སྟེགས་ཞེས་བྱ་བ་བཞུགས་སོ།།
༄༅། །ཡིད་བཞིན་ནོར་བུས་འགྲོ་བའི་དབུལ་སེལ་ལྟར། །ཐར་འདོད་ཡོངས་
ཀྱི་འདོད་དགུ་སྟེར་བྱེད་པ། །དམ་ཆོས་འདུལ་བ་གསུངས་མཛད་ཐུབ་དབང་གི །ཞབས་
ཀྱི་པདྨོར་གུས་པས་ཕྱག་འཚལ་ལོ། །འདུལ་བ་འཛིན་པ་འཕགས་པ་ཉེ་བར་འཁོར། །ཀུན་
དགའ་བོ་དང་ཤ་ནའི་གོས་ཅན་དང་། །ཉེར་སྦས་ལ་སོགས་ཆོས་ཀྱི་སྤྱན་ལྡན་པ། །དགྲ་
བཅོམ་ཆེན་པོ་རྣམས་ལ་གུས་ཕྱག་འཚལ། །བསྟན་བཅོས་མཛད་པ་བྲམ་ཟེ་ཡོན་ཏན་
འོད། །ཤཱཀྱ་འོད་དང་མི་ཏྲ་རྣམ་གསུམ་དང་། །ཚུལ་ཁྲིམས་བསྐྱངས་དང་དུལ་བ་
ལྷ་ལ་སོགས། །འཕགས་ཡུལ་འགྲེལ་མཛད་རྣམས་ལ་ཕྱག་འཚལ་ལོ། །བསྟན་པའི་
མེ་རོ་སློང་མཛད་ཀླུ་མེས་ཞབས། །གཟུས་དང་རྒྱ་འདུལ་ལ་སོགས་བོད་ཡུལ་གྱི། །འདུལ་
འཛིན་རྣམས་ལ་བཏུད་ནས་འདུལ་བ་ཡི། །ཆོས་འབྱུང་ལོ་རྒྱུས་མདོ་ཙམ་གསལ་བར་
བྱ༑ ༑
དེ་ལ་འདིར་བདག་ཅག་གི་སྟོན་པ་ཐུབ་པའི་དབང་པོ་མེ་ཕོ་རྟའི་ལོ་ལ་སྐུ་འཁྲུངས།
སོ་ལྔ་པ་ལྕགས་འབྲུག་ལ་སངས་རྒྱས་པར་གྲགས་ཆེ། དུས་འཁོར་ཊིཀ་ཆེན་དུ་ཆུ་རྟ་
ཞེས་གསུངས་པ་ལྟར་ན་སོ་བདུན་པ་ལ་སངས་རྒྱས་པར་བཞེད་དོ། །སངས་རྒྱས་ནས་
གདུལ་བྱ་ལ་བདེན་བཞིའི་ཆོས་འཁོར་བསྐོར། དེ་དང་ཕྱོགས་མཐུན་པའི་ཤོ་ལོ་ཀ་བདུན་



202
རྒྱལ་རབས་ཆོས་འབྱུང་།
བརྒྱ་ཡོད་པའི་ཕའི་སོ་སོར་ཐར་པའི་མདོ། ཤོ་ལོ་ཀ་བརྒྱད་བརྒྱ་ཡོད་པའི་མའི་སོ་སོར་
ཐར་པའི་མདོ། དེ་གཉིས་ཀྱི་དགོངས་འགྲེལ་ཤོ་ལོ་ཀ་འབུམ་ལ་སུམ་བརྒྱ་མ་ལོངས་
པའི་ལུང་སྡེ་བཞི། ཕྱོགས་མཐུན་གྱི་མདོ་ལ། དགེ་སློང་ལ་རབ་ཏུ་གཅེས་པའི་མདོ།
ཚུལ་ཁྲིམས་ཡང་དག་པར་ལྡན་པའི་མདོ། དགེ་བ་དང་མི་དགེ་བ་བསྟན་པའི་མདོ། རྣམ་
པར་སྨིན་པ་ལྕི་ཡང་བསྟན་པའི་མདོ། མཁར་བསིལ་གྱི་མདོ། མཁར་བསིལ་འཆང་
བའི་ཀུན་སྤྱོད་སྟོན་པའི་མདོ། གཎྜིའི་མདོ། སྦྱངས་པའི་ཡོན་ཏན་བསྟན་པའི་མདོ་
རྣམས་བཀའ་སྩལ།
དེ་ལྟར་སྟོན་པས་ཆོས་ཀྱི་འཁོར་ལོ་བསྐོར་ནས། དགུང་ལོ་བརྒྱད་ཅུ་ལ་བབ་
པ༑ དཔྱིད་ཟླ་ཐ་ཆུང་སྐར་མ་ས་གས་ཉ་བའི་ཚེས་བཅོ་ལྔ་ལ་མྱ་ངན་ལས་འདས་པའི་
ཚུལ་བསྟན་པའི་དབྱར་དེའི་ཕྱི་ལོའི་དབྱར་རྒྱལ་པོའི་ཁབ་བདེ་ཆེན་མའི་ཕུག་ཏུ་རྒྱལ་
པོ་མ་སྐྱེས་དགྲས་སྦྱིན་བདག་དང་། འོད་སྲུང་ཆེན་པོས་དགེ་འདུན་གྱི་གནས་བརྟན་
མཛད་པའི་དགྲ་བཅོམ་པ་ལྔ་བརྒྱས་དབྱར་གནས་པར་ཁས་བླངས་སོ། །དེའི་ཚེ་བསྡུ་
བ་པོ་རང་མ་གཏོགས་པའི་རྣམ་སྦྱར་བརྩེགས་པའི་སྟེང་དུ་ཀུན་དགའ་བོ་འཛེགས་ཏེ། འོད་
སྲུང་གིས་ཀུན་དགའ་བོ། ཆོས་ཀྱི་འཁོར་ལོ་བསྐོར་བའི་མདོ། །བཅོམ་ལྡན་འདས་
ཀྱིས་གང་དུ་གསུངས། །ཤེས་རབ་ཆེན་པོ་ཁྱོད་ཀྱིས་སྨྲོས། །བདེ་གཤེགས་སྲས་པོ་
ཁྱོད་སྨོས་ཤིག །ཅེས་གསོལ་བས། ཞལ་མཉན་ཡོད་དུ་ཕྱོགས། ཐལ་མོ་སྦྱར། གདོང་
མཆི་མས་གང་། སྙན་པའི་གདངས་དང་བཅས་ཏེ། འདི་སྐད་བདག་གིས་ཐོས་པ་དུས་
གཅིག་ན། ཞེས་བྱ་བ་ལ་སོགས་པས་མདོ་སྡེའི་སྡེ་སྣོད་བསྡུས། དེ་ཡང་མདོ་སྡེའི་སྡེ་
སྣོད་ཇི་སྙེད་གསུངས་པ་ཐམས་ཅད་ཚིགས་གཅིག་ཀྱང་ལྷག་ཆད་མེད་པར་བློ་ལ་ཐོན་



203
འདུལ་བའི་ཆོས་འབྱུང་།
ནས་འདོན་པའོ། །དེ་ནས་འཕགས་པ་ཉེ་བར་འཁོར་གྱིས་སྔ་མ་བཞིན་དུ་འདུལ་བའི་
སྡེ་སྣོད་དང་། དེ་ནས་འོད་སྲུངས་ཆེན་པོས་སྔ་མ་བཞིན་དུ་མངོན་པའི་སྡེ་སྣོད་བསྡུས་
སོ༑ ༑བསྟན་པའི་གཏད་རབས་ཀྱང་། ལེགས་པར་གསུངས་མཛད་ཐུབ་པའི་དབང་
པོ་དང་། །འོད་སྲུངས་ཀུན་དགའ་ཤ་ནའི་གོས་ཅན་དང་། །ཉེར་སྦས་དྷི་དྷི་ཀ་དང་
ནག་པོ་དང་། །ལེགས་མཐོང་ཆེན་པོ་བསྟན་པའི་གཏད་རབས་བདུན། །ཞེས་པའི་གོ་
རིམ་བཞིན་ནོ། །
དེ་ནས་བསྡུ་བ་གཉིས་པ་ནི། སྟོན་པ་མྱ་ངན་ལས་འདས་ནས་ལོ་བརྒྱ་དང་བཅུ་
ལོན་པ་ན། ཡངས་པ་ཅན་གྱི་དགེ་སློང་རྣམས་ཀྱིས། ཧུ་ལུ་ཧུ་ལུ་ཡི་རང་དང་། །ཀུན་
སྤྱོད་སྣོད་དང་ལན་ཚྭ་དང་། །ལམ་དང་སོར་མོ་གཉིས་དཀྲུགས་གདིང་། །གསེར་
གྱི་རུང་བ་དག་དང་བཅུ། །ཞེས་པ་ལྟར་གྱི་མི་རུང་བའི་གཞི་བཅུ་སྤྱད་པ་ལ། དགྲ་
བཅོམ་པ་གྲགས་པ་ལ་སོགས་པ་བདུན་བརྒྱས་སུན་ཕྱུངས། ཡངས་པ་ཅན་པའི་དགེ་
སློང་རྣམས་ལ་གནས་དབྱུང་བྱས་ཏེ་བཀྲ་ཤིས་ཀྱི་གསོ་སྦྱོང་བྱས་པ་ལ་འཆད། སྦྱིན་
བདག་ནི་ཆོས་རྒྱལ་མྱ་ངན་མེད་ཀྱིས་མཛད།
དེ་ནས་བསྡུ་བ་གསུམ་པ་བྱུང་ཚུལ་ནི། རྟོག་གེ་འབར་བར་སྟོན་པ་མྱ་ངན་ལས་
འདས་ནས་ལོ་བརྒྱ་དང་སུམ་ཅུ་རྩ་བདུན་ལོན་པ་ན། རྒྱལ་པོ་དགའ་བོ་དང་པདྨ་ཆེན་
པོ་གཉིས་ཀྱི་དུས་སུ། གྲོང་ཁྱེར་སྐྱ་བོའི་བུར་བདུད་སྡིག་ཅན་བཟང་པོ་ཞེས་བྱ་བ་དགྲ་
བཅོམ་པའི་ཆ་བྱད་དུ་སྤྲུལ་ནས་དགེ་འདུན་ལྟ་བ་ཐ་དད་དུ་ཕྱེ་ནས། ལོ་དྲུག་ཅུ་རྩ་གསུམ་
འཁྲུག་ལོངས་ཅན་དུ་གནས། དེ་ནས་ལོ་ཉིས་བརྒྱ་འདས་པའི་རྗེས་སུ་དགེ་སློང་གནས་
མ་བུ་པ་ཞེས་པས་རྩོད་པ་ཆོས་ཕྱོགས་སུ་ཞི་བར་བྱས་པ་ལ་འཆད། ཡང་ལུགས་གཅིག་



204
རྒྱལ་རབས་ཆོས་འབྱུང༌། །
ལ༑ སྟོན་པ་མྱ་ངན་ལས་འདས་ནས་ལོ་བརྒྱ་དང་བཅུ་ལོན་པ་ན། གྲོང་ཁྱེར་མེ་ཏོག་
གིས་བརྒྱན་པ་ཞེས་བྱ་བར། དགེ་སློང་རྣམས་ལུང་འདོན་པའི་སྐད་རིགས་མི་མཐུན་
པས་སྡེ་བཞིར་གྱེས། དེ་དག་ཀྱང་ནང་གསེས་ཀྱིས། ཤར་ནུབ་རི་དང་གངས་རི་དང་།།
འཇིག་རྟེན་འདས་པར་སྨྲ་བ་དང་། །རྟག་པར་སྨྲ་བའི་སྡེ་རྣམས་ནི། །ལྔ་ཚན་དགེ་
འདུན་ཕལ་ཆེན་པ། །གཞི་ཀུན་པ་དང་འོད་སྲུངས་སྡེ། །ས་སྲུངས་སྡེ་དང་ཆོས་སྲུངས་
སྡེ༑ ༑མང་ཐོས་གོས་དམར་སློབ་མར་བཅས། །རྣམ་པར་ཕྱེ་སྟེ་སྨྲ་བའི་སྡེ། །ཐམས་
ཅད་ཡོད་པར་སྨྲ་བ་ཡིན། །རྒྱལ་པོ་བྱེད་ཚལ་འཇིགས་མེད་གནས། །གཙུག་ལག་
ཁང་ཆེན་གནས་བརྟན་པ། །ས་སྒྲོག་རི་དང་བསྲུང་བ་དང་། །གནས་མ་བུ་པའི་སྡེ་
རྣམས་ནི། །མང་པོས་བཀུར་བ་རྣམ་པ་གསུམ། །ཡུལ་དོན་སློབ་དཔོན་བྱེ་བྲག་གིས།།
ཐ་དད་སྡེ་པ་བཅོ་བརྒྱད་འགྱུར། །ཞེས་འདུལ་བ་ལྷས་གསུངས་པ་ལྟར། སྡེ་པ་བཅོ་
བརྒྱད་དུ་གྱེས་པ་ན། འདི་ཁོ་ན་སངས་རྒྱས་ཀྱི་བསྟན་པ་ཡིན་གྱི་གཞན་བཅུ་བདུན་པོ་
མ་ཡིན་ནོ། །ཞེས་རྩོད་པ་ལས། ནམ་ཞིག་ན་རྒྱལ་པོ་ཀྲི་ཀྲིའི་རྨི་ལམ་ལུང་བསྟན་པའི་
མདོ་རྙེད་པ་དྲངས་ནས། སྡེ་པ་བཅོ་བརྒྱད་པོ་ཐམས་ཅད་སངས་རྒྱས་ཀྱི་བསྟན་པར་
བསྡུས་པ་ལ་འཆད། སྦྱིན་བདག་ནི་རྒྱལ་པོ་དྷརྨ་ཨ་ཤཱ་ཀས་མཛད། ལུགས་སྔ་ཕྱི་མི་
མཐུན་པ་མེད་པ་ནི། བཟང་པོ་ཞེས་བྱ་བས་ཆོས་ལོག་བསྟན་ནས་ཡུན་ལོན་པའི་རྒྱུན་
ལ་དགེ་སློང་རྣམས་ལུང་འདོན་པའི་སྐད་རིགས་མི་མཐུན་པས་སྡེ་པ་བཅོ་བརྒྱད་དུ་གྱེས་
པ་ན། དགེ་སློང་གནས་མ་བུ་སོགས་ཀྱིས། རྒྱལ་པོ་ཀྲི་ཀྲིའི་རྨི་ལམ་ལུང་བསྟན་པའི་
མདོ་དྲངས་ནས་ཐམས་ཅད་བསྟན་པ་རྣམ་དག་ཏུ་སྒྲུབ་པར་བཤད་ཆོག་པས་སོ། །
ཆོས་རྗེ་ས་པཎ་གྱིས། ལྷ་ཆེན་ཞེས་བྱའི་དགེ་སློང་ཞིག །བསྟན་པ་འདི་ཡི་



205
འདུལ་བའི་ཆོས་འབྱུང་།
ཆོམ་རྐུན་བྱུང་། །དེ་ཡིས་རང་གི་ཕ་མ་བསད། །སློབ་དཔོན་ཡིན་པའི་དགྲ་བཅོམ་
དཀྲོངས། །མཁན་སློབ་མེད་པའི་དགེ་སློང་བྱས། །དེ་ཡིས་ཆོས་ལོག་བཤད་པ་ཡི།།
རྗེས་སུ་སློབ་མ་རྣམས་འབྲངས་ནས། །འཁྲུལ་པའི་གྲུབ་མཐའ་དུ་མ་བྱུང་། །ལྷ་ཆེན་
བླུན་པོ་དེ་ཤི་ནས། །སེམས་ཅན་དམྱལ་བར་གྱུར་ཞེས་གྲགས། །དེ་ཡི་ལོག་པའི་ཆོས་
དེ་དག །དགྲ་བཅོམ་སོགས་ཀྱིས་སུན་ཕྱུང་ནས། །བསྡུ་བ་གསུམ་པ་བྱས་ཞེས་ཐོས།།
ཞེས་ཟུར་འདོད་པ་ལྟ་བུ་བྱུང་བ་ལ། མང་པོ་ཞིག་འཐིང་སླད་བྱེད། རྗེས་འབྲངས་ཁ་
ཅིག འདིའི་ལྷ་ཆེན་དང་། རྟོག་གེ་འབར་བའི་འབྱུང་བའི་བཟང་པོ་གཉིས་དོན་གཅིག་
པའི་ལན་བྱེད་དེ་རུང་བ་ཙམ་མོ། །
འགྲེལ་པ་འོད་ལྡན་དུ། དང་པོར་གཞི་ཐམས་ཅད་ཡོད་པར་སྨྲ་བའི་སྡེ་པ་གཅིག་
པུ་དང་། དེ་ནས་རྩ་བའི་སྡེ་པ་ལྷག་མ་གསུམ་དུ་གྱེས། དེ་བཞི་ལ་གྱེས་པ་བཅོ་བརྒྱད་
དུ་བྱུང་བར་འཆད། རྟོག་གེ་འབར་བར་དང་པོར་ཕལ་ཆེན་སྡེ་པ་དང་། གནས་བརྟན་
པ་གཉིས་གྱེས་པར་འཆད། སློབ་དཔོན་དབྱིག་གཉེན་ནི། དེ་གཉིས་སུ་གྱེས་པའི་ཕལ་
ཆེན་པ་ལ་སྡེ་པ་བརྒྱད། གནས་བརྟན་པ་ལ་བཅུར་གྱེས་པར་འཆད། གཞི་ཐམས་
ཅད་ཡོད་པར་སྨྲ་བ། ཕལ་ཆེན་པ། གནས་བརྟན་པ། མང་བཀུར་བའི་མཁན་པོ་ནི།
རིམ་པ་བཞིན། སྒྲ་གཅན་འཛིན། འོད་སྲུངས་ཆེན་པོ། འཕགས་པ་ཀ་ཏ་ཡ་ན། འཕགས་
པ་ཉེ་བར་འཁོར་རྣམས་ལས། སངས་རྒྱས་ཀྱིས་ཤཱ་རིའི་བུ་ཚུར་ཤོག་གིས་བསྙེན་པར་
རྫོགས་པ་ལ། སྲས་སྒྲ་གཅན་འཛིན་གྱིས་མཁན་པོར་ཞུས་ནས་བསྙེན་པར་རྫོགས། དེའི་
མཁན་བུ་བྲམ་ཟེ་སྒྲ་གཅན་འཛིན། དེའི་མཁན་བུ་སློབ་དཔོན་ཀླུ་སྒྲུབ། དེའི་མཁན་
བུ་ལེགས་ལྡན། དེའི་མཁན་བུ་དཔལ་སྦས། དེའི་མཁན་བུ་ཡེ་ཤེས་སྙིང་པོ། དེའི་



206
རྒྱལ་རབས་ཆོས་འབྱུང་།
མཁན་བུ་ཞི་བ་འཚོ། དེ་བསམ་ཡས་སུ་བྱོན་ནས། སད་མི་མི་བདུན་རབ་ཏུ་བྱུང་།
བདུན་གྱི་ནང་ནས་སྦརནྣའི་མཁན་བུ་ལེ་ཡེ་ཤེས་རིན་ཆེན། དེའི་མཁན་བུ་གཡོ་དགེ་
འབྱུང་སོགས་ཡིན། གཡོ་དང་དམར་ཤཱཀྱ་མུ་ནི། གཙང་རབ་གསལ་གསུམ། ཆུ་བོ་
རིར་ཡོད་པའི་དུས་སུ། རྒྱལ་པོ་སྡིག་ཅན་གྱིས་བསྟན་པ་བསྣུབས་པ་གསན་ནས་མདོ་
སྨད་ལ་བྱོན། དན་ཏིག་ཤེལ་གྱི་ཡང་དགོན་དུ་གདན་ཕེབས་པ་ལ། མ་གཟུ་གསལ་
འབར་བྱ་བའི་ཁྱེའུ་ཞིག་གིས་རབ་བྱུང་ཞུས་ཏེ། མིང་དགེ་བ་རབ་གསལ་དུ་བཏགས།
ཕྱིས་ཐུགས་རབ་ཆེ་བས་དགོངས་པ་རབ་གསལ་དུ་གྲགས། ཁོང་གིས་རྒྱའི་ཚོང་འདུས་
པར་ཁ་སྐོང་གི་དགེ་སློང་འཚོལ་དུ་ཕྱིན་པས། ལྷ་ལུང་དཔལ་གྱི་རྡོ་རྗེ་དང་མཇལ་ནས་
ཁ་སྐོང་དུ་ཞུས་པས། ངས་རྒྱལ་པོ་སྡིག་ཅན་བསད་པས་ཁ་སྐོང་མི་འོས་གསུངས། རྒྱའི་
དགེ་སློང་གཉིས་བཀུག་བྱུང་བ་ལ་ཁ་སྐོང་བཅོལ་ཏེ་གཙང་རབ་གསལ་གྱིས་མཁན་པོ་
དང་གཡོས་སློབ་དཔོན་དམར་གྱིས་གསང་སྟོན་མཛད་ནས་བསྙེན་པར་རྫོགས།
དེའི་ཚེ་ཀླུ་མེས་ཚུལ་ཁྲིམས་ཤེས་རབ། འབྲིང་ཡེ་ཤེས་ཡོན་ཏན། རག་ཤི་
ཚུལ་ཁྲིམས་འབྱུང་གནས། རྦ་ཚུལ་ཁྲིམས་བློ་གྲོས། སུམ་པ་ཡེ་ཤེས་བློ་གྲོས་ཏེ། དབུས་
པ་ལྔ་དང་། ལོ་སྟོན་རྡོ་རྗེས་དབང་ཕྱུག ཚོང་བཙུན་ཤེས་རབ་སེངྒེ། མངའ་རིས་པ་
འོད་བརྒྱད་སྤུན་གཉིས། བོ་དོང་པ་ཨུ་པ་དེ་དཀར་ཏེ། གཙང་པ་ལྔ། བསམ་ཡས་
གཙང་པོ་ཚལ་ན་ཡེ་ཤེས་རྒྱལ་མཚན་གྱིས་ཁལ་རྟ་སོགས་རྫོང་བར་མཛད་ནས་མདོ་
སྨད་དུ་སྡོམ་པ་ལེན་དུ་བྱོན་པ། བླ་ཆེན་དགོངས་པ་རབ་གསལ་གྱིས་མཁན་པོ། གཙང་
དང་གཡོས་ལས་སློབ་དང་གསང་སྟོན་བྱས་ཏེ་བསྙེན་པར་རྫོགས། ཡར་བྱོན་ཏེ་བསམ་
ཡས་སུ་ཕེབས་པ། ཡེ་ཤེས་རྒྱལ་མཚན་གཤེགས་ཀྱང་། མངའ་བདག་ཁྲི་རལ་པས་



207
འདུལ་བའི་ཆོས་འབྱུང་།
བདག་རྐྱེན་མཛད་པའི་སྟེང་ནས་སོ་སོར་རབ་བྱུང་བསྙེན་རྫོགས་མང་དུ་སྤེལ། ཁྱད་
པར་ཀླུ་མེས་ཆེན་པོས་གྲུ་མེར་དང་གླན་སོགས་རབ་བྱུང་བསྙེན་རྫོགས་དཔག་ཏུ་མེད་
པ་བསྒྲུབས་པ་ནས་བཟུང་སྟེ། གཟུས་འདུལ་འཛིན་བུ་བཞི་སློབ་བརྒྱུད་དང་བཅས། རྒྱ་
འདུལ་འཛིན་སོགས་འདུལ་བ་འཛིན་པ་ཕལ་ཆེ་བ། སྐུ་མཆེད་གསུམ། གླང་ཤར་གཉིས།
སྣར་ཐང་པ་སོགས་བཀའ་གདམས་པ་རྣམས་དེང་སང་གི་བར་དུ་བྱུང་ཞིང་བསྙེན་པར་
རྫོགས་པ་ལ། བླ་ཆེན་མཁན་བརྒྱུད་ཅེས་གྲགས་པ་སྟེ། མཁན་པོ་བྱང་ཆུབ་སེམས་
དཔའི་འཕྲིན་ལས་ཀྱི་ཁྱབ་བརྡལ་རྒྱུན་ཆགས་པ་ཉིད་དུ་ཤེས་པར་བྱའོ། །
ཡང་ལྷ་བླ་མ་ཡེ་ཤེས་འོད་ཀྱིས་དང་པོར་མཁན་སློབ་མེད་པར་རབ་བྱུང་གི་རྟགས་
རང་གིས་བླངས། ཕྱིས་པཎྜི་ཏ་དྷརྨ་པཱ་ལ་དང་། པྲ་ཛྙཱ་པཱ་ལ་སོགས་སྤྱན་དྲངས་ཏེ།
ཞང་ཞུང་རྒྱལ་བའི་ཤེས་རབ་ཀྱིས་སྡོམ་པ་བླངས། དེའི་མཁན་བུ་དཔལ་འབྱོར་ཤེས་
རབ། ཞིང་མོ་ཆེ་བ་བྱང་ཆུབ་སེངྒེ་སོགས་དང་། ཕྱིས་འདོག་ལོང་བ་མཁན་ཆེན་ཀུན་
དགའ་དཔལ། དེའི་མཁན་བུ་རྗེ་བཙུན་རེད་མདའ་བ་དང་། རྒྱལ་ཚབ་ཆོས་རྗེ་སོགས་
ནས་རབ་བྱུང་བསྙེན་རྫོགས་བསྒྲུབས་པ་ལ་འདུལ་བ་སྟོད་ལུགས་ཀྱི་མཁན་བརྒྱུད་དུ་
གྲགས།
ཡང་སློབ་དཔོན་ཀླུ་སྒྲུབ་ཀྱི་མཁན་བུ་གུ་ན་མི་ཏྲ། (ཡོན་ཏན་བློ་གྲོས་ཞེས་ཀྱང་བྱུང་)དེའི་
མཁན་བུ་རཏྣ་མི་ཏྲ། དེའི་མཁན་བུ་ཁྲིདྷརྨ་བྷ་དྲ།( སྦྱོང་ཟེར་བའང་ཡོད།)དེའི་མཁན་བུ་
གུ་ན་མ་ཏི། དེའི་མཁན་བུ་དྷརྨ་མ་ལི། དེའི་མཁན་བུ་ཨ་ཀ་ར་གུཔྟ། དེའི་མཁན་བུ་
ཁ་ཆེ་པཎ་ཆེན་ཤཀྱ་ཤྲཱི་བྷ་དྲ། ཁོང་ཁྲོ་ཕུ་ལོ་ཙཱ་བས་བོད་དུ་སྤྱན་དྲངས། རྡོ་རྗེ་དཔལ་
དང༌། བྱང་ཆུབ་དཔལ་དང་། ཆོས་རྗེ་ས་སྐྱ་བ་ཆེན་པོ་སོགས་རབ་བྱུང་བསྙེན་རྫོགས་



208
=
=
=
=
རྒྱལ་རབས་ཆོས་འབྱུང་།
མཐའ་ཡས་པ་བསྒྲུབས། དེ་རྣམས་ལས་མཁན་བུ་རིམ་པར་བརྒྱུད་པ་ལ། པཎ་ཆེན་
མཁན་བརྒྱུད་དུ་གྲགས། རྗེ་བཙུན་བླ་མ་ཙོང་ཁ་པ་ཆེན་པོ་ཡང་བསྙེན་པར་རྫོགས་པ་
དགེ་སློང་གི་དངོས་པོ་ནི་ཕྱི་མ་པཎ་ཆེན་མཁན་བརྒྱུད་ལས་བརྙེས་སོ། །བོད་དུ་མཁན་
བརྒྱུད་མི་འདྲ་བ་གསུམ་བྱུང་བ་དེ་དག་ཀྱང་གཞི་ཐམས་ཅད་ཡོད་པར་སྨྲ་བའི་སྡེ་པ་སྟེ།
དེ་གཅིག་པུ་མ་གཏོགས་སྡེ་པ་གཞན་མི་བྱེད་པར་རྒྱལ་བློན་གྱི་བཀས་བཅད་དོ། །རྒྱུ་
མཚན་དེ་ཉིད་ཀྱིས་ན་ཇོ་བོ་ཨ་ཏི་ཤ་ལྟ་བུ་བྱོན་པའང་། ཕལ་ཆེན་སྡེ་པ་ཡིན་པས་ཁོང་
ནས་བརྒྱུད་པའི་མཁན་བརྒྱུད་མ་བྱུང་བ་ཡིན་ནོ། །
བཤད་པ་འབྱུང་ཚུལ་གྱི་དབང་དུ་བྱས་ན། ཉེ་བར་འཁོར་གྱིས་སངས་རྒྱས་
ལ་རྩ་ལུང་དང་བཅས་པའི་ལུང་སྡེ་བཞི་ཐོས། དེས་ཀུན་དགའ་བོ། དེས་ཤ་ནའི་གོས་
ཅན། དེས་ཉེར་སྦས། དེས་དྷི་དྷི་ཀ དེས་ནག་པོ་པ། དེས་ལེགས་མཐོང་ཆེན་པོ།
དེས་ཕྱིར་མི་འོང་བློས་མི་ཕེབས་པ། དེའི་སློབ་མ་ཡོན་ཏན་འོད་དུ་གྲགས་ཀྱང་དུས་མི་
མཚུངས་ཞེས་བུ་སྟོན་རིན་པོ་ཆེས་གསུངས། དེས་ན་འདི་སློབ་དཔོན་དབྱིག་གཉེན་གྱི་
སློབ་མར་གྲགས་ལ། དབྱིག་གཉེན་ནི་བསྟན་པའི་གཏད་རབས་ལའང་ཡོད་པ་ཡིན་ཏེ།
ལང་ཀར་གཤེགས་པར། བདེ་གཤེགས་མྱ་ངན་འདས་ནས་ནི། །ཞེས་སོགས་ཀྱི་འགྲེལ་
པར་སངས་རྒྱས་ནས། དྷི་དྷི་ཀའི་བར་ལུང་བཞིན་ལ། དེས་བི་བྷ་ག་ལ། དེས་བུདྡྷནན་
ཏི༑ དེས་བུདྡྷམི་ཏྲ་ལ། དེས་དགེ་སློང་རྩིབས་ལ། དེས་སུ་ན་ཤ་ཏ་ལ། དེས་རྟ་སྐད་
ལ༑ དེས་མ་ཤི་བ་ལ། དེས་ཀླུ་སྒྲུབ་ལ། དེས་ཨཱརྱ་དེ་བ་ལ། དེས་རཱ་ཧུ་ལ་ལ། དེས་
སམ་གྷ་ནན་དི་ལ། དེས་དགྲ་བཅོམ་པ་ལ། དེས་ཀ་ལ་ཤ་ལ། དེས་ཀུ་མར་ཏ་ལ།
དེས་ཤ་ལ་ཏ་ལ། དེས་བ་སུ་བནྡྷུ་ལ། དེས་མ་ནོ་ཏ་ལ་དེས་ཧ་ཀ་ལི་ཀ་ན་ཡན་ཤ་ལ།



209
འདུལ་བའི་ཆོས་འབྱུང་།
དེས་དགེ་སློང་སེངྒེ་ལ་བསྟན་པ་བཏད་ཅེས་བྱུང་སྟེ་བ་སུ་བནྡྷ་ནི་དབྱིག་གཉེན་ནོ། །དེ་
རྣམས་ལས། རྟ་སྐད་ཅེས་པ་སློབ་དཔོན་དཔའ་བོ་དང་། ར་ཧུ་ལ་ཞེས་པ་ཁྱུང་པོའི་
བླ་མར་གྱུར་བའི་ར་ཧུ་ལར་འཁྲུལ་བར་མི་བྱའོ། །སློབ་དཔོན་ཡོན་ཏན་འོད་ཀྱིས་འདུལ་
བའི་མདོ་བམ་པོ་དགུ་པའི་བདག་ཉིད་ཅན་དང་། ཀརྨ་ཤ་ཏཾ་བམ་པོ་དགུ་ཡོད་པ་གཅིག་
དང་གཉིས་མཛད། དེའི་སློབ་མ་སློབ་དཔོན་ཆོས་ཀྱི་བཤེས་གཉེན་ཏེ། འདིས་མདོ་
རྩ་བའི་རྒྱ་ཆེར་འགྲེལ་པ་བམ་པོ་བདུན་ཅུ་པ་གཅིག་མཛད། གཞན་ཡང་། མདོ་ཉིད་
ཀྱི་རྣམ་བཤད། འགྲེལ་ཆུང་ཡོན་ཏན་འོད་མར་གྲགས་པ། ཤེས་རབ་བྱེད་པས་མཛད་
པའི་འགྲེལ་པ། དྲི་མེད་བཤེས་གཉེན་གྱིས་མཛད་པའི་འགྲེལ་ཆུང་། ཤཱཀྱ་འོད་ཀྱིས་
མཛད་པའི་རྒྱ་དཔེ་རྣམས་སུ་ཡོད། ཆོས་ཀྱི་བཤེས་གཉེན་འདི་ལ་སྟོད་ཀྱི་འདུལ་བ་འཛིན་
པ་དང་། དགེ་ལེགས་བཤེས་གཉེན་ལ་བར་གྱི་འདུལ་བ་འཛིན་པ་དང་། དྲི་མེད་བཤེས་
གཉེན་ལ་སྨད་ཀྱི་འདུལ་བ་འཛིན་པ་ཟེར། དགེ་ལེགས་བཤེས་གཉེན་གྱིས་ལུང་གཞི་
དང་། ཞུ་བའི་འགྲེལ་པ་མཛད་ཅིང་། དྲི་མེད་བཤེས་གཉེན་གྱིས་སོ་སོར་ཐར་པའི་
མདོའི་འགྲེལ་པ་བམ་པོ་ལྔ་བཅུ་པ། ཁྱད་པར་བཤེས་གཉེན་གྱིས་སོ་ཐར་བསྡུས་འགྲེལ།
འདུ་བ་ལྷས་རྣམ་འབྱེད་ཀྱི་འགྲེལ་པ། ཚུལ་ཁྲིམས་བསྐྱངས་ཀྱིས་ཕྲན་ཚེགས་ཀྱི་འགྲེལ་
པ་རྣམས་མཛད། །
གཞན་ཡང་འདུལ་བ་སྐོར་ལ་བྱེ་བྲག་བཤད་མཛོད་ཆེན་པོའི་ནང་ཚན་འདུལ་
བ་བྱེ་བྲག་ཏུ་བཤད་པ། གཏན་ལ་དབབ་པ་བསྡུ་བའི་སོ་སོར་ཐར་པའི་སྡོམ་པ་གཏན་
ལ་འབེབས་པ། ས་ག་ལྷས་མཛད་པའི་མེ་ཏོག་ཕྲེང་རྒྱུད། ཁ་ཆེ་འདུན་བཟང་གིས་
མཛད་པའི་ཀ་རི་ཀ་ལྔ་བཅུ་པ། སློབ་དཔོན་པདྨས་མཛད་པའི་དགེ་སློང་གི་ལོ་དྲི་བ་དང་།



རྒྱལ་རབས་ཆོས་འབྱུང་།
210
དགེ་ཚུལ་གྱི་ལོ་དྲི་བ་རྣམས་སོ། །ཁ་ཅིག ཡོན་ཏན་འོད་ཀྱི་སློབ་མ་ཤཱཀྱ་འོད་ཡིན་
ཟེར་ཀྱང་། ཁོང་རང་གི་གཞུང་ལས་མཁན་པོ་བསོད་ནམས་གྲགས་པ་དང་། ཞི་བ་
འོད་གཉིས་ལ་ཐུག་ཅེས་འབྱུང་གི་ཡོན་ཏན་འོད་ལ་ཐུག་པའི་བཤད་པ་མ་བྱུང་། འདིས་
དགེ་ཚུལ་གྱི་བསླབ་བྱ་གཙོ་བོར་སྟོན་པ་སུམ་བརྒྱ་པ་དང་། དེའི་རང་འགྲེལ་འོད་ལྡན་
མཛད། དེའི་སློབ་མ་དགེ་སློང་གདོང་པ་ཅན། དེའི་སློབ་མ་དྷ་ན་ཤི་ལ། དེའི་སློབ་
མ་ཛི་ན་མི་ཏྲའོ། ། །
ཕྱི་མ་གཉིས་པོ་འདི་བསམ་ཡས་སུ་བྱོན་ནས། སད་མི་བདུན་གྱིས་གཏུགས་
ནས་འདུལ་བ་གསན། དེའི་ནང་ནས་རྦ་རཏྣ་ཉིད་འདུལ་བའི་སྡེ་སྣོད་མཐའ་དག་ལ་
མཁས་པར་གྱུར། དེ་ལ་དེའི་མཁན་བུ་ལི་ཡེ་ཤེས་རིན་ཆེན་གྱིས་གསན། དེ་ལ་གཡོ་
གཙང་དམར་གསུམ་གྱིས་གསན། དེ་གསུམ་ལ་མདོ་སྨད་དུ་བླ་ཆེན་པོས་ལོ་ལྔའི་བར་
དུ་འདུལ་བ་ལ་མཁས་པར་སྦྱངས་ཏེ། སྣུབས་ལ་ཤི་དང་གྲུམ་ཡེ་ཤེས་རྒྱལ་མཚན་གཉིས་
རབ་ཏུ་བྱུང་བར་མཛད་ནས་འདུལ་བ་གསུངས། དེ་ནས་དབུས་གཙང་གི་མི་བཅུ་ཁམས་
སུ་བྱོན། བླ་ཆེན་དང་གྲུམ་གཉིས་ཟུར་དུ་བསྟེན་ནས། མདོ་རྩ་འགྲེལ་ལ་ཞིབ་ཏུ་སྦྱངས།
ཡར་བྱོན་ནས་ཐོག་མར་བསམ་ཡས་སུ་ཕེབས། དེ་ནས་ལོ་སྟོན་དང་ཚོང་བཙུན་གཉིས་
ཀྱིས་གཙང་གི་ཉང་དང་ཤབ་ཏུ་ཚོགས་བསྡུས། སུམ་པས་གཡུ་སྒྲོ་ལྷ་ཁང་བརྩིགས་པ་
བཟུང་ནས་དགེ་འདུན་སྤེལ། རྦ་ཚུལ་བློས་བསམ་ཡས་སུ་དབུ་ཚལ་དང་། འབྲིང་
གིས་ཁམས་གསུམ་ཟངས་ཁང་བཟུང་ནས་བསྟན་པའི་བྱ་བ་མཛད། ཀླུ་མེས་ཆེན་པོས་
བསམ་ཡས་ཀ་ཆུ་དང་། ཡར་ཀླུངས་སུ་གཙང་ཐང་དང་རོ་སྐམ་ལ་སོགས་པར་འདུལ་
བའི་བཤད་པ་མཛད་པས། རྔོག་བྱང་ཆུབ་འབྱུང་གནས། གྲུ་མེར་ཚུལ་ཁྲིམས་འབྱུང་



211
འདུལ་བའི་ཆོས་འབྱུང་།
གནས། གླན་ཡེ་ཤེས་ཤེས་རབ། སྣ་ནམ་རྡོ་རྗེ་དབང་ཕྱུག་སྟེ་སློབ་མ་ཆེ་བ་བཞི་སོགས་
འདུལ་བའི་ཚིག་དོན་ལ་མཁས་པ་བསམ་གྱིས་མི་ཁྱབ་པ་བྱུང་། ཀླུ་མེས་འདི་གཙུག་
ལག་ཁང་བརྩིགས་པ་དང་། དགེ་འདུན་གྱི་སྡེ་སྐྱོང་བ་གང་ལའང་སྨོན་ལམ་འགྲུབ་པའི་
སྐྱེས་བུ་ཁྱད་པར་ཅན་ཞིག་ཡིན་ལ། མཐར་གྲུ་མེར་གྱིས་ཐང་པོ་ཆེར་གདན་དྲངས་
པའི་སྐབས་སུ་གཤེགས་ནས་སྐུ་གདུང་ཐང་པོ་ཆེའི་འོད་ཅན་འབུམ་པར་བཞུགས། དེ་
དོན་གྱིས་ཡིད་བཟང་རྩེ་བས་ས་ཕྱོགས་དེར་བྱོན་པའི་ཚེ། བོད་ལ་ཀླུ་མེས་ལས་བཀའ་
དྲིན་ཆེ་བ་མེད་གསུངས་ནས་འབུམ་པ་དེ་གཟིགས་པ་རང་གིས་ཆིབས་ལ་བཤོལ་བ་མཛད་
སྐད། རྔོག་གིས་གཞུའི་ཀུན་དགའ་ར་བ་དང་། ཡེར་པ་བ་རིང་གི་གཙུག་ལག་ཁང་
བཞེངས། རླུང་ཤོད་འཕན་ཡུལ་སོགས་ན་གནས་གཞི་ཡོད་འདུག་པས་ཇོ་བོ་ཡེར་པར་
ཕེབས་དུས་ཞབས་ཏོག་ཀྱང་མཛད། སྨན་གྱིས་རྒྱ་གསར་སྒང་སོགས་བརྩིགས་ནས་བཤད་
པས། དགེ་འདུན་མང་དུ་མཆེད། །
སྣ་ནམ་གྱིས་དང་པོར་སྟོད་ལུང་ར་ཙག་དང་། དེ་ནས་རྒྱལ་ལྷ་ཁང་གི་གཙུག་
ལག་ཁང་བཏབ། དགེ་འདུན་རྒྱལ་ཞེས་དར་རྒྱས་ཆེ། གྲུ་མེར་གྱིས་སོལ་ནག་ཐང་
པོ་ཆེའི་གཙུག་ལག་ཁང་བཞེངས་ནས་དགེ་འདུན་སྟོང་ཕྲག་མང་པོ་སྤེལ། དེའི་མཁན་
བུ་ཡམ་ཤུད་ཀྱིས་ས་སྨད་དུ་ཁྲབ་ལ་ཁ་བཏབ་པར་ཡང་འདུལ་བའི་བཤད་པ། ཡང་
གྲུ་མེར་གྱི་མཁན་བུ་གྲ་ཕྱི་བ་རླུངས་ལེགས་ཤེས་རབ་འབྱུང་གནས། སྐྱོགས་གད་པ་
སྟེང་པ། ཀ་ཆུ་པ་གཟུས་རྡོ་རྗེ་རྒྱལ་མཚན་དང་གསུམ་བྱུང་བ་ལས། རླུངས་སྐྱོགས་
གཉིས་ཀྱིས་ཀླུ་མེས་ལ་འདུལ་བ་གསན། བལ་ཡུལ་དུ་བྲམ་ཟེ་འདུལ་འཛིན་དང་། ཤཱཀྱ་
སེ་ན་གཉིས་ལའང་འདུལ་བའི་གཞུང་ཕྲན་ལག་ལེན་དང་བཅས་པ་བསླབས། གཟུས་



212
རྒྱལ་རབས་ཆོས་འབྱུང་།
ཀྱིས་ཀྱང་གཙོ་བོར་ཀླུ་མེས་བརྟེན་ཅིང་ཀླུ་མེས་རང་གིས་མཛད་པའི་རྣམ་བཤད་ནི་མེད།
རྒྱ་ཆེར་འགྲེལ། བམ་པོ་ལྔ་བཅུ་པ། སུམ་བརྒྱ་པ་རྩ་འགྲེལ་རྣམས་ཀྱི་སྟེང་ནས་བཤད་
པ་མཉན་པས་མཁས་པར་གྱུར་ཅིང༌། རླུངས་སྐྱོགས་གཉིས་ལའང་གསན། སྐྱོགས་
ཀྱིས་ཡར་ཀླུངས་གད་པ་སྟེང་བཟུང་ནས་འདུལ་གྲྭ་བསྐྱངས་པས། སྐྱོགས་གད་པ་སྟེང་
པ་ཞེས་འབོད། རླུངས་ཀྱང་གཡོར་བོ་ཕྱོགས་སུ་བཤད་པ་མཛད། གཟུས་ཀྱིས་ཀླུ་མེས་
ཀྱི་གནས་གཞི་གསུམ་བཟུང་ནས་འདུལ་བ་བཤད་པས། སློབ་མ་མང་དུ་བྱུང་བའི་ནང་
ནས། འཛིམས་པ་ཤེས་རབ་འོད། སྣེ་བོ་གྲགས་པ་རྒྱལ་མཚན། གླན་ཚུལ་བྱང་།
སྦོ་ཚུལ་ཁྲིམས་འབྱུང་གནས་བཞི་ལ་གཟུས་ཀྱི་བུ་བཞི་ཟེར། གཟུས་འདིས་ཇོ་བོ་ལའང་
ཆོས་ཐོས་པ་སྟེ། དར་མས་བསྟན་པ་ལྕགས་བྱ་ལ་བསྣུབས་པ་ནས་ལོ་དོན་བརྒྱད་པ་
ས་སྟག་ལ་ཀླུ་མེས་ཀྱིས་གཙོས་པ་རྣམས་དབུས་གཙང་དུ་བྱོན། དེ་ནས་རེ་ལྔ་པ་ཆུ་རྟ་
ལ་ཇོ་བོ་མངའ་རིས་སུ་འབྱོན་པ་དང་བསྟུན་ན་དུས་འགྲིག་འོང་ངོ༌། །
དེ་ལ་འཛིམས་པ་ནི་མངའ་རིས་ཟ་རི་རོང་དུ་འཁྲུངས། གཙང་གི་གཡས་རུ་
ཁ་སྨད་ན་དབུ་ཚད་ཀྱི་བཤད་པ་དར་པོ་ཡོད་པས་དབུ་ཚད་ལ་མཁས་པར་སྦྱངས། དགེ་
བཤེས་ཆེན་པོར་གྱུར་ཏེ་གཞན་གྱི་མཁན་སློབ་ཀྱང་མཛད་པ་ལ། ཉིན་གཅིག་ཆུ་གླིང་
དུ་བསྙེན་རྫོགས་ཀྱི་ལས་བྱས་པས། ཁ་ཅིག་ལས་ཆགས་ཟེར། ཁ་ཅིག་མི་ཆགས་ཟེར་
ཁོང་གི་ཆགས་མི་ཆགས་མ་ཤེས་པས། བསྟན་པ་ལ་རབ་ཏུ་བྱུང་ནས་འདུལ་བ་ཅིག་
མི་ཤེས་ཁ་མེད་དུ་འདུག་དགོངས་སྟེ། ད་ལྟ་འདུལ་བ་ལ་མཁས་པ་གང་ན་ཡོད་དྲིས་
པས་ཀ་ཆུར་གཟུས་རྡོ་རྗེ་རྒྱལ་མཚན་ཡོད་ཟེར་བ་གསན་ནས། དབུ་ཚད་ཀྱི་པོཏི་རྣམས་
ཞལ་བསྡམས། ཀ་ཆུར་བྱོན་ནས་གཟུས་ལ་འདུལ་བ་གསན་པས་མཁས་པར་གྱུར་ཏེ།



213
=
=
ང
འདུལ་བའི་ཆོས་འབྱུང་།
ཡར་བྱོན་ར་བ་འཛིམས་སུ་འདུལ་བའི་བཤད་གྲྭ་བཙུགས་པས་འཛིམས་པ་འདུལ་འཛིན་
ཞེས་གྲགས། དེ་ལ་སློབ་མ་མང་དུ་བྱུང་བའི་ནང་ནས་སྟོད་དུ་ཞང་ཞུང་པ་རྒྱལ་བའི་
ཤེས་རབ་སྟེ། འདི་བཤད་རྒྱུན་སྟོད་འདུལ་སྨད་འདུལ་གཉིས་ཀ་འཛིན་ཡང་། མཁན་
བརྒྱུད་ནི་སྟོད་འདུལ་བ་ཁོ་ནའོ། །འཛིམས་སུ་འདུལ་འཛིན་གཞོན་ཚུལ། དབུས་སུ་
སེང་ཀར་སྟོད་པ་ཡེ་ཤེས་བླ་མ། འདིས་འདམ་དུ་ཀོ་ཁྱིམ་བཏབ་ནས་འདུལ་བ་བཤད་
པས་ཀོ་ཁྱིམ་པ་ཡེ་ཤེས་བླ་མ་ཞེས་གྲགས། ཁོང་གིས་སྲ་རྐྱང་ལན་གཅིག་ཀྱང་བཏིང་
ཟེར། སྣེ་བོ་ནི་རོང་ལྷོ་རྩར་འཁྲུངས། རོང་མཁར་ཕུག་དང་། དམུ་བཟུང་ནས་བཤད་
པ་བྱས། དེའི་བུ་ཆེན་སོག་ཆེན་ཚུལ་ཁྲིམས་བླ་མ་སྟེ། ལྷན་གྱི་བ་སོ་ཐང་དང་། བྱི་
གླིང་སོགས་བཟུང་འདུལ་གྲྭ་བསྐྱངས། གླན་ནི་འཕན་ཡུལ་རྒྱ་རི་ཅན་དུ་འཁྲུངས། རྒྱལ་
ལྷ་ཁང་དུ་བཤད་པ་མཛད་པས། བུ་ཆེན་རྒྱལ་བ་གཡུང་དྲུང་དབང་ཕྱུག་བྱུང་། སྦོ་
ནི་གཡོར་པོ་འབུམ་གླིང་དུ་འཁྲུངས། ཀླུ་མེས་དང་གཟུས་ཀྱི་གནས་གཞི་གསུམ་བཟུང་
ནས་འདུལ་བ་བཤད་པས། བུ་ཆེན་གྲ་ཕྱི་སྨད་པ་མྱངས་འཚམས་རིན་ཆེན་བླ་མ། དེའི་
བུ་ཆེན་སྐམ་གསལ་བའི་སྙིང་པོ་ཁྱུང་དར་དང་རྒྱ་འདུལ་འཛིན་ཏེ།
རྒྱ་འདུལ་འཛིན་པ་དབང་ཕྱུག་ཚུལ་ཁྲིམས་ནི། ཉང་སྟོད་རྒྱ་མང་རར་མེ་མོ་
ཕག་ལ་འཁྲུངས། པོ་ཏོ་བ་ལོ་ཉི་ཤུ་པ་ཡིན། ཚོགས་པ་བསྡུ་བ་ནི་རྣམ་གཉིས་དུས་མཉམ་
ཙམ་དུ་འདུག ཆུང་ངུ་ནས་ཡབ་ཡུམ་གཉིས་ཀ་འདས་ནས། ཉང་སྨད་བྱ་རོག་ཙང་
པའི་བཙུན་པ་རྣམས་ཀྱི་གསེབ་ཏུ་ཕྱིན་པས། ཁོང་གཟུགས་བྱད་ངན་པར་ཡོད་པས།
ངེད་ཀྱི་གྲྭ་པའི་མི་འབྲུ་ལ་གནོད་ཟེར་ནས་འདུག་ཏུ་མ་བཅུག་སྐད། དེ་ནས་དགའ་བ་
གདོང་དུ་ཕྱིན་ནས་ཚོགས་པ་ལ་བསྐུ་ཞིད་ཕུབ་མའི་གསེབ་ཏུ་ཉལ་ནས་མདོ་རྩའི་གཞུང་



214
རྒྱལ་རབས་ཆོས་འབྱུང་། །
ཀློག་མང་དུ་བྱས་པས་ཀློག་ལོབས་ཏེ། ཞོར་ལ་གཞུང་ཟིན། གཙོ་བོར་སོག་དང་མྱངས་
འཚམས་པ་ཀོ་ཁྱིམ་པ་སྟེ་བླ་མའི་མཚན་འཆང་བའི་བླ་མ་གསུམ་ལ་འདུལ་བ་གསན།
གཞན་ཡང་འཛིམས་པ་མ་གཏོགས་གཟུས་ཀྱི་བུ་གསུམ་དང་དབུས་གཙང་ན་མཁས་ཟེར་
ཚད་ལ་གཏུགས་ནས། དགུང་ལོ་སུམ་ཅུ་སོ་བཞིའི་བར་དུ་འདུལ་བ་ལ་སྦྱངས་པ་མཛད།
སོ་ལྔ་པ་ལ་དགེ་བཤེས་ཀྱི་ཆ་བཟུང་སྟེ་བརྒྱད་ཅུའི་བར་དུ་བཞུགས་གནས་ཀྱི་མཐིལ་དགའ་
བ་གདོང་དང་། མགོན་པ་ཚུལ་མིག་ལུང་བཟུང་ནས་ཆོས་གཞི་སྐོར་ཏེ་འདུལ་བའི་བཤད་
པ་རྒྱ་ཆེར་མཛད་ཅིང་། ཊཱིཀྐའང་བརྩམས། བརྒྱད་ཅུ་ནས་སྐུ་འགྲེས་པས། སོ་སོར་
ཐར་པ་དང་། རྒྱ་ཆེར་འགྲེལ་ལམ། ཀཱ་རི་ཀཱ་ཐུན་རེ་ཙམ་མ་གཏོགས། བཤད་པའི་
རྐང་ཟུར་ཆོས་པ་རྣམས་ཀྱིས་བཟུང་བ་ལོ་ལྔ་ཙམ་མཛད་དེ། བརྒྱད་ཅུ་རྩ་ལྔ་པ་ལྕགས་
མོ་ཕག་ལ་ཤངས་སུ་བྱོན་དུས་གཤེགས།
དེ་ལ་མཁས་བཙུན་བཟང་གསུམ་གྱི་སྙན་གྲགས་དང་། བྱང་ཆུབ་ཀྱི་སེམས་
ཆེ་བ་དང་། བཤད་པ་ཡུན་རིང་བའི་སྟོབས་ཀྱིས་སློབ་མ་ཡོན་ཏན་གྱིས་བརྒྱན་པ་བསམ་
གྱིས་མི་ཁྱབ་པ་བྱོན་ཏེ། སྔར་ཚར་ཀ་བ་བཞི་དང་། གདུང་མ་བཅུར་གྲགས་པ་དང་།
ངེས་པར་མདོ་རྩ་ལ་ཐུགས་བཤད་ཐུབ་པ་སྟོང་ལྷག་ཙམ་བྱུང་ཞེས་གྲགས། བར་ཚར་
སྐྱེ་བོ་ཚུལ་འཕགས་དང་། ཕྱི་ཚར་བྲག་དམར་རྡོ་རྗེ་བུ་རྣམས་བྱོན། དེ་ལ་ཀ་བ་བཞི་
ནི༑ གཙང་ནས་འདར་འདུལ་འཛིན། མཐའ་བཞི་འདུལ་འཛིན་གཉིས། དབུས་ནས་
ཇོ་གདན་ནག་པོ་དར་ཚུལ་དང་། རྨ་ཚོ་བྱང་ཆུབ་རྡོ་རྗེ་གཉིས་སོ། །གདུང་མ་བཅུ་
ནི༑ སྣར་རྒྱ་ཚུལ་ཁྲིམས་ཡོན་ཏན། དྭགས་པོ་འདུལ་འཛིན། སྣར་རྒྱ་རིན་ཚུལ། སྤྱི་
ཐེར་བ་རིན་ཚུལ། ཁ་རུ་མེས་སྟོན། འཛིམས་པ་མེས་སྟོན། འཛིམས་པ་གློག་སྙིང་།



215
འདུལ་བའི་ཆོས་འབྱུང་།
ལྡོག་པ་ཡེ་ཤེས་གྲགས། མངའ་རིས་པ་དཔལ་འབྱོར་ཤེས་རབ། གཉལ་པ་དར་མ་
འོད་ཟེར་རྣམས་སོ། །ཀ་བ་བཞི་ལས། འདར་འདུལ་འཛིན་གྱིས། ཤབ་ལྕང་དང་ར་
ས༑ བོ་དོང་རྣམས་སུ་བཞུགས་ནས་བཤད་པ་མཛད་ཅིང་། སྐུ་ཚེ་ཐུང་བས་བཤད་
པའི་སྲོལ་ཟིན་པ་མ་བྱུང༌། མཐའ་བཞིས་ཉིང་རོ་འུམ་ཕུག་བཟུང་ནས་བཤད་པ་བྱས་
པའི་སློབ་མ་ཆེ་བ་གཙང་དུ་རིན་སྐྱབས་བྱུང་། །
ཇོ་སྟན་ནག་པོ་ནི། དགུང་མོ་དྲུག་ཅུ་ལོན་པ་ན་རབ་ཏུ་བྱུང་སྟེ་ཀློག་བསླབས།
དེ་ནས་འདུལ་བ་ལ་སྦྱངས་པ་མཛད་པས་མཁས་པར་གྱུར་ཏེ། ལྗང་ཚུ་རོང་དུ་བཤད་
པ་མཛད་པའི་སློབ་མ་མང་དུ་བྱུང་བའི་ནང་ནས་གོ་ས་ཆེ་བ་ཤ་མི་སྨོན་ལམ་འོད་ནི་ཡར་
ཀླུངས་སྟོད་དུ་འཁྲུངས། དང་པོར་རྒྱ་འདུལ་བ་ལ་གཏུགས་ཤིང་། ཕྱིས་ཇོ་གདན་
ནག་པོ་རྩ་བའི་བླ་མར་ཁུར་ནས་འདུལ་བ་ལ་སྦྱངས་པས་མཁས་པར་གྱུར་ཏེ། ཡར་
ཀླུངས་སུ་བཤད་པ་མཛད་པ་ལས། བཤད་སྲོལ་ཟིན་པའི་སློབ་པ་ཆེས་མང་བ་རྣམས་
ཀྱི་ནང་ནས་གྲགས་ཆེ་བ་ཀླུབ་དཀར་ཚུལ་ཁྲིམས་གྲགས་དང་། ཐག་མ་བ་ཀ་བ་དར་
སེང་གཉིས་སོགས་བྱོན་། དང་པོའི་སློབ་མ་ལ་སྣུབས་འདུལ་འཛིན་དང་། འདུལ་འཛིན་
གྲ་མི་གཉིས་བྱུང་སྣུབས་ཀྱིས་ཡར་སྟོད་དུ་གཡའ་བཟང་བཟུང་ནས། འདུལ་བ་ལ་བཤད་
པ་མཛད། ཕྱིས་ནི་ཕག་མོ་གྲུ་པའི་སློབ་མ་སྐལ་ལྡན་ཡེ་ཤེས་སེང་གེ་ལ་གཏུགས་ནས་
ཕྱག་རྒྱ་ཆེན་པོའང་ཐུགས་ཉམས་སུ་བཞེས་འདུག ཕྱི་མ་གྲ་མིའི་སློབ་མ་རྒྱ་དུར་དར་
མ་ཡེ་ཤེས།
དེ་ལ་ཟངས་ཆེན་པ་དར་མ་བསོད་ནམས་ཀྱིས་གཏུགས་ནས་འདུལ་བ་ལ་སྦྱངས་
ཏེ་ཟངས་མོ་ཆེར་འདུལ་བ་བཤད་ཅིང་། ཚུལ་ཁྲིམས་ཀྱི་དྲི་ངད་ཞིམ་པོས་ཟངས་མོ་



216
རྒྱལ་རབས་ཆོས་འབྱུང་།
ཆེའི་གླིང་གང་བ་ཙམ་དུ་མཛད། དེ་ལ་མཚོ་སྣ་པ་ཤེས་རབ་བཟང་པོས་གཏུག་ནས་
འདུལ་བ་ལ་སྦྱངས་པས་མཁས་པར་གྱུར་ཏེ་མདོ་གཞུང་གི་མཆན། ཊིཀ་ཆེན་བསྡུས་
དོན་རྣམས་རྩོམ་པ་མཛད་ཅིང་། བཤད་པའི་སྲོལ་འཛིན་པའང་མང་། དེའི་སློབ་མ་
མོན་གྲུ་པ་ཚུལ་ཁྲིམས་བཀྲ་ཤིས། དེའི་སློབ་མ་མཁན་ཆེན་ཆོས་སྐྱབས་བཟང་པོ་སྟེ།
གྲྭ་གོར་དུ་འདུལ་བའི་བཤད་པ་རྒྱ་ཆེར་བྱུང་འདུག རྒྱ་དུར་དར་མ་ཡེ་ཤེས་ཀྱི་སློབ་
མ་མཁན་ཆེན་དད་པ་མགོན་གྱིས་སྤྱན་གཡས་སུ་འདུལ་བའི་བཤད་པ་མཛད་པས་རྒྱུན་
བརྒྱུད་པ་བཅུ་ཙམ་གྱི་བར་དུ་བྱུང་ཟེར། །
ཀ་བ་དར་སེང་གིས་སྟོང་ལུང་དུ་་ཐག་མ་བཏབ་སྟེ། བཤད་པ་མཛད་པའི་གྲྭ་
པ་དཔེ་འགྲེམས་རང་ཡང་སྟོང་ཙམ་བྱུང་། གོ་ས་ཆེ་བ་དཔལ་ཆེན་རྡོར་གཞོན་དང་།
སངས་རྒྱས་དབོན་སྟོན་སོགས་བྱོན། དཔལ་ཆེན་པས་ཀྱང་ཐག་མ་ཉིད་དུ་བཤད་པ་
ཡུན་རིང་དུ་མཛད་པས་གྲྭ་པ་སྔ་མ་ལས་ཀྱང་ལྷག་ཙམ་པ་ཚོགས། གཙོ་ཆེ་བ་གཞུང་
པ་སྟོན་ཡེ། རྣལ་འབྱོར་བྱང་སེང་། སྦལ་ཏི་ཆེན་པོ་བརྩོན་འགྲུས་དབང་ཕྱུག་དང་
གསུམ་བྱུང་། སྐབས་ཞིག་ཏུ་འབྲི་གུང་པས་དབང་ཆེན་བྱས་ནས་དཔལ་ཆེན་པ་ཉིད་
གདན་དྲངས་པ་ཟློག་པ་ལ་སློབ་མ་གསུམ་གྱིས་གཞོ་མདའ་བར་དུ་བྱོན། མ་ཟློག་པར་
ཕྱིར་ལོག་སྟེ། གཞུང་པ་སྟོན་ཡེ་ཤེས་ཀྱིས་ཐག་མ་ཉིད་དུ་བཤད་པ་མཛད།
རྣལ་འབྱོར་བྱང་སེང་ནི་འཁྲུངས་ཡུལ་དབུ་རུ་སྟོད་པ་ཡིན། བྱ་འདུལ་གྱི་དྲུང་
དུ་དགེ་སློང་ཆིག་རྫོགས་མཛད། ཁོང་ལ་འདུལ་བ་བསླབས་ཀྱང་། སློབ་བསྐྱེད་ཆེར་
མ་བྱུང་བ་ན། བྱ་འདུལ་གྱི་གསུང་ནས། ཁྱོད་དང་དཔལ་ཆེན་རྡོར་གཞོན་གཉིས་
ལས་འབྲེལ་འདུག་པས་ཐག་མར་སོང་གསུངས་པ་བཞིན། དེ་ཉིད་དུ་བྱོན་ནས་སྦྱངས་



217
འདུལ་བའི་ཆོས་འབྱུང་།
པ་མཛད་པས་ཚེགས་མེད་པར་མཁས་པར་གྱུར། དཔལ་ཆེན་པ་འབྲི་གུང་དུ་ཐེགས་
ནས། ལྷ་ཤིང་ཁྲིག་གུ་དང་། མཚལ་ཆུང་རྣམས་སུ་ལོ་འགའ་བཤད་ཉན་མཛད། ཕྱིས་
འཕན་ཡུལ་དུ་དཔེའི་གྲོ་ས་དགོན་པ་བཏབ་ནས་འདུལ་བའི་བཤད་པ་མཛད་པས་ཀ་བ་
སྟོན་ནམ་སོགས་འདུལ་བ་འཛིན་པ་མང་དུ་ཐོན། སྟོན་ནམ་གྱིས་ཆ་ཕུར་བྲག་ཚབ་དགོན་
པ་བཏབ། དགོན་མ་བུ་གཉིས་ཆར་དུ་བཤད་གྲྭ་ཡུན་རིང་དུ་བྱུང་ཞིང་ཁྱད་པར་གྲོ་ས་
དགོན་དུ། དམར་སྟོན་དཔལ་ལྡན་རིན་ཆེན་དང་། རྒྱ་མཚོ་རིན་ཆེན་གཉིས་ཀྱིས་
བཤད་པ་མཛད་པས་འདུལ་བ་དོན་དུ་གཉེར་བའི་སློབ་མ་རྣམས་ཀྱིས་བསྟེན་པ་མཛད།
རྗེ་དགེ་འདུན་གྲུབ་ཀྱིས་ཀྱང་ཁོང་ཁུ་དབོན་ལ་གཏུགས་ནས་འདུལ་བ་ལ་མཁས་པར་
སྦྱངས་ཏེ་བཤད་པ་མཛད་ཅིང་། མདོ་རྩ་བའི་ཊིཀ་ཆེན་དང༌། གླེང་འབུམ་ཆེན་མོ་
རྣམས་ཀྱི་རྩོམ་པའང་མཛད། བྲག་ཚབ་མཁན་པོ་དགེ་འདུན་རིན་ཆེན་ལ་འདུལ་བ་
འཛིན་པ་གྲགས་པ་རྒྱལ་མཚན་དང་། རྟོགས་ལྡན་འཇམ་དཔལ་རྒྱ་མཚོས་འདུལ་བ་
གསན་ཅེས་གྲགས།
སྦལ་ཏི་ཆེན་པོ་ནི་གཞུང་དུ་ས་མོ་བྱ་ལ་འཁྲུངས། དེའི་ཚེ་བྱ་འདུལ་གྱི་སོ་དགུ་
པ་དང་། རྒྱ་འདུལ་གྱི་གྱ་གསུམ་པ་ཡིན། དགེ་བའི་བཤེས་གཉེན་གྱི་ཉ་མོ་སྦྱར་བས་
མཁན་པོ། དམར་ལུང་སྒང་བས་ལས་སློབ། སྤངས་སྒོམ་པས་གསང་སྟོན་མཛད་དེ་
བསྙེན་པར་རྫོགས། དང་པོར་ཤ་མི་ལ་གཏུགས། ཤ་མི་གཤེགས་ནས་བྱ་འདུལ་གྱི་
དྲུང་དུ་བྱོན་པ། ཐག་མར་ཕྱིན་ན་ལེགས་པའི་ལུང་བསྟན་བྱུང་བ་བཞིན། དེ་ཉིད་དུ་
བྱོན་ནས་ཀ་བ་དར་སེང་དང་དཔལ་ཆེན་རྡོར་གཞོན་གཉིས་ཆར་ལ་འདུལ་བ་གསན།
དེའི་ནང་ནས་ཀྱང་དཔལ་ཆེན་པ་རང་ལ་བསྟེན་ཏེ་གཙོ་བོར་འདུལ་བའི་ཡོན་ཏན་རྫོགས་



218
རྒྱལ་རབས་ཆོས་འབྱུང་།
པར་མཛད། དཔལ་ཆེན་པས་འབྲི་གུང་དུ་བྱོན་རྗེས། བོང་སྨད་རྭ་མོ་ཆེར་ཕེབས་ནས་
བཤད་པ་མཛད། དེའི་ཚེ་དགུང་ལོ་བཞི་བཅུ་པ་ཡིན། དེ་ནས་སྐྱོར་མོ་ལུང་གི་ཆོས་
སྡེ་འདི་བཏབ་ནས་འདུལ་བ་ཡུན་རིང་དུ་བཤད་པས་སྔ་ཚར་ཕྱི་ཚར་བར་ཚར་གསུམ་
གྱི་སློབ་མ་ལ། ངོར་རྗེ་སྟོན་པ། སངས་རྒྱས་སྒོམ་པ། གླང་ལུང་པ། གྲུ་གུ་སྟོན་
བསོད། ཤུད་ཕུ་རྣམ་རྒྱལ། གཞུང་པ་ཡེ་གྲགས། དོལ་པ་བརྩོན་སེང་། མཁན་པོ་
དབོན་ཚུལ་བརྩོན། མངའ་རིས་དགྲ་བཅོམ། དྭགས་པོ་སྟོན་གཞོན། སྣང་ར་ཆོས་
ཡེས། དབོན་ཞིག་པ་ཤེས་རབ་སེང་གེ གཉལ་པ་གཞོན་ཡེས། ཡོལ་པ་དར་མ་བརྩོན་
འགྲུས་སོགས་མང་དུ་བྱོན། དགུང་ལོ་བདུན་ཅུ་རྩ་བརྒྱད་ལ། ལོ་རས་སུ་གྲགས་པ་
བསྙེན་པར་རྫོགས་པའི་མཁན་པོ་མཛད། སོ་ཐར་གྱི་མདོ། མདོ་རྩ་བ། སུམ་བརྒྱ་པ་
རྣམས་ལ་ཊིཀྐ་རེ་ཡང་མཛད། མནལ་ལམ་དུ་མི་དཀར་པོ་ཞིག་གིས་ཀན་པ་ཎ་བརྒྱད་
ཅུ་རྩ་བདུན་སྦྱིན་པ་རྨིས་པ་བཞིན་གྱ་བདུན་པ་ཤིང་མོ་ཕག་ལ་གཤེགས། མི་དཀར་པོ་
དེ་རྣམ་སྲས་ཡིན་ཟེར། འདས་རྟགས་སུ་སྤུར་རིལ་པོ་བྱོན། བོང་སྨད་རྭ་མོ་ཆེར་བྱང་
ཆེན་མཆོད་རྟེན་གྱི་ནང་ན་བཞུགས། མཁན་པོ་དབོན་འདི་སྦལ་ཏི་ཆེན་པོ་གཤེགས་
པའི་ཤིང་ཕག་ལ་གདན་སར་བྱོན། ལོ་བཅོ་བརྒྱད་ཀྱི་རིང་བཤད་པ་མཛད་པའི་སློབ་
མ་ལྷ་རིན་ཆེན་རྒྱལ་པོ་ལ་སོགས་པ་འདུལ་བ་འཛིན་པ་མང་པོ་བྱོན།
དབོན་ཞིག་པོ་ཚུལ་ཁྲིམས་འོད་ནི་རང་ལོ་ལྔ་བཅུ་རྩ་གཉིས་པ་ལ་གདན་སར་
ཕེབས་ཏེ། བདུན་ཅུ་རྩ་གསུམ་གྱི་རིང་བཞུགས་པ་སྔ་ཕྱིའི་སློབ་མ་རྒྱ་འདུལ། གཙང་
འདུལ། ཡར་འདུལ། སྐྱོ་འདུལ། ཕུག་ཁང་པའི་མཁན་པོ་ཐོག་མ་དཔལ་བ་ཁྱམས་
པའི་མཁན་པོ་ཐོག་མ་དབང་ཡེ་སོགས་བྱོན། འགྲོ་མགོན་འཕགས་པས་ཀྱང་སྐུ་གཞོན་



-
༤
-
ས
-
-
-
-
219
འདུལ་བའི་ཆོས་འབྱུང་།
དུས་ཀཱ་རི་ཀ་ལྔ་བཅུ་པ་གསན་ཟེར། དེ་ནས་དབོན་གཞོན་ནུ་བརྩོན་འགྲུས་ནི། མཁན་
ཆེན་ཞིག་པོས་མཁན་པོ་མཛད་ནས། རབ་བྱུང་བསྙེན་རྫོགས་རིམ་ཅན་དུ་བསྒྲུབས།
མཁན་པོ་དབོན་དང་གཞི་པོ་གཉིས་ལ་འདུལ་བ་གསན། རང་ལོ་ཞེ་གཅིག་པ་ལ་གདན་
སར་བྱོན། རེ་དགུའི་བར་བཤད་པ་མཛད་པས་དབོན་བརྩོན་འགྲུས་འབྱུང་གནས་སོགས་
བུ་སློབ་མང་དུ་འདུས། མཁན་པོ་འདིའི་དུས་དོར་རྟ་དང་ལི་བྱི་གཉིས་ཀྱིས་གཙོས་པའི་
ཧོར་དམག་བོད་དུ་བྱུང་ཟེར་སྟེ། ལོ་གྲངས་རྩིས་ན་གདན་སར་མ་བྱོན་གོང་དུ་ཡིན་
ཚོད་འདུག དེའི་དབོན་བརྩོན་འབྱུང་ནི་མཁན་ཆེན་གཞོན་ནུ་བརྩོན་འགྲུས་ཀྱིས་མཁན་
པོ་མཛད་ནས་རབ་བྱུང་བསྙེན་རྫོགས་རིམ་ཅན་དུ་བསྒྲུབས། རང་ལོ་སོ་བཞི་པ་ལ་གདན་
སར་བྱོན། མདོ་རྩ་བའི་ཊཱིཀྐ་ཞིག་ཀྱང་མཛད། ཆུ་མིག་ཆོས་འཁོར་དུ་མཁས་པའི་
གྲགས་པ་ཐོབ་པས་ཐམས་ཅད་མཁྱེན་པར་གྲགས། གདས་སར་ལོ་བཞི་བཞུགས་ནས་
ལོ་སོ་བརྒྱད་པ་ལ་གཤེགས། འཇམ་དབྱངས་ཤཱཀྱ་གཞོན་ནུ་དང་། །
ཆོས་འཁོར་གླིང་པ་དོན་གྲུབ་དཔལ་བ་རྣམས་ཀྱིས་འདུལ་བ་གསན་ཅེས་གྲགས།
དབོན་འབྱུང་གནས་རིན་ཆེན་པ་ནི། མཁན་ཆེན་གཞོན་ནུ་བརྩོན་འགྲུས་ཀྱིས་མཁན་
པོ་མཛད་ནས་རབ་བྱུང་བསྙེན་རྫོགས་བསྒྲུབས། མཁན་པོ་ལ་འདུལ་བ་གསན། རང་
ལོ་ང་གཅིག་པ་ལ་གདན་སར་ཕེབས་པ། དགེ་འདུན་གྱི་ཀུན་དགའ་རྭ་བ་བརྩིགས་པ་
དང༌། གཞིས་བྱེས་ཀྱི་དགེ་འདུན་རྣམས་ཀྱི་བདག་རྐྱེན་བཟང་པོ་མཛད་དེ། ང་བདུན་
པ་ལ་གཤེགས། དབོན་བཟོད་པ་དཔལ་བ་ནི། མཁན་ཆེན་འབྱུང་གནས་རིན་ཆེན་
པས་མཁན་པོ་མཛད་དེ། རབ་བྱུང་བསྙེན་རྫོགས་བསྒྲུབས། མཁན་པོ་ལ་འདུལ་བ་
ཡང་གསན། རང་ལོ་ཉེར་དགུ་པ་ལ་གདན་སར་བྱོན། འདུལ་བ་བཤད་པ་ལ་གྲྭ་པ་



220
རྒྱལ་རབས་ཆོས་འབྱུང་། །
མང་དུ་འདུས། ཞེ་དགུ་པ་ལ་གཤེགས། དབོན་དབང་ཕྱུག་ཤེས་རབ་ནི། མཁན་
ཆེན་བརྩོན་འགྲུས་བྱང་ཆུབ་ཀྱིས་མཁན་པོ་མཛད་ནས་བསྙེན་པར་རྫོགས། མཁན་ཆེན་
པ་དང་། སློབ་དཔོན་སྟག་ལུང་པ་ལ་འདུལ་བ་གསན། དགུང་ལོ་ཉི་ཤུ་ནས་ཞེ་གཉིས་
ཀྱི་བར་ལ་ཟུར་ཆོས་པ་མཛད། ཞེས་གསུམ་པ་ལ་གདན་སར་བྱོན། འདུལ་བའི་ཊཱིཀྐ་
མཛད་པའི་སྟེང་ནས་བཤད་པ་མཛད་པས། རྒྱ་མ་སྤྱན་སྔ་བཀྲས་རྒྱལ་བ། སློབ་དཔོན་
དར་དབང་པ་ལ་སོགས་པ་མང་དུ་འདུས། དགོན་པའི་དར་རྒྱས་ཀྱང་འདིའི་དུས་ཁོ་
ན་ཆེ། དྲུག་ཅུ་རྩ་བརྒྱད་པ་ལ་དབོན་ཤེས་རབ་རྡོ་རྗེ་པ་ལ་གདན་ས་གཏད་དེ། ཀུན་
སྤངས་མཛད། དོན་གཅིག་པ་ལ་གཤེགས། ཤེས་རྡོར་པ་ནི། མཁན་ཆེན་བཟོད་པ་
བ་ལ་རབ་ཏུ་བྱུང་དབང་ཤེ་བ་ལ་བསྙེན་པར་རྫོགས། ཞེ་གཉིས་པ་ལ་གདན་སར་བྱོན།
ཞེ་དགུ་པ་ལ་ཀུན་སྤངས་མཛད་དེ་ཐུགས་དམ་གསུང་ཆོས་འཕེལ་བར་གྱུར། དབོན་
ཀུན་དགའ་འབྱུང་གནས་ནི། མཁན་ཆེན་དབང་ཤེས་བས་མཁན་པོ་མཛད་དེ། རང་
བྱུང་བསྙེན་རྫོགས་བསྒྲུབས་ཤིང་མཁན་པོ་ལ་འདུལ་བ་གསན། སོ་ལྔ་པ་ལ་གདན་སར་
བྱོན། ཞེ་དྲུག་པ་ལ་སྐུ་གཤེགས། སླར་ཀུན་སྤངས་ཤེས་རྡོར་པས་བསྐྱར་ནས་གདན་
ས་མཛད། འདིའི་དུས་སུ་དགོན་པར་འབྲི་གུང་བའི་དམག་ལྷགས་ཏེ་བཅོམ་ཁྱེར་བྱུང་
བ་ལ། ཐུགས་དམ་གྱི་སྟོབས་ཀྱིས་དགྲ་ཕྱོགས་སུ་མི་རུང་བའི་སྐྱོན་བྱུང་ཞེས་གྲགས།
སླར་ཡང་དཀའ་བཞི་ལ་གདན་ས་གཏད་ནས་ཆོས་ལྡིངས་སུ་བཞུགས་ཏེ། དོན་དགུ་
ལ་སྐུ་གཤེགས། །
མཁན་ཆེན་དཀའ་བཞི་པ་བློ་གསལ་ནི། སྦལ་ཏི་བསོད་ནམས་རྒྱལ་པོའི་སྲས་
སུ་མེ་སྟག་ལ་འཁྲུངས། བུ་སྟོན་རིན་པོ་ཆེ་སོ་བདུན་པ་ཡིན། མཁན་ཆེན་ཤེས་རྡོར་



221
འདུལ་བའི་ཆོས་འབྱུང་།
བ་ལ་རབ་བྱུང་བསྙེན་རྫོགས་ཞུས། སློབ་དཔོན་བསོད་ནམས་ཚུལ་ཁྲིམས་ལ་འདུལ་
མངོན་གསན། སོ་གཉིས་པ་ལ་གོང་མ་ཏའི་སི་དུས་བདག་རྐྱེན་མཛད་ནས་གདན་སར་
བསྐོས་ཏེ། འདུལ་མཛོད་ཀྱི་བཤད་པ་མཛད་པས། རྗེ་བཙུན་ཙོང་ཁ་པ་ཆེན་པོ། རྒྱལ་
ཚབ་རིན་པོ་ཆེ། རྗེ་འདུལ་བ་འཛིན་པ། བྱང་སེམས་རྭ་སྒྲེངས་པ། མཁས་གྲུབ་ཆོས་
རྗེ༑ མཁན་ཆེན་གཡག་པ། ཆོས་རྗེ་རོང་ཆེན་པ། དཔལ་སྟོན་དཔལ་ལྡན་རིན་ཆེན།
དམར་སྟོན་རྒྱ་མཚོ་རིན་ཆེན། དྭགས་པོ་འོད་ཟེར་སེང་གེ འཇམ་དབྱངས་ཆོས་རྗེ་
བཀྲིས་དཔལ་ལྡན། རྟོགས་ལྡན་ཡེ་ཤེས་རྒྱལ་མཚན། བཀའ་བཞི་པ་ནགས་རིན། དབོན་
དགོངས་གསལ་བ། དབོན་ཆོས་སྐྱོང་བཟང་པོ། འཇམ་དཀར་བ་དཔལ་ལྡན་བཟང་
པོ༑ འཐིལ་ཆུང་དཀའ་བཞི་པ་དོན་ཡོད་རྒྱལ་མཚན། སློབ་དཔོན་བརྩོན་འགྲུས་གྲགས་
པ༑ མཁས་པ་བསམ་གཏན་འཕེལ་པ། བྱམས་པ་བ་བསམ་ཤེས། བསམ་གཏན་
དོན་གྲུབ་པ་སོགས་ཡ་མཚན་ཅན་མཐའ་ཡས་པ་ལེགས་བཤད་ལ་འཁོར། རེ་གཅིག་
པ་ལ་དབོན་དགོངས་གསལ་བ་ལ་གདན་ས་གཏད་དེ་ཟུར་བཞུགས་མཛད། གྱ་བཞི་
པ་ས་མོ་གླང་གི་ལོ་ལ་སྐུ་གཤེགས། ལྷ་ས་སྨོན་ལམ་ཆེན་པོ་བཙུགས་ལོ་ཡིན། སྐུ་
གདུང་རིལ་པོར་བཞུགས་པ། སྔ་ཐོག་གཟིམས་ཁང་དང་། ད་ལྟ་མཆོད་ཁང་ནང་ན་
ཡོད་འདུག
དགོངས་གསལ་བ་ནི། མཁན་ཆེན་ཤེས་རྡོར་བ་དང་། བཀའ་བཞི་པ་ལ་རབ་
བྱུང་བསྙེན་རྫོགས་ཞུས། བཀའ་བཞི་པ་ལ་འདུལ་བ་ལེགས་པར་གསན། རང་ལོ་ཞེ་
གཅིག་པ་ལ་གདན་སར་བྱོན། མཁན་ཆེན་གཡག་པས་འདི་པ་ལ་འདུལ་བ་ལུང་གི་ལུང་
གསན་ཞེས་ཟེར། གདན་སར་ལོ་བཅུ་དྲུག་བཞུགས་ནས་དབོན་ཆོས་སྐྱོང་བཟང་པོ་གདན་



རྒྱལ་རབས་ཆོས་འབྱུང་།
222
སར་བསྐོས་ཏེ་ཀུན་སྤངས་མཛད། རེ་གཅིག་པ་ལ་གཤེགས། དབོན་ཆོས་སྐྱོང་བཟང་
པོ་ནི། མཁན་ཆེན་དཀའ་བཞི་པས་མཁན་པོ་མཛད་དེ་རབ་བྱུང་བསྙེན་རྫོགས་བསྒྲུབས།
མཁན་པོ་ལ་འདུལ་མངོན་དང་། རྗེ་བཙུན་ཙོང་ཁ་པ་ཆེན་པོའི་དྲུང་དུ་བྱང་ཆུབ་ལམ་
རིམ་ལ་སོགས་པ་གསན། སོ་བཞི་པ་ལ་གདན་སར་བྱོན་ཏེ། འདུལ་མངོན་བཤད་
པས། ཆོས་རྗེ་བློ་གྲོས་ཆོས་སྐྱོང་བ། མཚུངས་མེད་ཆོས་རྗེ་རྒྱལ་མཚན་བཟང་པོ། གྱེ་
རེ་བ་དཀའ་བཞི་པ་སངས་རྒྱས་དབང་ཕྱུག སེམས་དཔའ་ཆེན་པོ་བློ་གྲོས་རྒྱལ་མཚན།
བླ་མ་དཔལ་ལྡན་དོན་གྲུབ། དཀའ་བཅུ་པ་ཀུན་དགའ་དོན་གྲུབ་སོགས་མང་པོ་བྱོན།
ང་གཉིས་པ་ལ་གཤེགས། །
དབོན་ཆོས་རྒྱལ་དཔལ་བཟང་པོ་ནི། ལྕགས་ཕོ་འབྲུག་ལ་འཁྲུངས། མཁས་
གྲུབ་ཆོས་རྗེ་དགུང་ལོ་བཅུ་དྲུག་པ་དང་། འཇམ་དབྱངས་ཆོས་རྗེ་ཉེར་གཉིས་པ་ཡིན།
སྦལ་ཏི་ཆེན་པོའི་སྐུའི་སྐྱེ་བར་ཡང་བཞེད། བཅུ་གསུམ་པ་ལ་མཁན་ཆེན་ཆོས་སྐྱོང་
བཟང་པོ་མཁན་པོ་མཛད་དེ། རབ་བྱུང་དགེ་ཚུལ་དུ་བསྒྲུབས་ནས་མཚན་གསོལ། མཁན་
ཆེན་པའི་དྲུང་དུ་འདུལ་མངོན་ལ་སྦྱངས་ནས། ཟུར་ཕུལ་སོགས་པར་གྲྭ་སྐོར་མཛད།
ཉི་ཤུ་པ་ལ་མཁན་རིན་པོ་ཆེས་མཁན་པོ་དང་། ཆེན་པོ་གྲགས་བཟང་བས་ལས་སློབ།
བྱམས་པ་བས་གསང་སྟོན་མཛད་དེ་བསྙེན་པར་རྫོགས། ལོ་དེ་ལ་གདན་སར་བྱོན་ནས་
འདུལ་བའི་སྤྱི་དོན་ཞིག་གི་རྩོམ་པ་མཛད། རྗེ་རིན་པོ་ཆེ། རྒྱལ་ཚབ་ཆོས་རྗེ། བྱམས་
ཆེན་ཆོས་རྗེ། རོང་པོ་བློ་བཟང་གྲགས་པ་ལ་སོགས་པ་དམ་པ་མང་པོ་ལ་གསུང་ཆོས་
གསན་འདུལ་བ་བཤད་པས།
རྒྱ་མ་སྤྱན་སྔ་བློ་གྲོས་རྒྱལ་མཚན་པ། གནས་བརྟན་ཆེན་པོ་དགེ་ལེགས་དཔལ་



223
འདུལ་བའི་ཆོས་འབྱུང་།
བཟང་པོ། ཆོས་རྗེ་ལེགས་པ་ཆོས་འབྱོར་བ། ཆོས་རྗེ་དཔལ་འབྱོར་ལྷུན་གྲུབ་པ། ཆོས་
རྗེ་ཤཱཀྱ་མཆོག གཟི་ལུང་པ་སློབ་དཔོན་དོན་ཡོད་དཔལ་བ་སོགས་གོ་ས་ཆེ་བ་མང་དུ་
འདུས། བདུན་ཅུ་པ་ལ་དབོན་རིན་པོ་ཆེ་དབང་རྒྱལ་གདན་སར་བསྐོས་ཏེ་ཟུར་བཞུགས་
མཛད། བརྒྱད་ཅུ་གྱ་བཞི་པ་ལ་ཞི་བར་གཤེགས། མཁན་ཆེན་པའི་སློབ་མ་དེ་རྣམས་
ལས།
གནས་བརྟན་དགེ་ལེགས་དཔལ་བ་ནི། འཇམ་དབྱངས་ཆོས་རྗེ་དང་། སློབ་
དཔོན་བརྩོན་འགྲུས་གྲགས་པ་ལ་སོགས་པ་ལའང་འདུལ་མངོན་ཞིབ་ཏུ་གསན་པས་མཁས་
པར་གྱུར་ཏེ། དང་པོར་སྐྱོར་མོ་ལུང་དུ་བཤད་པ་མཛད་པས། ས་སྐྱ་དགའ་ལྡན་གཉིས་
ཀའི་དགེ་བཤེས་འདུས། འབྲས་སྤུངས་འདུལ་བ་གྲྭ་ཚང་གི་སློབ་དཔོན་དུ་བྱོན་ནས་
ཀྱང་འདུལ་མངོན་གྱི་བཤད་པ་རྒྱ་ཆེར་མཛད། ཕྱིས་སེ་རའི་གདན་སར་ཕེབས་པ་དང་།
དགའ་བ་གདོང་དུ་ཕེབས་པ་ནའང་པོ་ཏི་ལ་ཟབ་བཤད་མཛད། སྔ་ཕྱིའི་སྲས་རྫ་དབོན་
པོ་ཆོས་རྗེ་ཡེ་ཤེས་བཟང་པོ། སློབ་དཔོན་ཆོས་རྗེ་ཉལ་བ། སློབ་དཔོན་ཆོས་རྗེ་ཡེ་ཤེས་
རབ་དར་བ། སློབ་དཔོན་ཆོས་རྗེ་དོན་ཡོད་དཔལ་ལྡན་པ། ཤ་ར་རབ་འབྱམས་པ།
མཁན་ཆེན་དཔལ་བློ་བ་ཕྱི་མ། ཀོང་པོ་དབང་ཕྱག་གྲུབ་པ། སློབ་དཔོན་ཆོས་རྗེ་ཤེས་
རབ་བཟང་པོ། མཁས་པ་འོལ་ཁ་པ་སྐུ་མཆེད་སློབ་དཔོན་ཆེན་པོ་ཉི་མ་གྲགས། སློབ་
དཔོན་རིན་ཆེན་ཀུན་དགའ་རྒྱལ་མཚན། ཆེན་པོ་དོན་གྲུབ་པ། འདུལ་འཛིན་དཔལ་
འབྱོར་དོན་གྲུབ་དང་། རིན་ཆེན་གྲགས་པ་གཉིས། སློབ་དཔོན་གྲོ་ས་པ། དཔལ་
མགོན་པ། དྭགས་པོ་བཀའ་བཅུ་པ་ཆོས་སྐྱབས་པ་སོགས་གྲྭ་པ་མང་། ཡིད་བཟང་རྩེ་
བས་ཀྱང་། འདུལ་བའི་ཆོས་སྨྲ་བ་རྣམས་ཀྱི་མཆོག་གནས་བརྟན་དགེ་ལེགས་དཔལ་



224
རྒྱལ་རབས་ཆོས་འབྱུང་།
ཞེས་བསྔགས་པ་མཛད། དེ་རྣམས་ལས་སློབ་དཔོན་དཔལ་བློ་བ་དང་། དཔལ་འབྱོར་
དོན་གྲུབ་པ་གཉིས་ལའང་གཞན་ཕན་ལེགས་པོ་བྱུང་འདུག རིན་གྲགས་པས་བཤད་
པ་ཡུན་རིང་དུ་མཛད་པས། སློབ་དཔོན་སངས་རྒྱས་དཔལ། སློབ་དཔོན་ལྷ་དབང་
རིན་ཆེན་པ། སློབ་དཔོན་འཕྱོང་རྒྱས་པ། ཆོས་རྗེ་ངག་དབང་ཆོས་གྲགས་པ་སོགས།
འབྲས་སྤུངས་གཞིས་བྱེས་ཀྱི་དགེ་བཤེས་མང་དུ་འདུས། སློབ་དཔོན་ཀུན་རྒྱལ་པའི་
ཞལ་སྔ་ནས་ནི་གཙང་དུ་ཆོས་རྗེ་ཐམས་ཅད་མཁྱེན་པ་ལའང་འདུལ་བ་ཞིབ་ཏུ་གསན་
པ་སོགས་ལས་མཁས་པར་གྱུར་ནའང་། བཤད་པ་མ་མཛད་པར་རྩེ་ཐང་ཉིད་དུ་བཞུགས་
པ་ལ་ཁོ་བོ་གྲོགས་མཆེད་བཅུ་བསྐོར་གཅིག་གིས་ཊིཀ་ཆེན་གྱི་སྟེང་ནས་མདོ་རྩ་བའི་ཞིབ་
བཤད་དང་། མེ་ཏོག་འཕྲེང་རྒྱུད་ཀྱི་ལུང་ཞུས། ཆོས་རྗེ་ཤེས་དར་པའི་དྲུང་དུ་ཀརྨ་
ཤ་ཏམ་གྱི་བཤད་ལུང་དང་། སློབ་དཔོན་ཆོས་རྗེ་དོན་ཡོད་དཔལ་ལྡན་པ་ལ། མདོ་
རྩ་བའི་བཤད་པ། བསླབ་བྱ་ཆེ་ཆུང༌། གཞི་གསུམ་ཆོ་ག་རྣམས་ཀྱི་བཤད་པ་ཞུས།
གཞན་ཡང་ཐག་མ་ནས་མཆེད་དེ། འཕན་ཡུལ་ཅོག་པོ་དར་སྟེང་སོགས་སུའང་འདུལ་
བའི་བཤད་པ་བྱུང་ངོ༌། །ཇི་སྐད་བཤད་པ་དེ་རྣམས་ལ་ཤ་མིའི་བཀའ་རྒྱུད་ཅེས་གྲགས་
ཏེ༑ དེ་ཡང་ཇོ་གདན་ནག་པོའི་འཕྲིན་ལས་སུ་ཤེས་པར་བྱའོ། །
རྨ་ཚོ་འདུལ་འཛིན་ནི་འཕན་ཡུལ་དུ་འཁྲུངས། རབ་ཏུ་བྱུང་ཏེ་རྒྱ་འདུལ་འཛིན་
གྱི་དྲུང་དུ་བྱོན། མདོ་རྩ་འགྲེལ་ལ་མཁས་པར་གྱུར་པས་ཞར་ཆོས་པ་མཛད། རྒྱའི་
གྲྭ་པ་མང་རབ་ཁོང་ལ་འདུས་ཕྱིས་རྒྱའི་གྲྭ་པ་ལྔ་བརྒྱ་ཙམ་ཁྲིད་ནས་དབུས་སུ་བྱོན་ཏེ།
བཤད་པ་ལེགས་པར་མཛད། ཤུལ་དུ་གྲྭ་པ་མང་ཆེན་མ་ལུས་པས་ཞར་ཆོས་པ་གཞན་
རྣམས་ཀྱིས་རྨ་ཚོ་ལ་དམ་ཉམས་ཡིན་ཞེས་ཟེར་བ་ལ། རྒྱའི་ཞལ་ནས་དེ་ལ་སྐྱོན་མེད།



225
འདུལ་བའི་ཆོས་འབྱུང༌།
བཤད་ཉན་བྱུང་ནས་གང་དུ་བྱུང་ཡང་འདྲ། དེས་ངའི་འཕྲིན་ལས་ལ་མི་གནོད་གསུངས།
ཕྱི་དེ་ལོ་གྲྭ་པ་ཀ་པ་ལི་ཐོགས་པ་སྟོང་ཙམ་བྱུང་བས། རྒྱའི་ཞལ་ནས། ངའི་གྲྭ་པ་ཉུང་
དུ་སོང་འདུག་གམ། ཞེས་གསུངས་པ་ཡིན་ནོ། །རྨ་ཚོ་ལ་སློབ་མ་ཆེ་བ་བྱ་འདུལ་བརྩོན་
འགྲུས་འབར། རོག་ཆེན་ཕུབ། དགེ་བཤེས་རྣམ་འབར་བ། ཞེས་ལན་པ་ཤེས་རབ་
གྲགས་ཏེ་བཞི་བྱུང་། འདི་དཔོན་སློབ་ཀྱིས་ནག་ཚོ་ལོ་བའི་སློབ་མ་དགེ་བཤེས་ལག་
སོར་བ་འུ་ཤང་རྡོར་སྤྱན་དྲངས་ནས་བཀའ་གདམས་གསན་པས། བཀའ་གདམས་པ་
རྣམས་ཀྱིས་བྱ་འདུལ་སོགས་ལ་ལག་སོར་བའི་བུ་བཞི་ཟེར། །
བྱ་འདུལ་ནི་གཙང་རོང་གཡུང་དུ་ལྕགས་མོ་ལུགས་ལ་འཁྲུངས། དེའི་ཚེ་རྒྱ་
འདུལ་གྱི་ཞེ་ལྔ་པ་དང་། ལོ་ཙྪ་བ་ཆེན་པོ་སུམ་ཅུ་སོ་གསུམ་པ་གཞོན་ནུ་དུས་སུ་འབྲེ་
ཆེན་པོ་ཤེས་རབ་འབར་རོང་དུ་ཆོས་གཞི་ལ་བྱོན་པའི་གཏམ་ཐོས་པས། ཡབ་ལ་བདག་
དགེ་བཤེས་འབྲེ་མཇལ་དུ་འགྲོ་ཞུས་པས། དེ་ཀ་བྱས་པས་རུང་གསུངས་པ། མཇལ་
དུ་ཕྱིན་པས་ཕར་ཕྱིན་གསུང་པའི་ལམ་ཤེས་ཀྱི་སྐབས་སུ་བསླེབས། ཆོས་གསུང་པ་ལ་
མེ་ཏོག་གི་ཆར་བབས་པ་མཐོང་ནས་དད་པ་ཆེན་པོ་སྐྱེས་ཏེ། རང་ཁྱིམ་དུ་བསླེབས་
པ་ན། ཡབ་ལ་བདག་དགེ་བཤེས་ཀྱི་དྲུང་དུ་རབ་ཏུ་བྱུང་བ་ཞུ་བྱས་པས། ཐུབ་ན་རུང་
གསུངས། དེར་འབྲེའི་དྲུང་དུ་རབ་ཏུ་བྱུང་བ་ལ་འདུལ་བ་དགོས་པས་ཐོག་མར་འདུལ་
བ་སློབ་ཅིག་གསུངས་པ་ལ་བརྟེན་ལྷན་དུ་སོག་ཆེན་ཚུལ་ཁྲིམས་བླ་མའི་དྲུང་དུ་ཕྱིན་ནས་
འདུལ་བ་ཉན་པས། ཆོས་ཐོག་གཅིག་གཉིས་སོང་མཚམས། སོག་ཆེན་འདུལ་འཛིན་
དགུང་ལོ་སོ་དྲུག་པ་ལ་གཤེགས་སོང་བ་དེ་རྙིང་། རྒྱ་འདུལ་འཛིན་གྱི་སྤྱན་སྔར་ཕྱིན།
རྒྱ་དང་རྨ་ཚོ་བྱ་ཟུང་དུ་བྱས་པ་ལ་འདུལ་བ་མཉན། ཕྱིས་རྨ་ཚོས་དབུས་སུ་ཁྲིད། དེར་



226
རྒྱལ་རབས་ཆོས་འབྱུང་། །
འདུལ་བ་ལ་མཁས་པར་སྦྱངས། རྒྱ་ཚ་ཞང་ཡེས་ལ་དབུ་ཚད་དང་། ཟངས་དཀར་
ལོ་ཙཱ་བ་ལ་ཡོ་ག་གསན། དེ་ནས་ཚོགས་བསྡུས་ཏེ་བཤད་ཉན་མཛད་པའི་སྐབས་སུ།
གྲྭ་པ་ཁ་ཅིག་གིས་དཔེ་ཆ་བརྐུས་པས་ཐུགས་སྐྱོ་བ་སྐྱེས་ཏེ། དགེ་བཤེས་སྟོད་ལུང་པ་
ཆེན་པའི་དྲུང་དུ་བཀའ་གདམས་ཞུ་རུ་བྱོན་པ་དང་། ཡོན་ཏན་ཆེན་པོ་ཡོད་པའི་ང་རྒྱལ་
གྱིས། མཇལ་མ་ཁད་ཕྱག་མ་བྱས་པ་ལ་སོགས་པའི་སྤྱོད་པ་འགའ་ཞིག་ལ་བརྟེན། སྟོད་
ལུང་པ་ཆེན་པོས་བཀའ་བཀྱོན་དྲག་ཏུ་མཛད་ནས་བསྐྲད། དེ་ནས་ཕྱིར་ལོག་བྱོན་པ་
དང་། སྟོད་ལུང་ཟམ་ཁར་ཕེབས་པ་དང༌། ཆོས་ཞུ་རུ་འོངས་པ་ལ་དེ་ལྟར་བྱས་པ་
རང་མི་བདེན་སྙམ་དུ་ཐུགས་འགྱོད་པ་འཁྲུངས་པ་དང་། སྟོད་ལུང་པ་ཆེན་པོའི་ཞལ་
སྔ་ནས། ད་ཁོ་འགྱོད་པ་སྐྱེས་འདུག་གི་ཡར་བོས་ཤོག་གསུངས་པ་བཞིན་བོས་ཏེ་སྟོང་
ལུང་པ་ལ་གུས་བཏུད་ཆེན་པོ་མཛད་དེ། བཀའ་གདམས་ཀྱི་ཆོས་རྣམས་ཡོངས་སུ་རྫོགས་
པར་གསན། དེ་རྗེས་སྐྱིད་སྨད་དུ་ཟུལ་ཕུ་བཏབ་ནས་བཤད་གྲྭ་བཙུགས། ཚོགས་ལོ་
དགུའི་བར་དུ་བསྐྱངས་ཏེ། མདོ་རྩའི་ཊཱིཀྐ་དང༌། སྤྱིའི་རྣམ་བཞག་ཞིག་ཀྱང་མཛད།
དེ་དུས་བསམ་ཡས་རྒྱལ་པོ་ཆེན་པོས། བཙུན་ཆུང་ཞིག་ལ་སྤྲུལ་ནས་ཞབས་ཏོག་ལོ་
འགའ་བྱས་པ་ན་ན་བཟའི་སྤུ་ཕྱིར་བསྟན་པ་ཙམ་མ་གཏོགས་འདུལ་བ་དང་འགལ་བའི་
སྐྱོན་མ་རྙེད་པས་ཁོང་དད་པ་ཐོབ་ཅེས་གྲགས་ཏེ་འཐོབ་འོས་པ་ཡིན་ནོ། །ལོ་དགུ་འདས་
ནས་གདམས་པ་ཟམ་མོ་རྣམས་ཉམས་ལེན་མཛད་གིན་བཞུགས། དེ་ཚེ་ཟུལ་ཟུར་གདན་
ས་བསྐོ་བ་སོགས་མ་མཛད་འདུག་པའི་སྐུ་འཚམས་ཁོང་གསུང་ཆོས་འོས་པ་རྣམས་ལ་
གསུངས་པ་འདྲའོ། །དེ་ལྟར་བཤད་སྒྲུབ་གཉིས་ཀྱི་སྒོ་ནས་བསྟན་པའི་བྱ་བ་མཛད་དེ།
དོན་དྲུག་པ་མེ་ཕོ་ཁྱིའི་ལོ་ལ་བབ་པ་ན། དབོན་པོ་ཆོས་དབང་ལ་ཁྱོད་འདིར་བསྡད་ན་



227
འདུལ་བའི་ཆོས་འབྱུང་།
ཉེ་གནས་འདི་ལེགས་པ་མི་བྱེད་པར་འདུག་པས། གཙང་དུ་རྩིབས་པ་འདུལ་འཛིན་གྱི་
རྩར་སོང་ཞིག་གསུངས། ཞལ་ཆེམས་བཞག་ནས་ཟུལ་ཕུའི་གཟིམས་ཁང་དུ་སྐུ་གཤེགས།
གདུངས་བཞུ་བའི་དུས་སུ། དབོན་པོ་ཆོས་དབང་གིས་དད་གུས་ཀྱི་སྒོ་ནས་གསོལ་བ་
བཏབ་པ་དང༌། གདུང་ཁང་ནས་ཐུགས་བྱོན་ཏེ། དབོན་པོའི་པང་པར་བབས་པ་དང་།
ཉེ་གནས་ཀྱིས་འདི་ཁྱོད་ཀྱི་དབང་ཆ་མིན་ཟེར་འཕྲོགས་ཏེ། ཁོང་ལ་བརྡུང་བཙོགས་
བྱས་ནས་ཕྱིར་བཏོན། དབོན་པོས་གཟིམས་ཆུང་གི་རྒྱབ་ནས་གསོལ་བ་བཏབ་པས།
ལྗགས་བྱོན་ནས་དབོན་པོའི་པང་པར་བབས་བྱུང་བ་ཁྱེར་ནས་གཙང་དུ་བརྩིབས་པ་ཅན་
དུ་བྱོན་པ། ལྗགས་བརྩིབས་པའི་མགོན་པ་མཁར་བ་ལུང་ན་བཞུགས་ཤིང་། ཐུགས་
ཟུལ་ཕུའི་གཟིམ་ཁང་དུ་བཞུགས་ཅེས་གྲགས།
འདུལ་འཛིན་དེ་ལ་སློབ་མ་གཞན་ཕན་ནུས་པ་བདུན་ཅུ་ལྷག་པར་བྱུང་བའི་ནང་
ནས། ཀ་བ་དང་སེང་། རྣལ་འབྱོར་བྱང་སེང་། རྫ་མོ་ཆོས་སེང་ཏེ་དབུས་པ་གསུམ་
དང་། གཙང་དུ་རིན་སྐྱབས། རྩིབས་པ་གཞོན་ནུ་སེང་གེ ལྕེ་འདུལ་འཛིན་དང་།
གཙང་པ་གསུམ་གཙོ་ཆེ་ལ། དེ་ཡང་དང་པོ་བསྙེན་རྫོགས་ཀྱི་མཁན་བུ་ཡིན་ལ་འདུལ་
འཛིན་ཆེན་པོ་ཡིན་པས་བུ་ཆེན་དུ་བགྲངས་ཀྱི། བཤད་པའི་སྲོལ་ནི་ཤ་མི་ལ་བརྟེན།
གཙང་དུ་རིན་སྐྱབས་ཀྱང་བཤད་སྒྲོས་མཐའ་བཞི་འདུལ་འཛིན་ལ་བརྟེན་པས་མ་ནིང་
ཞེས་ཟེར། བཤད་སྲོལ་འཛིན་པ་ཕྱི་མ་གཉིས་ཡིན་ལ། །
དེ་ཡང་རྩིབས་པ། ཉང་སྟོད་རྩིབས་ཕུར་འཁྲུངས། ཕ་བུ་གཉིས་ཞིང་གསར་
རློབ་པས། གདོན་གྱིས་གནོད་པ་བྱུང་ནས་དང་པོར་མཚམས་བཅད་དགོས་པ་བྱུང་།
གདོན་ལས་གྲོལ་ནས་རབ་ཏུ་བྱུང་སྟེ། བྱ་འདུལ་གྱི་དྲུང་དུ་ཕྱིན་ནས་འདུལ་བ་ལ་མཁས་



228
རྒྱལ་རབས་ཆོས་འབྱུང་།
པར་སྦྱངས། ཡུལ་དུ་མཁར་བ་ལུང་བཏབ་ནས་མདོ་རྩ་འགྲེལ་དུས་བཞིར་མ་ཆག་པར་
བཤད་ཅིང་། ལོ་བཅོ་བརྒྱད་ཀྱི་བར་ཕན་ཐོགས་ཅིག་ཀྱང་མ་བྱུང་། དེ་ནས་བྱ་འདུལ་
སྐུ་གཤེགས་རྗེས། དབོན་པོ་ཆོས་དབང་གིས་གཙོས་པའི་གྲྭ་པ་སློབ་གཉེར་བྱེད་པ་མང་
པོ་བྱུང་བ་ལ་འདུལ་བ་བཤད་པ་ཐམས་ཅད་སློབ་གཉེར་ཚར་ནས་མཁས་པར་གྱུར། བྱ་
འདུལ་གཤེགས་ནས་ལོ་གསུམ་སོང་མཚམས་ཟུལ་ཕུའི་བཤད་གྲྭ་སྟོངས་པ་ན། ཉེ་གནས་
ཀྱི་དབོན་པོ་ཆོས་དབང་ཆོས་འཆད་དུ་གདན་འདྲེན་འོང་བས། དབོན་པོ་འགྲོར་མ་འདོད་
པ་ལ། གཞན་རྣམས་ཀྱིས་འབྱོན་པའི་ཐབས་སུ་ཡུལ་མ་གི་ན་ཡོད་པས་དེར་བྱོན་དགོས་
བྱས་ནས་བསྐུལ་བས་བདེན་སྙམ་ཏེ་བྱོན་པ་དང་། ཡི་དམ་ལ་ཁར་ཁ་བ་ཆེན་པོ་བབ་
སྟེ་ལམ་བགྲོད་དཀའ་བ་ལ། བྱ་འདུལ་གྱི་བུ་ཆེན་ལྕེ་འདུལ་འཛིན་དོར་ངུར་སྨྲིག་ན་
འདུལ་བ་འཆད་པའི་སྐབས་ན་ཡོད་པས་ཁོང་གིས་དབོན་པོ་རྟ་ལ་བསྐྱོན་ཏེ་ཟུལ་ཕུར་ནན་
གྱིས་བསྐྱལ། །
དེའི་ཚེ་ཟུལ་ཕུ་ན་གྲྭ་རེ་རེ་ཙམ་ལས་མེད་པར་གྱུར་པ་དང་། གྲྭ་པ་གཅིག་པུ་
དེ་ལ་དུང་འབུད་མི་དགོས་ཀྱི། ཆོས་རྟེན་ཁྱེར་ཅིག་ཤོག་གསུངས་པས་གྲྭ་པ་གཅིག་པུ་
ན་རེ། ཆོས་འདུལ་བ་ལ་དུང་འབུད་མི་རིགས་སམ། གྲྭ་པ་ལྔ་ལ་འབུད་མི་རིགས་ཟེར་
ནས་མ་ཉན་པར་དུང་འབུད་ཅིང་འཆད། ལོ་བཞི་ལྔ་ཙམ་གྱི་བར་དུ་གྲྭ་པ་རེ་རེ་གཉིས་
གཉིས་ལས་མ་བྱང་། ལོ་ལྔ་འདས་ནས་གྲྭ་པ་མང་པོ་ཕེབས་ཏེ་འཕྲིན་ལས་རྒྱས། ཁོང་
གི་སློབ་མ་ཟུལ་ཕུའི་མཁན་པོ་ཆོས་བྱེད་ན་བཟའ་འཕྲེད་གསོལ་དུ་གྲགས་པ། དེའི་སློབ་
མ་ཟུལ་ཕུའི་མཁན་པོ་ཆོས་ཀྱི་བརྩོན་འགྲུས། དེའི་སློབ་མ་ཟུལ་ཕུའི་མཁན་པོ་ཆོས་གྲགས་
རིན་ཆེན་སོགས་ཀྱིས་བརྒྱུད་པ་འཛིན་པ་ཡིན་ནོ། །



ས
=
=
- -
-
-
-
-
-
-
--
，
229
འདུལ་བའི་ཆོས་འབྱུང་། །
དེའི་སློབ་མ་མཁན་ཆེན་བཀའ་བཞི་པ་ནི། རྒྱལ་སར་སྒང་དུ་འཁྲུངས། གཞོན་
ནུ་དུས་ནས་རབ་ཏུ་བྱུང་། ཆོས་ལུང་མཁན་པོ་བདེ་དཔལ་གྱི་དྲུང་དུ་བསྙེན་པར་རྫོགས་
ཏེ་ཕར་ཕྱིན་ལ་སྦྱངས། དེ་ནས་ཟུལ་ཕུའི་མཁན་ཆེན་ཆོས་གྲགས་རིན་ཆེན་ལ་འདུལ་
བ་ལེགས་པར་གསན་པས། འདུལ་བ་ཕྲན་སྐོར་དང་བཅས་པ་ལ་མཁས་པར་གྱུར།
མཁན་ཆེན་བདེ་བ་དཔལ་སྐུ་གཤེགས་པའི་རྗེས་སུ་ཆོས་ལུང་མཁན་པོ་མཛད་དེ། འདུལ་
བའི་བཤད་པ་བྱས་པས་འདུལ་བ་ཤེས་པའི་སློབ་མ་མང་པོ་ཐོན་པའི་ནང་ནས་གོ་ས་མཐོ་
བ་མཁན་ཆེན་བསོད་ནམས་གྲགས་དང་། འདུལ་འཛིན་གྲུབ་པ་དཔལ་ཏེ། བུ་ཆེན་
གཉིས་བྱུང་།
མཁན་ཆེན་སྙེ་མོ་གསུམ་དུ་འཁྲུངས། མཁན་ཆེན་བདེ་བའི་དྲུང་དུ་བསྙེན་པར་
རྫོགས་པར་མཛད་ནས་ཕར་ཕྱིན་ལ་སྦྱངས། བཀའ་བཞི་པའི་དྲུང་དུ་འདུལ་བ་ལ་སྦྱངས་
པས་འདུལ་བའི་ཚིག་དོན་ཉམས་ལེན་དང་བཅས་པ་ལ་འགྲན་ཟླ་མེད་པ་ལྟ་བུར་གྱུར།
བུ་ཆེན་གཉིས་ལ་འདུལ་བ་འཛིན་པ་ཆེན་པོ་བུ་སྟོན་རིན་པོ་ཆེས་འདུལ་བ་གསན་པས་
མཁས་པར་གྱུར་ཏེ། བཤད་པ་ལེགས་པར་མཛད་པས་སློབ་མ་གོ་ས་ཆེ་བ་མང་དུ་འདུས་
ཤིང༌། ཊཱིཀྐ། གླེང་འབུམ། ཆོས་བྱུང་ལས་ཆོག་སོགས་ཀྱི་རྩོམ་པའང་མཛད། ཡང་
རྩིབས་པ་གཞོན་ནུ་སེང་གེ་ལ། དཔལ་ལྡན་གྲོ་དང་། བ་ཕྱིར་སྟོད་ནག་པོས་གཏུགས་
ནས་འདུལ་བ་གསན། དང་པོས་སྣར་ཐང་གི་མཁན་ཐོག་ནས་བཤད་པ་མཛད།
གཉིས་པ་ནི། ཡུལ་ཡར་འབྲོག་པ། རུས་བ་རེང་། སྟོད་འགག་ནག་པོ་དྲི་མ་
ཅན་ཅིག་ལས་མེད་པས་མིང་དེ་ལྟར་གྲགས། དེས་ཟུལ་ཕུར་བྱ་འདུལ་གྱི་དྲུང་དུ་འདུལ་
བ་ལོ་གཅིག་གཉིས་ཉན། ཕྱིས་རྩི་བས་འདུལ་འཛིན་གྱི་ཆོས་གྲྭར་བྱོན་ཏེ། ལོ་མང་



230
རྒྱལ་རབས་ཆོས་འབྱུང་།
པོའི་བར་དུ་འདུལ་བ་ལ་སྦྱངས་པས་མཁས་པར་གྱུར་པ་ན། རྩིབས་པས་ཁོང་ཡུལ་གཞན་
དུ་ཕན་ཐོགས་ཆེ་བར་དགོངས་ནས། ཁྱོད་ལུང་ཁུག་འདིར་མ་བསྡད་གཞན་དུ་སོང་
ཅིག་ཅེས་བསྐྲད་ནས་བཏང། དེའི་ཚེ་ཐང་པོ་ཆེར་མཁན་པོ་འདུལ་བ་འཛིན་པ་མེད་
པར། གཙང་ན་ཡར་འཚོལ་དུ་འོངས་པ་དང་འཕྲད་དེ། ཕན་ཚུན་གླེང་མོ་བྱས་པས།
འདོད་པ་མཐུན་ཏེ། ཐང་པོ་ཆེར་འགྲོ་བར་བྱས་ནས་འདུལ་བའི་དཔེ་ཆ་མཛོ་ཁལ་གཅིག་
བཀལ་ཏེ་ལམ་དུ་ཞུགས་ནས་ཕྱིན་པས་ཉ་མོར་སླེབ་པ་དང་། གནས་ཚང་དུ་གླས་པོ་
ཆེ་བའི་གནས་བརྟན་གཅིག་བྱུང་བ་དང་། གླེང་མོ་བྱས་པས་གནས་བརྟན་དད་དེ། ཁྱེད་
ངེད་ཀྱི་གནས་གཞི་གཅིག་ཡོད་པ་དེར་བསྙེན་བཀུར་ཅིག་ལ་འབྱོན་པར་ཞུ་ཟེར་བ་བཞིན།
ཁོང་གིས་གླས་པོ་ཆེར་བྱོན་ནས་གདན་འདྲེན་ཁལ་མ་དང་བཅས་པ་དབུས་སུ་བཏང་ངོ༌།།
དེར་གནས་བརྟན་དེས་གླས་པོ་ཆེར་བཙུན་པ་ཉི་ཤུ་ཙམ་ཞིག་འདུག་པ་ལ། དགེ་བཤེས་
འདི་ལ་མཁན་པོ་ཞུས་ནས་འདུལ་བའི་བཤད་ཉན་ཅིག་བྱེད་ན་གྱིས། མི་བྱེད་ན་འདོན་
པ་ཡིན་ཞེས་བསྡིགས་པས་ཉན་ཏེ་ཁོང་དེར་བཟུང་ནས་དཔེ་ཆ་དང་སོ་སོར་སོང་།
དེ་ནས་སྟག་རྩེ་ལ་སྨོན་འགྲོ་བས་སྤྱན་དྲངས། དེ་དང་མ་བུ་ཡིན་པས་རོང་མཁར་
ཕུག་པས་ཀྱང་སྤྱན་དྲངས། དེ་རྣམས་སུ་འདུལ་བའི་བཤད་པ་བྱས་པས་མངའ་རིས་
དགྲ་བཅོམ་པ་སོགས་པའི་སློབ་མ་མང་དུ་འདུས། མཐར་རོང་མཁར་ཕུག་ཏུ་སྐུ་གཤེགས།
མངའ་རིས་དགྲ་བཅོམ་གྱིས་དང་པོར་ཐག་མ་པ་རྡོར་གཞན་ལ་ཆོས་ཐོག་གཅིག་གཉིས་
ལ་འདུལ་བ་ཉན། དེ་ནས་བ་ཕྱིར་འདུལ་འཛིན་ལ་བརྟེན་ནས་འདུལ་བ་ལ་མཁས་པར་
སྦྱངས་ཏེ། ལྷན་དང་འུ་ཡུག་དང༌། ས་སྐོར་བྲག་ནག་ལ་སོགས་པར་བཤད་པ་ཡུན་
རིང་དུ་མཛད། ཕྱིས་ཟམ་འཚེར་བཏབ་ནས་ཀྱང་བཤད་པ་མཛད་པ་སོགས་ལས་



231
འདུལ་བའི་ཆོས་འབྱུང་།
མཆིམས་ནམ་མཁའ་དང་། རྒྱང་མོ་ཆེ་བ་སོགས་སློབ་མ་ཆེ་བ་མང་དུ་འདུས། དང་
པོས་སྣར་ཐང་གི་མཁན་པོ་མཛད་ནས་འདུལ་བ་བཤད། གཉིས་པས་གྱ་པ་འདུ་ཕུག་
བཟུང་ནས་བྲག་ནག་དང་གཉིས་ཆར་དུ་འདུལ་བ་བཤད་པས། བུ་ཆེན་སེངྒེ་ཟིལ་གནོན་
དང་། མཛེས་པ་འོད་གཉིས་བྱུང་། དང་པོས་མདོ་ཕུག་དང་རོང་ཐར་ཞབས་བཟུང་
ནས་དང་། གཉིས་པས་ཟམ་འཚེར་བཟུང་ནས་བཤད་པ་མཛད། དེ་དུས་འཛིམས་
སུ་བཤད་གྲྭ་སྟོངས་ནས། མངའ་རིས་དགྲ་བཅོམ་པ་གདན་འདྲེན་བྱས་པར་བྱོན་པའི་
ཞལ་བཞེས་མཛད་ནའང་། ཁོ་རང་མ་ཐོན་བར་སློབ་མ་གཅིག་བཏང་བ་དེས་བྱ་ཊཱིཀ་
གི་སྟེང་ནས་བཤད་པ་བྱས་པས་ཕན་རྒྱ་ཆེར་མ་བྱུང་ཞེས་གྲགས།
ཡང་ཁ་ཆེ་པཎ་ཆེན་གྱི་མཁན་བུ་རྡོ་རྗེ་དཔལ་དང༌། བྱང་ཆུབ་དཔལ་གཉིས་
ཀྱི་པཎ་ཆེན་འབྱོན་པའི་ཕྱག་ཕྱིར་འཁྲིད་དགོས་ཞུས་པ་ན། པཎ་ཆེན་གྱི་ཞལ་ནས་ཁྱེད་
གཉིས་ཀྱིས་ཚད་པ་མི་ཐུབ། དེ་བས་ཟུལ་ཕུ་ན་བཟའ་འཕྲེད་གསོལ་ལ་འདུལ་བ་མཉན་
ནས་འདུལ་བའི་བཤད་པ་རེ་བཙུགས་ན་ལེགས་ཚུལ་གསུངས་པ་བཞིན། སྔ་མས་ཚོགས་
ཆེན་པོ་དང༌། ཕྱི་མས་ཆོས་ལུང་པ་བཙུགས། དང་པོ་ལ་བྱེ་རྫོངས་པ་དང་གཉིས་པ་
ལ་དགེ་འདུན་ལ་སྒང་པ་གྱེས་སྡེ་བཞི་ཆར་དུ་འདུལ་བའི་བཤད་པ་དང་། བསླབ་བྱ་
ཚུགས་ཤིང་གྲྭ་པ་མང་པོ་བྱུང་། པཎ་ཆེན་མཁན་བརྒྱུད་ཅེས་ཆེན་པོ་ཀུན་གྱི་བསྙེན་
རྫོགས་ཀྱི་གཏུགས་ས་བྱས་པ་སྟེ། བུ་སྟོན་རིན་པོ་ཆེ་དང་། རྗེ་བཙུན་ཆོས་ཀྱི་རྒྱལ་
པོ་ཙོང་ཁ་པ་ཆེན་པོས་ཀྱང་། ཆོས་ལུང་པ་དང་ཚོགས་ཆེན་པོར་གཏུགས་པ་ཡིན་ནོ།།
ཇི་སྐད་བཤད་པ་དེ་རྣམས་བྱ་འདུལ་དང་། རྨ་ཚོའི་འཕྲིན་ལས་དང་། དེ་ཡང་གཏུགས་
ན་རྒྱ་འདུལ་འཛིན་གྱི་འཕྲིན་ལས་ཀྱི་ཁྱབ་བརྡལ་དུ་ཤེས་པར་བྱའོ། །རྒྱའི་གདུང་མ་



རྒྱལ་རབས་ཆོས་འབྱུང་།
232
རྣམས་ལས་སྣར་རྒྱ་ཚུལ་ཁྲིམས་ཡོན་ཏན་ནི། ཞར་ཆོས་པ་ཆེ་ཤོས་ཡིན་ཅིང་བཤད་
སྲོལ་འཛིན་པའང་མང་། དྭགས་པོ་འདུལ་འཛིན་སོགས་བཞན་རྣམས་ཀྱིས་ཀྱང་བཤད་
པ་ལེགས་པར་མཛད།
རྒྱའི་བར་ཚར་སྐྱེ་བོ་ཚུལ་འཕགས་ནི། སྐྱིད་ཤོད་པ་ལམ་དུ་འཁྲུངས། སྐྱིད་
སྨད་ནེའུར་འདུལ་བ་བཤད་པས། གྲྭ་པ་ཀ་པ་ལི་ཐོགས་པ་ལྔ་བརྒྱ་ཙམ་བྱུང་། མདོ་
རྩའི་ཊིཀྐ་ཟེར་ལོ་མང་པོས་བསྒྲིགས་པ་པོ་ཏི་གསུམ་པ་ཞིག་ཀྱང་མཛད། དེ་ལ་ལ་སྟོད་
འདར་འཚོ་བ་འདར་ཚུལ་ཁྲིམས་རྒྱལ་པོ། དེ་ལ་གནམ་ན་འགོ་བ་ཚུལ་ཁྲིམས་འབུམ།
དེ་ལ་དར་ཡུལ་ཉི་སྡིངས་པ་བློ་གྲོས་གྲགས། དེ་ལ་རྒྱ་སྒྲོ་ཕུ་བ་ཚུལ་ཁྲིམས་གྲགས། དེ་
ལ་དར་ཡུལ་རྣ་མོ་བ་སྨོན་ལམ་བློ་གྲོས་ཀྱིས་གཏུགས་ཤིང་། དེ་ནས་བཟུང་སྟེ་ཡུན་
རིང་བར་དུ་སྐྱིད་སྨད་ནེའུར་འདུལ་བའི་བཤད་གྲྭ་མ་ཆག་པར་བྱུང་། ནེལ་པ་པཎ་ཆེན་
དུ་གྲགས་པའང་འདིའི་བཤད་རྒྱུན་ལ་བརྟེན་པ་འདྲ་ཞིང་། དམར་སྟོན་པ་ཁུ་དབོན་ཀྱང་
གྲོ་ས་པའི་སྒྲོས་མི་འཛིན་པར་ནེལ་བའི་བཤད་སྲོལ་ལ་བརྟེན་ཞེས་ཀྱང་ཟེར། ཡང་སྐྱི་
བོའི་སློབ་མ་བརྡ་འདུལ་འཛིན་དུ་གྲགས་པ་དེ་ཡང་འཁྲུངས་ཡུལ་ཤབ་སྟོད་པ། རྒྱའི་
དྲུང་ནས་རབ་ཏུ་བྱུང་ནས་འདུལ་བ་ལོ་གསུམ་གསན་ཞིང་སྐྱི་བོ་ལ་ལོ་བཅུ་བདུན་དུ་གསན་
ཏེ་མདོ་རྩའི་གཞུང་གསུམ་ཟད་ཟད་བར་དུ་སློབ་གཉེར་བྱས་སོ། །
རྒྱའི་ཕྱི་ཚར་རྡོ་རྗེ་ཕུར་བུ་ནི། རྒྱ་དང་དྭགས་པོ་འདུལ་འཛིན་བླ་ཟུར་དུ་བྱས་
ནས་འདུལ་བ་གསན། ཁ་ཅིག་སྐྱེ་བོའང་ཟུར་ཆོས་སུ་བརྟེན་ཟེར། ཁོང་གིས་དགྲ་བཅོམ་
ལ་བྲག་དམར་དུ་འདུལ་འཛིན་གྱིས་བྲག་དམར་བའི་ཞར་ཆོས་པའང་མཛད། བྲག་
དམར་བར་གྲགས་ཤིང་གཡའ་ལུང་དགོན་གསར་དུའང་བཤད་གྲྭ་བཙུགས། དེའི་སློབ་



233
འདུལ་བའི་ཆོས་འབྱུང་། །
མ་ཞང་ཞི་མཛེས་ཤེས་རབ་སྟེ། ཁོང་གིས་དོན་མོ་རི་བཟུང་ནས་བཤད་པ་མཛད། བརྡ་
འདུལ་འཛིན་གྱིས་བྲག་དམར་བའི་ཞར་ཆོས་པའང་མཛད། བྲག་དམར་དུ་རྡོ་རྗེ་ཕུར་
བུ་དང་། དོན་མོ་རི་པ་ཞང་ཞི་མཛེས་ཤེས་རབ་སློབ་དཔོན་གྱིས། ལ་སྟོད་གཙང་པོའི་
སྔགས་པ་ཕོད་ཁ་ཅན་བཅོ་བརྒྱད་རབ་ཏུ་བྱུང་བའི་ནང་ནས་མདོ་རྩ་འཆད་ཐུབ་པ་བཤེས་
གཉེན་ཤཱཀྱ་གྲུབ་བྱུང་སྟེ། ཁོང་གིས་ཀྱང་བྲག་དམར་བའི་ཞར་ཆོས་པ་བྱས། དེ་ནས་
བྲག་དམར་བས་བྲག་དམར་དུ་བཤད་པ་མ་འཛུགས་ཤིག བྱ་བའི་ཞལ་ཆེམས་གསུངས་
ནས་གཤེགས་པ་ན་བརྡ་འདུལ་འཛིན་དང་། བཤེས་གཉེན་ཤཱཀྱ་གྲུབ་གཉིས་པོས་གྲྭ་
པ་སུམ་ཅུ་ལྷག་ཙམ་དང་། མདོ་རྩའི་གཞུང་མང་དུ་ཁྱེར་ཏེ། ཤབ་སྟོད་རི་ཆུང་དུ་
ཆོས་གཞི་བཏེགས། དེ་ནས་སྟོང་ཆུང་དང་། སྒྲོ་དཔེའ་དང་། ཤངས་རྣམས་སུ་ཆོས་
གཞི་བསྐོས་ཞིང་། འཆད་ཉན་མཛད་པའི་ཚེ། བརྡ་འདུལ་འཛིན་འོམ་ཕུག་པས་སྤྱན་
དྲངས་པའི་ལམ་ཁར། ཆུ་མིག་གི་རྔོག་བཙུན་དཀར་མོས་བཞུགས་པར་ཞུ་བ་ཕུལ་ནས་
སྙེམས་གཏད་དེ། ཆུ་མིག་མ་བུ་སྡེ་སྐོར་གྱི་མཁན་པོ་དང་བཤད་གྲྭའི་གཙོ་བོ་མཛད།
འོམ་ཐུག་པ་ལ་བླུ་ཆར་རྟ་གཅིག་དང་འབུམ་གཅིག་སྤྲད་དོ། །
འདུལ་འཛིན་དེ་ལ་སློབ་མ་སྐྱེམ་གྲགས་ཚུལ་ཉི་མ། མཐལ་སྟོན་སོགས་བྱུང་།
དང་པོས་གྲང་པོ་བཟུང་ནས་བཤད་པ་མཛད། གཉིས་པས་ཤངས་སྲེག་ཤིང་བཟུང་ནས་
འདུལ་གྲྭ་དང་། གསུམ་པས་ཉིང་རོ་གླང་རིང་དུ་བཤད་པ་བྱས་སོ། །བརྡ་འདུལ་འཛིན་
སྙེམས་སུ་སྐུ་འདའ་བའི་ཞལ་ཆེམས་ཀྱིས་བཤེས་གཉེན་ཤཱཀྱ་གྲུབ་ལ་བསྟན་པ་གཏད།
དེ་ནས་བཟུང་སྟེ་སྙེམས་སུ་འདུལ་བའི་བཤད་པ་ཐིང་མཛད། གཞན་ཡང་ཀློག་སྐྱ་དཔལ་
འབྱོར་གྱི་དོན་མོར་བཟུང་ནས་བཤད་པ་བྱས། ཞར་ཆོས་པ་དགེ་བཤེས་སྐྱེམ་གསུམ་



234
རྒྱལ་རབས་ཆོས་འབྱུང་།
དང་ཞང་ཤེས་རབ་འོད། དབོན་པོ་ཁྲི་བརྟན་སེངྒེ། ཤཱཀ་རྡོར་དང་བཞི་བྱུང༌། སྐྱེལ་
དང་ཤཱཀ་རྡོར་གཉིས་ཁོང་རང་གི་སྔོན་ལ་གཤེགས། བཤེས་གཉེན་ཤཱཀྱ་གྲུབ་སྙེམས་
སུ་སྐུ་གཤེགས་རྗེས་སུ་ཞང་ཤེས་རབ་འོད་ཀྱིས་གདན་ས་བཟུང་། དེ་ནས་དབོན་པོ་ཁྲི་
བརྟན་སེངྒེས་བཟུང་སྟེ། ཆུ་མིག་འདུལ་གྲྭའི་བཤད་པ་ཡུན་རིང་དུ་བྱུང་། ཞང་ཤེས་
རབ་འོད་ཀྱི་སློབ་མ་ལྡིང་སྟོན་བསོད་ནམས་གྲུབ་བྱ་བས་མནོག་བོན་གོང་དུ་འདུལ་བའི་
བཤད་གྲྭ་བཙུགས་སོ། །
ཡང་ཁ་ཆེ་པཎ་ཆེན་ཤཱཀྱ་ཤྲཱི་ཁྲོ་ཕུ་ལོ་ཙྪ་བས་སྣེ་ལེན་མཛད་ནས་སྣར་གྱི་གླས་
མོ་ཆེར་དབྱར་ཞལ་གྱིས་བཞེས་པའི་ཚེ། ལོ་པཎ་གཉིས་ཀྱིས་སྔ་དྲོ་འདུལ་བ་མེ་ཏོག་
འཕྲེང་རྒྱུད་བསྒྱུར་ཞིང་ཕྱི་དྲོ་ཚོགས་སུ་དེའི་བཤད་པ་མཛད་པ་ལ། མཁན་པོ་སེངྒེ་ཟིལ་
གནོན་གྱིས་གསན། དུས་ཕྱིས་ཡིག་ཆའང་མཛད། དེའི་ཚེ་ཤངས་པ་ཇོ་གདན་ཞེས་
བྱ་བ་ཤིན་ཏུ་བཙུན་པ་ཞིག་ཡོད་པ་དེས། བདག་ཆོས་འདུལ་བ་འདི་ལ་མོས་པས་འདི་
སློབ་དང་། གཞན་ཡང་ཆོས་གྲྭ་ཞུ་བ་ལ་ཕྱག་ཕྱིར་ཁྲིད་པར་ཞུ་ཞུས་པས། ངའི་ཟན་
ཟ་ན་དེ་བཞིན་བྱ་གསུངས་ཏེ། ཇོ་གདན་གྱིས་བཞེས་པ་བཞིན་པཎ་ཆེན་གྱིས་བཞེས་
གྲས་ནས་ཁོང་ལ་འདྲེན། དབུས་གཙང་དུ་བཞུགས་པའི་ལོ་བརྒྱད་ཀྱི་རིང་ཕྱག་ཕྱིར་
འབྲངས་ཏེ། མེ་ཏོག་འཕྲེང་རྒྱུད་ལ་ནན་ཏན་མཛད་ནས་གསན་ཅིང་ཆོ་གའི་ལག་ལེན་
ཐམས་ཅད་ཀྱང་མཁས་པར་བསླབས། གསུང་སྒྲོས་གཙོ་བོར་མཛད་པའི་ཊཱིཀ་ཆེན་
པོ་ཞིག་ཀྱང་མཛད། མཁན་པོ་སེངྒེ་ཟིལ་གནོན་ལ་བསོད་ནམས་མགོན་པོ་ཞེས་པ་ཚད་
མའི་སྐྱེས་བུར་གྲགས་པས་མེ་ཏོག་འཕྲེང་རྒྱུད་མཁན་པོ་པ་རང་གི་ཡིག་ཆ་དང་བཅས་
པ་གསན། དེ་ལ་བུ་སྟོན་རིན་པོ་ཆེས་གསན། མེ་ཏོག་འཕྲེང་རྒྱུད་འདི་ལ་སྔ་འགྱུར་



235 འ དུལ་བའི་ཆོས་འབྱུང་།
མེད། པཎ་ཆེན་དང་ཁྲོ་ལོ་དཔོན་སློབ་ཀྱིས་བསྒྱུར་ཞིང་བཤད་པ་ལས་ཇོ་གདན་ཚོགས་
པ་སྡེ་བཞིར་དང་། དེ་ལས་མཆེད་པས་ས་སྐྱ་བ་རྣམས་ཀྱིས་བཤད་པ་བྱེད་པ་ཅུང་ཟད་
མང་བར་འདུག ཆོས་རྗེ་རོང་ཆེན་པས་ཊིཀྐའང་མཛད། ཊིཀྐ་དེར་བསྟན་བཅོས་འདི་
མདོ་རྩ་བ་ལས། རྩོམ་པ་པོ་དགྲ་བཅོམ་པ་ཡིན་པ་དང་། གཞུང་ཚིགས་བཅད་དུ་སྡེབས་
པ་དང་། གླེང་གཞི་གཞུང་དུ་ཆུད་པ་སོགས་ཀྱི་སྒོ་ནས་ཁྱད་པར་དུ་འཕགས་པ་ཞེས་
བྱུང་སྟེ་ལེགས་བཤད་དུ་མཐོང་ངོ༌། །ཡང་ཆོས་ལུང་མཁན་པོ་གཅིག་ལ་སྤྱན་སྔ་རིན་
པོ་ཆེ་དཔལ་ཆོས་ཀྱི་གྲགས་པས་གསན། དེ་ལ་སློབ་དཔོན་རིན་པོ་ཆེ་ཀུན་དགའ་རྒྱལ་
མཚན་པས་གསན། དེ་ལ་བདག་གིས་ཐོས་སོ། ། །
གོ་སླ་བའི་ཕྱིར་བཤད་བརྒྱུད་མདོར་བསྡུ་ན། འདུལ་བ་སྨད་ལུགས་པའི་བརྒྱུད་
པ་དང་། སྟོད་ལུགས་པའི་བརྒྱུད་པ་གཉིས་ལས། དང་པོ་ནི། སློབ་དཔོན་ཡོན་ཏན་
འོད། ཆོས་ཀྱི་བཤེས་གཉེན། ཤཱཀྱ་འོད། དགྲ་བཅོམ་པ་སེངྒེའི་གདོང་ཅན། དཱ་ན་ཤི་
ལ༑ ཛི་ན་མི་ཏྲ། རྔ་རིན་ཆེན། ལི་ཡེ་ཤེས་རིན་ཆེན། གཡོ་དགེ་འབྱུང་། བླ་ཆེན་
པོ༑ ཀླུ་མེས། གས་འདུལ་འཛིན། སྣེ་བོ་གྲགས་པ་རྒྱལ་མཚན། སོག་ཆེན་ཚུལ་
ཁྲིམས་བླ་མ། རྒྱ་འདུལ་འཛིན། རྨ་ཚོ་བྱང་རྡོར། སྐྱེ་བོ་ཚུལ་འཕགས། འདར་ཚུལ་
ཁྲིམས་རྒྱལ་པོ། གནམ་ན་མགོ་བ་ཚུལ་ཁྲིམས་འབུམ། ཉི་སྡིངས་པ་བློ་གྲོས་གྲགས།
ནེལ་པ་པཎ་ཆེན། འདུལ་འཛིན་རྒྱལ་མཚན་དཔལ། རིན་ཆེན་བྱང་ཆུབ། དམར་
སྟོན་དཔལ་ལྡན་རིན་ཆེན། དམར་སྟོན་རྒྱ་མཚོ་རིན་ཆེན། ཆོས་རྗེ་ཐམས་ཅད་མཁྱེན་
པ་དགེ་འདུན་གྲུབ་པ། སློབ་དཔོན་རིན་ཆེན་ཀུན་རྒྱལ་བ། དེ་ལ་ཁོ་བོ་ཐོས་སོ། །ཡང་
རྒྱ་ཡན་ཆད་གོང་བཞིན། ཇོ་གདན་ནག་པོ་དར་ཚུལ། ཤ་མི་སྨོན་ལམ་འོད། ཐག་



236
རྒྱལ་རབས་ཆོས་འབྱུང་། །
མ་བ་ཀ་བ་དར་སེང་། དཔལ་ཆེན་རྡོར་གཞོན། སྦལ་ཏི་ཆེན་པོ། མཁན་པོ་དབོན།
དབོན་ཞིག་པོ། དབོན་གཞོན་བརྩོན། དབོན་བརྩོན་འགྲུས། དབོན་འབྱུང་གནས་
རིན་ཆེན་པ། དབོན་བཟོད་པ་བ། དབོན་དབང་ཤེ་བ། ཤེས་རབ་རྡོ་རྗེ་བ། འདུལ་
འཛིན་བསོད་ནམས་ཚུལ་ཁྲིམས། བཀའ་བཞི་བ་བློ་གསལ། འཇམ་དབྱངས་ཆོས་
ཀྱི་རྗེ། ཆོས་རྗེ་གནས་བརྟན་པ། དེ་ལ་དོན་ཡོད་དཔལ་ལྡན་པ། ཀུན་དགའ་རྒྱལ་
མཚན་གཉིས་ཀྱིས་གསན། དེ་གཉིས་ཆར་ལ་ཁོ་བོས་ཐོས་སོ། །
གཉིས་པ་སྟོད་ལུགས་པའི་བརྒྱུད་པ་ནི། སློབ་དཔོན་ཡོན་ཏན་འོད། ཆོས་ཀྱི་
བཤེས་གཉེན། ཤཱཀྱ་འོད། པཎྜི་ཏ་སེངྒེའི་གདོང་པ་ཅན། པྲཛྙཱ་པཱ་ལ། ཞང་ཞུང་རྒྱལ་
བའི་ཤེས་རབ། དཔལ་འབྱོར་ཤེས་རབ། ཞིང་མོ་ཆེ་བ་བྱང་ཆུབ་སེངྒེ་སོགས་ནས་
བརྒྱུད་དོ།། །།
འཆད་རྩོད་རྩོམ་པའི་འོད་དཀར་བྱེ་བ་ཡིས། །མདོ་དང་ལུང་གི་ཀུ་མུད་ཁ་
འབྱེད་པ། །སྔོན་ཕྱིས་འདུལ་འཛིན་མཚན་མོའི་མགོན་པོ་ནི། །ཐུབ་བསྟན་ཀུན་གསལ་
མཛེས་མཛད་ཅི་ཡང་ཤར། །དེ་ལྟ་ནའང་དུས་ཀྱི་འགྱུར་བ་དང༌། །ཚོང་དུས་ངན་
པར་ནོར་བུ་རིན་ཆེན་བཞིན། །འདུལ་བའི་མདོ་དང་དགོངས་འགྲེལ་བཅས་པ་ཡི། །བཤང་
པའི་རྒྱུན་ནི་ཅུང་ཟད་འགྲིབ་པར་འགྱུར། །ངེས་པར་བདེ་ལེགས་འདོད་དགུ་འབྱུང་བའི་
གཞི། །རྒྱལ་པའི་བསྟན་པ་སྤྱི་དང་ཁྱད་པར་དུ། །དམ་ཆོས་འདུལ་བའི་བསྟན་པ་རིན་
པོ་ཆེ། །ས་འདིར་རིང་དུ་གནས་ན་ཅི་མ་རུང་། །དེ་ཕྱིར་སྔོན་བྱོན་གཏམ་གྱི་ལོ་རྒྱུས་
ནི༑ ༑དད་པའི་འབབ་སྟེགས་ཉིད་དུ་བཀོད་པ་ཡིན། །རྣམ་པར་དཀར་བའི་དགེ་བས་
དམ་པའི་ཆོས། །འདུལ་བའི་བསྟན་པ་དར་ཞིང་རྒྱས་གྱུར་ཅིག། །།



237
འདུལ་བའི་ཆོས་འབྱུང་།
ཅེས་དམ་པའི་ཆོས་འདུལ་བའི་ཆོས་འབྱུང་དད་པའི་འབབ་སྟེགས་ཞེས་བྱ་བ་འདི་ནི།
བུ་སྟོན་རིན་པོ་ཆེ་མཛད་པའི་འདུལ་བའི་ཆོས་འབྱུང་དང་དེབ་སྔོན་པོ་ནས་བྱུང་བའི་ལོ་རྒྱུས་རྣམས་
གུང་བསྒྲིགས། གཞན་ཡིག་ཆ་ཁ་འཐོར་བ་རྣམས་ལས་ཀྱང་བསྡུས་ཏེ་ཕྱོགས་གཅིག་ཏུ། ཤཱཀྱའི་
དགེ་སློང་བསོད་ནམས་གྲགས་པའི་དཔལ་རྣམ་དཔྱོད་མཆོག་གི་སྡེས། ཐུབ་པའི་བསྟན་པ་ལོ་
ཉིས་སྟོང་སུམ་བརྒྱ་བརྒྱད་ཅུ་རྩ་ལྔ་འདས་པ། ཏིང་ངེ་འཛིན་གྱི་ལེའུའི་དུས་ཀྱི་ཚེ། ལྕགས་ཕོ་
ཁྱིའི་ལོ་ལ་དཔལ་ལྡན་འབྲས་སྤུངས་ཀྱི་གཟིམ་ཁང་དུ་སྦྱར་བ་འདིས་ཀྱང་བསྟན་པ་རིན་པོ་ཆེ་
དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག འདི་བྲིས་དགེ་བས་ཉེར་འཚེ་ཀུན་ཞི་ནས།།
འདུལ་བ་ལྷུར་ལེན་ཚུལ་ཁྲིམས་རྣམ་པར་དག །ངུར་སྨྲིག་རྒྱལ་མཚན་འཛིན་པའི་རིགས་དག་
ཏུ༑ ༑སྐྱེ་ཞིང་སྐྱེ་བར་སྨོན་ལམ་འགྲུབ་གྱུར་ཅིག། ། །།སརྦ་མངྒ་ལམ།



239
དགེ་ལྡན་ལེགས་བཤད།
༄༅། །མཁས་པ་དང་བླུན་པོ་བརྟག་པའི་བསྟན་བཅོས་དགེ་ལྡན་ལེགས་བཤད་
པདྨ་དཀར་པོའི་ཆུན་པོ་ཞེས་བྱ་བ་བཞུགས་སོ།།
བཅོམ་ལྡན་འདས་ལུགས་གཉིས་ཀྱི་བདག་པོ་ལ་ཕྱག་འཚལ་ལོ། ། །
ལུགས་གཉིས་ཇི་བཞིན་མཁྱེན་པ་ཡི། །ཐུབ་དབང་ཞབས་ལ་གུས་བཏུད་ནས།།
མཁས་དང་བླུན་པོ་རྣམ་དབྱེ་བའི། །ལེགས་བཤད་མདོ་ཙམ་བསྒྲག་པར་བྱ། །མཁས་
པ་ཞེས་བྱ་འཇིག་རྟེན་དང་། །ཆོས་ཀྱི་ཚུལ་ལ་མཁས་པ་སྟེ། །རྣམ་པ་གཉིས་གསུངས་
དེ་བཞིན་དུ། །བླུན་པོ་ཡང་ནི་གཉིས་སུ་བཤད། །མཁས་པ་དང་པོ་ཚེ་འདི་དང་། །ཕྱི་
མ་དང་པོར་དགེ་འགྱུར་ཞིང་། །བླུན་པོ་གཉིས་ནི་རིམ་པ་བཞིན། །འདི་དང་ཕྱི་མ་
ཕུང་ཞེས་བཤད། །དེས་ན་མཁས་དང་བླུན་པོའི་ཁྱད། །རི་རབ་དང་ནི་རྡུལ་ཕྲན་དང་།།
རྒྱ་མཚོ་དང་ནི་ལྟེང་ག་དང་། །ནམ་མཁའ་ལག་མཐིལ་ལྟ་བུ་ཡིན། །མཁས་པ་མཁས་
པའི་དྲུང་ན་མཛེས། །ཡོན་ཏན་ཇི་བཞིན་མཐོང་བས་ཡིན། །རིན་ཐང་མེད་པའི་ནོར་
བུ་དེ། །དེད་དཔོན་ལག་ཏུ་མཛེས་ལ་ལྟོས། །བླུན་པོའི་གམ་ན་མཁས་མི་མཛེས། །ཡོན་
ཏན་མཐོང་བ་མེད་པས་ནོངས། །ཙན་དན་གསེར་ལས་རིན་ཆེ་བ། །བླུན་པོས་སོལ་
བར་བྱས་ལ་ལྟོས། །མཁས་པ་མཁས་པའི་ངག་བཞིན་ཉན། །དེ་ལས་ཡོན་ཏན་འོས་
པ་འཐོབ། །གྲུ་དཔོན་ལེགས་ཕྱིན་ངག་ཉན་པས། །ཚོང་འགྲོན་དབྱིག་དང་འཕྲད་ཅེས་
གྲགས། །བླུན་པོ་མཁས་པའི་ངག་མི་ཉན། །དེ་ལས་ཉེས་སྐྱོན་འོས་པ་འཐོབ། །ངང་
པའི་ངག་བཞིན་མ་ཉན་པས། །རུས་སྦལ་མཁའ་ལས་ལྷུང་ཞེས་གྲགས། །མཁས་པ་



240
རྒྱལ་རབས་ཆོས་འབྱུང་།
མཁས་པའི་སྙན་པ་བརྗོད། །དེ་ཡིས་ལུས་ཅན་དང་བ་འདྲེན། །རི་བོང་སེམས་དཔའི་
གྲགས་པ་གང་། །བརྒྱ་བྱིན་གྱིས་ནི་བརྗོད་ལ་ལྟོས། །བླུན་པོས་མཁས་པའི་མི་སྙན་
བརྗོད། །དེ་ཡིས་ལུས་ཅན་དང་བ་ལྡོག །མཛའ་བོས་དགེ་སློང་གྱད་ནོར་གྱི། །མི་
སྙན་བརྗོད་བའི་བྱུང་བ་ལྟོས། །མཁས་པས་མཁས་པ་དབུལ་མཐོང་ན། །ལྷག་པར་
སེམས་ཀྱིས་ཡི་རངས་བྱེད། །དཀའ་ཐུབ་གཙང་མའི་དྲང་སྲོང་ལ། །བརྒྱ་བྱིན་དགྱེས་
པའི་བྱུང་བ་ལྟོས། །བླུན་པོས་མཁས་པ་དབུལ་མཐོང་ན། །ང་རྒྱལ་སེམས་ཀྱིས་ཁྱད་
གསོད་བྱེད། །སྤྲེལ་རྒན་རྣམས་ཀྱིས་མི་བཟུང་ནས། །མཇུག་མ་མེད་ཅེས་བགད་ལ་
ལྟོས། །མཁས་པས་གོང་མ་ཐོད་བཞིན་ཁུར། །དེ་ཡིས་བདག་ཉིད་གོང་དུ་འཛེགས།།
བཞིན་བཟང་གིས་ནི་ཡུལ་འཁོར་སྲུང་། །མཆོག་ཏུ་བཀུར་བའི་ཡ་མཚན་ལྟོས། །བླུན་
པོས་གོང་མ་ཁྱད་དུ་གསོད། །དེ་ཡིས་བདག་ཉིད་འོག་ཏུ་ལྷུང་། །གཙུག་ཕུད་ཅན་གྱིས་
རང་གི་ཕ། །དགྲ་བཅོམ་བསད་པའི་ཉེས་དམིགས་ལྟོས། །མཁས་པས་བདེན་པར་སྨྲ་
བ་ཡིས། །རང་ཚིག་གཞན་གྱིས་ཚད་མར་བྱེད། །རྒྱལ་པོའི་སྲས་ཀྱིས་བདེན་སྨྲས་
པས། །སུ་ད་བུ་ཡིས་མཉན་ལ་ལྟོས། །བླུན་པོས་བརྫུན་པར་སྨྲ་བ་ཡིས། །རང་ཚིག་
གཞན་གྱིས་རིས་སུ་འབོར། །མུ་སྟེགས་བྱེདཀྱི་བརྫུན་སྨྲས་པས། །ཁྱིམ་བདག་ལུག་
གིས་སྤངས་ལ་ལྟོས། །མཁས་པས་འཕྲལ་དང་ཕྱིས་གཉིས་ལས། །ཕྱིས་སུ་བདེ་བ་
མཆོག་ཏུ་བྱེད། །ཐམས་ཅད་སྒྲོལ་གྱི་དཀའ་ཐུབ་ཀྱིས། །ཆོས་སྐུའི་བདེ་བ་ཐོབ་ལ་
ལྟོས། །བླུན་པོས་འཕྲལ་དང་ཕྱིས་གཉིས་ལས། །འཕྲལ་དུ་བདེ་བ་མཆོག་ཏུ་བྱེད། །རི་
དྭགས་རུ་རུས་ཕན་བཏགས་པའི་། །མི་ངན་གྱི་ནི་སྤྱོད་ཚུལ་ལྟོས། །མཁས་པ་དང་
པོ་མཐུན་ཕྱིན་ཆད། །མཛའ་བ་ནམ་ཡང་གཏོང་མི་བྱེད། །སྤྲེ་འུའི་དབང་པོས་སྤྲོ་



241
དགེ་ལྡན་ལེགས་བཤད།
འུའི་ཚོགས། །རྗེས་སུ་བསྐྱངས་པའི་སྤྱོད་ཚུལ་ལྟོས། །བླུན་པོ་དང་པོ་མཐུན་ན་ཡང་།།
ཅུང་ཟད་ཙམ་གྱིས་འགྱུར་ལྡོག་བྱེད། །ཤིང་རྟ་མོ་དང་མཛའ་བ་ཡི། །སེང་གེ་ངན་
པའི་སྤྱོད་ཚུལ་ལྟོས། །མཁས་པ་ལུས་སྟོབས་ཆུང་ན་ཡང་། །རྣམ་དཔྱོད་རྩལ་གྱིས་
དགྲ་ལས་རྒྱལ། །རི་བོང་བློ་དང་ལྡན་པ་ཡིས། །རི་དྭགས་རྒྱལ་པོ་བསད་ཅེས་གྲགས།།
བླུན་པོ་ལུས་སྟོབས་ཆེ་ན་ཡང་། །བློ་གྲོས་དམན་པས་དགྲ་དབང་འགྲོ །ལུས་བོང་ཆེ་
བའི་གླང་པོ་ཉིད། །སྲེ་མོང་དག་གིས་བསད་ལ་ལྟོས། །མཁས་པ་ཡོན་ཏན་ཀུན་ལྡན་
པས། །གང་དུ་ཕྱིན་པ་དེ་རུ་བྲིན། །རྟ་ཕོ་བཟང་དང་རྒྱན་བཟང་པོ། །ཚོང་འདུས་
དག་ཏུ་བྲིན་ཞེས་གྲགས། །བླུན་པོ་ཉེས་པ་ཀུན་ལྡན་པས། །གང་དུ་ཕྱིན་པ་དེ་ནས་
ལྡོག །བོང་ཤ་ཡིན་པར་ངོ་ཤེས་ན། །སུས་ཀྱང་ཉོ་བ་མེད་ལ་ལྟོས། །མཁས་པ་རང་
གི་ཡུལ་ལས་ཀྱང་། །ཡུལ་ཁམས་གཞན་དུ་མཆོད་པ་འཐོབ། །ནོར་བུ་གཞན་དུ་བྲིན་
པ་ཙམ། །རྒྱ་མཚོའི་ནང་དུ་ག་ལ་བྲིན། །བླུན་པོ་གང་དུ་གནས་ན་ཡང་། །ལུས་ཅན་
ཀུན་གྱིས་སྤོང་བར་བྱེད། །ཉེས་འོངས་ཞེས་བྱའི་ཁྱིམ་བདག་བུ། །སྐྱེ་བོ་ཀུན་གྱིས་
བོར་ལ་ལྟོས། །མཁས་པ་དམ་ཚིག་གཙང་བའི་མཐུས། །ཡིད་ལ་འདོད་པའི་དོན་ཆེན་
འགྲུབ། །སྲེག་པའི་ཕྲུག་གུ་སེམས་བསྐྱེད་པས། །ཕ་རོལ་མེ་ཆེན་ལོགས་ལ་ལྟོས། །བླུན་
པོ་དམ་ཚིག་མི་གཙང་བས། །མི་འདོད་མཚན་མ་འཕྲལ་དུ་བྱུང་། །ཅི་ཚུགས་བྱས་
ཀྱང་བརླག་པར་གྱུར། །མེ་ཡིས་འཇིགས་པས་འཕགས་སྐྱེས་པོ། །སྐྱེད་མོས་ཚལ་དུ་
ཚིག་ལ་ལྟོས། །མཁས་པ་ཕམ་པ་ཙམ་གྱིས་ནི། །དགྲ་ལན་ལྡོན་པའི་བློ་སྟོབས་བྱུང་།།
མདའ་ཡིས་ཕོག་པའི་བྱང་གཡག་གིས། །རྔོན་པའི་སྲོག་དང་ཕྲལ་ལ་ལྟོས། །བླུན་པོ་
ལན་གཅིག་ཕམ་པ་ན། །གཉེན་ལ་འཁང་ཞིང་དགྲ་བློ་ཞི། །ཁྱི་ངན་ལ་ནི་རྡོ་ཕོག་ན།།



242
རྒྱལ་རབས་ཆོས་འབྱུང་།
འཁང་ནས་ཉལ་བའི་སྤྱོད་ཚུལ་ལྟོས། །མཁས་པ་དོན་གྱི་གལ་ཐུག་ན། །དགྲ་བོ་གང་
ལའང་འཇིགས་པ་མེད། །ལྷ་དབང་གཅིག་གིས་ལྷ་མིན་གྱི། །དཔུང་ཚོགས་ཕམ་པ་
བྱུང་བ་ལྟོས། །བླུན་པོ་དོན་གྱི་གལ་ཐུག་ན། །ཅུང་ཟད་ཙམ་ལའང་སྐྱག་པ་སྐྱེ། །མི་
ལ་ཟགས་སུ་འཁྲུལ་པ་ཡིས། །སྟག་གི་སྙིང་སྲིད་གས་ལ་ལྟོས། །མཁས་པ་མང་དུ་
འདུས་པ་ན། །བློ་གྲོས་བསྡུར་བས་ལེགས་ལ་སྦྱོར། །གླང་པོ་ལ་སོགས་སྲོགས་ཆག་
བཞི། །འཛོམས་ནས་བསླབ་ཁྲིམས་བཅས་ལ་ལྟོས། །བླུན་པོ་མང་དུ་འདུས་པ་ན། །བློ་
ངན་བསྡུར་བས་ཉེས་ལ་སྦྱོར། །རྫོགས་བྱེད་མང་དུ་འདུས་ནས་ནི། །འཕགས་པ་མོངྒལ་
བཀྲོངས་ལ་ལྟོས། །ཁས་པ་རེ་རེའི་དགེ་མཚན་གྱིས། །རྒྱལ་ཁམས་ཀུན་ལ་བདེ་སྐྱིད་
འབྱུང་། །ཤ་བྱིན་ཞེས་བྱའི་ཆོས་རྒྱལ་གྱིས། །རང་སྲིད་བསྐྱངས་པའི་ཡ་མཚན་ལྟོས།།
བླུན་པོ་རེ་རེའི་བྱེད་པ་ཡིས། །རྒྱལ་ཁམས་ཀུན་ལ་སྡུག་བསྔལ་འབྱུང༌། །མ་ལ་གནོད་
ཀྱི་བྱེད་པ་ཡིས། །ཤཱཀྱའི་རིགས་ནི་ཕུང་ལ་ལྟོས། །མཁས་པ་ཆགས་སྡང་ཞི་བ་ཡིས།།
དགྲ་བོ་དང་ཡང་མཛའ་བ་འཐོབ། །རི་དྭགས་ཤར་བྷས་བསྒྲལ་བ་ཡིས། །རྒྱལ་པོ་
དགའ་བའི་ངང་ཚུལ་ལྟོས། །བླུན་པོ་ཆགས་སྡང་གོམས་པ་ཡིས། །ཀུན་དང་འཁོན་
པ་ངང་གིས་འཐོབ། །དུག་སྦྲུལ་གདུག་པའི་གཟུགས་མཐོང་ན། །སྐྱེ་བོ་མཐའ་དག་
བྲོས་ལ་ལྟོས། །མཁས་པས་རྙེད་པ་རྙེད་པ་སྟེ། །འབྱུང་འོས་ཤིག་ལས་བྱུང་བ་ཡིན།།
སྐྱེ་བོ་མང་པོས་བཀུར་བ་ཡིས། །སྔོན་གྱི་རྒྱལ་པོའི་ཡ་མཚན་ལྟོས། །བླུན་པོའི་རྙེད་
པ་ལོག་འཚོ་སྟེ། །འབྱུང་མི་འོས་ཤིག་བྱུང་བ་ཡིན། །ཝ་སྐྱེས་རྒྱལ་པོར་བཀུར་བ་
ཡིས། །རི་དྭགས་རྒྱལ་པོས་བསད་ལ་ལྟོས། །མཁས་པ་དང་པོ་བརྩམས་ཕྱིན་ཆད།།
ཅི་ལ་ཐུགས་ཀྱང་ཕ་མཐར་སྐྱེལ། །མེ་འོབས་བརྒལ་ནས་ཚོང་དཔོན་གྱིས། །དྲང་



243
དགེ་ལྡན་ལེགས་བཤད།
སྲོང་ཆེན་པོའི་སྙིང་སྟོབས་ལྟོས། །བླུན་པོས་བྱ་བ་གང་བརྩམས་ཀྱང་། །ཕྱིས་སུ་འཚེངས་
པ་གཅིག་ཀྱང་མེད། །ཁྱེ་འུ་མེ་སྐྱེས་ཕ་ཡིས་ནི། །བུད་མེད་ལྟོ་བ་མཉེས་པར་ལྟོས། །
མཁས་པས་གཞན་དག་ཅི་ཟེར་ཡང་། །དོན་ལ་བལྟས་ནས་འཇུག་ལྡོག་བྱེད།།
བྲམ་ཟེའི་སློབ་མས་སློབ་དཔོན་གྱིས། །བརྐུ་བར་བསྔགས་པ་བཟློགས་ལ་ལྟོས། །བླུན་
པོ་དོན་ལ་མི་ལྟ་བར། །གཞན་གྱིས་བྲིད་པའི་དབང་དུ་གཏོང་། །སྲིན་མོའི་ངག་བཞིན་
ཉན་པ་ཡིས། །ཚོང་མགྲོན་མཐའ་དག་ཕུང་ལ་ལྟོས། །མཁས་པ་ཤིན་ཏུ་རྒུད་ན་ཡང་།།
ཟླ་བ་བཞིན་དུ་ཡར་ངོར་འབྱུང་། །བཙོན་རར་འཁོད་བའི་བློན་པོ་མགར། །རྗེས་སུ་
ཀུན་ལས་རྒྱལ་ཞེས་གྲགས། །བླུན་པོ་ལན་གཅིག་རྒུད་པ་ན། །མར་མེ་བཞིན་དུ་ཟད་
པར་འགྱུར། །བཟོད་སྒྱུར་རྒོལ་བའི་རྒྱལ་པོ་ཉིད། །འཕྲལ་དུ་བརླགས་པའི་ངང་ཚུལ་
ལྟོས། །མཁས་པས་གཞན་དག་འཐབ་པ་ན། །ཕན་པའི་སེམས་ཀྱིས་མཐུན་པར་སྒྲུབ།།
རྒྱལ་བུ་དད་པས་ཀླུ་རྒྱལ་གཉིས། །མཛའ་བར་བྱེད་པའི་དགེ་མཚན་ལྟོས། །བླུན་པོས་
གཞན་དག་འཐབ་པ་ན། །ཀྱོག་པོའི་སེམས་ཀྱིས་ཅི་དགར་འཇོག །བྱི་བས་གླང་ཆེན་
སྲེ་མོང་གཉིས། །བཏང་སྙོམས་བྱས་པས་ཕུང་ལ་ལྟོས། །མཁས་པས་ནོར་བསགས་
སྦྱིན་པ་གཏོང་། །དེ་ཡི་ཁྲོན་ཆུ་བཞིན་དུ་འཕེལ། །འཕྲལ་ལ་མཐོ་ཞེས་ཁྱེ་འུ་ཡིས།།
སངས་རྒྱས་མཆོད་པའི་བསོད་ནམས་ལྟོས། །བླུན་པོས་སེར་སྣས་ལོངས་མི་སྤྱོད། །དེ་
ཡིས་ཟླ་བ་བཞིན་དུ་འཛད། །སྦྲང་མས་བསགས་པའི་སྦྲང་རྩི་རྣམས། །གཞན་གྱིས་
སྤྱད་ནས་ཟད་ལ་ལྟོས། །མཁས་པས་དང་པོ་འཐབ་རྩོད་སྤོང་། །འཐབ་རྟིང་དགྲ་ལ་
ནུས་ཐོན་བྱེད། །རྒྱལ་པོ་སྲིད་སྒྲུབ་ཅེས་བྱ་བས། །ཕ་རོལ་དམག་ཚོགས་བཅོམ་ལ་
ལྟོས། །བླུན་པོ་དང་པོ་འཐབ་རྩོད་སློང་། །འཐབ་ནས་རྒྱལ་ཁ་དགྲ་ལ་གཏོད། །རྒྱལ་



244
རྒྱལ་རབས་ཆོས་འབྱུང་།
པོ་མེ་ལོང་འཛིན་པ་ཡིས། །རྒྱལ་ཁ་བློན་པོར་ཤོར་ཞེས་གྲགས། །མཁས་པས་རང་
ལ་གནོད་ནུས་པའི། །དགྲ་བོ་ཐོག་མར་འཆམ་ལ་འབེབ། །དེད་དཔོན་རྒྱ་ཚོར་འཇུག་
པ་ན། །སྔོན་ལ་ཆུ་སྲིན་གསོད་ཅེས་གྲགས། །བླུན་པོས་རང་ལ་གནོད་ངེས་ཀྱང་། །ཟང་
ཟིང་སེམས་ཀྱིས་ཅི་དགར་འཇོག །གཟུགས་ཅན་སྙིང་པོས་ལུས་འཕགས་མ། །བཙུན་
མོར་བྱས་པའི་ཉེས་དམིགས་ལྟོས། །མཁས་པས་རང་གི་སྙན་གྲགས་གང་། །སྐྱེ་བོ་
གཞན་ལ་བགོ་བཤའ་བྱེད། །རྒྱལ་པོས་བསྟན་པ་བཙུགས་པ་ཡི། །སྙན་གྲགས་འགོས་
ཀྱིས་ཐོབ་ལ་ལྟོས། །བླུན་པོ་རང་གི་ཉེས་སྐྱོན་རྣམས། །སྐྱེ་བོ་གཞན་ལ་ནན་གྱིས་བགོ།
གཡོ་ཅན་གྱིས་ནི་གོ་ཏམ་དྲུང་། །རལ་གྲི་ཁྲག་ཅན་བོར་ལ་ལྟོས། །
མཁས་པས་ཐབས་ལ་མཁས་པའི་མཐུས། །ཆེན་པོ་རྣམས་ཀྱང་བྲན་དུ་བཀོལ།།
མཁའ་ལྡིང་མཐུ་རྩལ་ཆེ་ན་ཡང་། །གོས་སེར་ཅན་གྱིས་ཞོན་ལ་ལྟོས། །བླུན་པོ་ཐབས་
ལ་མི་མཁས་པས། །ཆུང་ངུ་རྣམས་ཀྱིའང་བྲན་དུ་འགྱུར། །ཝ་ཡིས་ཁུར་པོ་བསྐུར་
བ་ཡིས། །སེང་གེ་རྒྱགས་པའི་སྤྱོད་ཚུལ་ལྟོས། །མཁས་པ་བློ་གྲོས་མཛངས་པའི་མཐུས།།
རང་གི་གཏམ་ངན་ཐབས་ཀྱིས་སེལ། །དྲང་སྲོང་ཞིག་གིས་རྒྱལ་པོ་ལ། །ཐབས་ཀྱིས་
དག་པར་བྱས་ལ་ལྟོས། །བླུན་པོ་མཛངས་པའི་བློ་མེད་པས། །རང་གི་གཏམ་ངན་ངོ་
སོར་བྱེད། །ཙུ་ཏའི་ཡུལ་གྱི་རྒྱལ་ཕྲན་འགའ། །ཕ་བསད་པ་ལ་རྒྱལ་རྔ་རྡུང་། །མཁས་
པ་ཤིན་ཏུ་ཉམ་ང་བའི། །གནས་ལས་གཟུར་བ་དཔའ་རྟགས་ཏེ། །སེང་གེས་ཁྱུ་མཆོག་
གསོད་པའི་ཚེ། །རྭ་ལ་བཟུར་བ་བྱེད་ཅེས་གྲགས། །བླུན་པོས་རྟོག་དཔྱོད་མི་གཏོང་
བར། །དགྲ་ལ་རྩོད་པ་བླུན་རྟགས་ཏེ། །མར་མེའི་འོད་ལ་འཐབ་པ་ཡི། །ཕྱེ་མ་ལེབ་
ཀྱི་ངང་ཚུལ་ལྟོས། །མཁས་པས་འོས་པ་བཞིན་བྱེད་པས། །སྐྱེ་བོ་སུས་ཀྱང་ཚོད་འཛིན་



-
-
-
245
དགེ་ལྡན་ལེགས་བཤད།
སླ༑ ༑གླང་པོས་རང་ལུས་བོར་བ་ཉིད། །ཕོངས་པ་རྣམས་ཀྱིས་ཤེས་ལ་ལྟོས། །བླུན་
པོས་མི་བྱེད་དགུ་བྱེད་པས། །སྐྱེ་བོ་སུས་ཀྱང་ཚོད་འཛིན་དཀའ། །ཀླ་ཀློའི་ཡུལ་ལྗོངས་
ཁ་ཅིག་ན། །མ་ཉིད་བག་མར་ལེན་ལ་ལྟོས། །མཁས་པས་སྔ་སྲོལ་བཟང་པོ་སྐྱོང་།།
དེ་ཡི་བདེ་བ་བརྟན་པོ་འཐོབ། །ཡེ་དབང་རྒྱལ་པོས་ཡབ་མེས་བཞིན། །རྒྱལ་བའི་བསྟན་
པ་མཆོད་ལ་ལྟོས། །བླུན་པོས་སྔ་སྲོལ་བཟང་པོ་སྣུབ། །དེ་ཡིས་སྡུག་བསྔལ་དྲག་པོ་
འཐོབ། །རྒྱལ་པོ་འུ་དུམ་བཙན་གྱིས་ནི། །བསྟན་པ་སྣུབ་པའི་ཉེས་དམིགས་ལྟོས། །མཁས་
པས་ས་ཆེན་གང་གྱུར་ཀྱང་། །ཉུང་བ་བཞིན་དུ་གདུང་བ་སྐྱེ། །རྒྱ་མཚོ་ནོར་བུས་གང་
ན་ཡང་། །ཚོང་མགྲོན་ཚིམ་པ་མེད་ལ་ལྟོས། །བླུན་པོ་གཅིག་ལས་མེད་ན་ཡང་། །མང་
བ་བཞིན་དུ་ཉེས་སྐྱོན་ཆེ། །སྦལ་པ་རྨ་ཅན་གཅིག་གིས་ནི། །སྲོག་ཆགས་ཟླ་བོ་ཕུང་
ལ་ལྟོས། །མཁས་པ་གལ་ཏེ་ནོར་ན་ཡང་། །ཅུང་ཟད་ཙམ་གྱི་མཐོ་དམའ་ཡིན། །ཆག་
ཚད་ཤེས་པའི་བཟོ་བོ་ཡིས། །ནོར་ཡང་སོར་གང་ཡིན་ཞེས་གྲགས། །བླུན་པོས་གལ་
ཏེ་ནོར་བ་ན། །ཚད་ལས་བརྒལ་བའི་མཐོ་དམན་འབྱུང་། །རི་དྭགས་རྒྱ་རུ་ཚུད་པ་
ན༑ ༑སྲོག་དང་བྲལ་བའི་ཉེས་དམིགས་ལྟོས། །མཁས་པས་རང་སྲིད་ནང་བསྡུམས་
ཏེ༑ ༑ སྡང་བའི་དགྲ་ལ་ནུས་པ་འདོན། །སྲིན་པོ་རང་ཁྲིམས་བསྡམས་ནས་ནི། །ཕ་
རོལ་མི་ཤ་ཟ་ལ་ལྟོས། །བླུན་པོ་དགྲ་ལ་བག་འཁུམས་ཀྱང་། །ནང་དུ་འཁྲུགས་ལོང་
སྣ་ཚོགས་བྱེད། །ཁྱི་ངན་མི་ལ་འཇུག་བསྒྲིལ་ཡང་། །ཕན་ཚུན་སྐྱེལ་བསུ་བྱེད་ལ་
ལྟོས། །མཁས་པས་དགྲ་ལ་མིག་བསྲིངས་པས། །ཐ་མར་དགྲ་བོ་དབང་དུ་སྡུད། །དཀའ་
ཐུབ་ཅན་གྱི་བཟོད་པ་ཡིས། །རྒྱལ་པོ་དབང་དུ་བསྡུས་ལ་ལྟོས། །བླུན་པོས་དགྲ་ལ་
ལན་བྱས་པས། །དཀའ་བ་རྒྱུན་མི་འཆད་པ་ཐོབ། །སྲོག་ཆགས་བྱ་རོག་འུག་པ་གཉིས།།



246
རྒྱལ་རབས་ཆོས་འབྱུང་།
རྟོག་ཏུ་འཐབ་བའི་སྤྱོད་ཚུལ་ལྟོས། །མཁས་པ་ང་རྒྱལ་ཞི་བའི་མཐུས། །དམ་པ་བསྟེན་
ནས་ལེགས་བཤད་ལེན། །གཞོན་ནུ་ནོར་བཟང་ཞེས་བྱ་བས། །བཤེས་གཉེན་བཙལ་
པའི་རྣམ་ཐར་ལྟོས། །བླུན་པོ་ང་རྒྱལ་ཆེ་བའི་མཐུས། །དམ་པ་བསྟེན་པའི་གོ་སྐབས་
མེད། །མཁས་རློམ་ཞིག་གིས་མཁན་པོ་ནི། །མེད་པར་རང་རྟགས་བླངས་ཞེས་གྲགས།།
མཁས་པ་དང་པོ་དབྱེ་དཀའ་ཞིང༌། །ཕྱི་ནས་ཡང་ནི་འདུམ་པ་སླ། །ལྗོན་ཤིང་གཅོད་
པར་དཀའ་ན་ཡང་། །སྦྱར་བའི་ཚེ་ན་འབྱར་ལ་ལྟོས། །བླུན་པོ་དང་པོ་དབྱེ་སླ་ཞིང༌།།
ཕྱེ་ནས་སླར་ནི་འདུམ་པ་དཀའ། །སོལ་བ་ཆག་པ་གྱུར་པ་ན། །འབྱར་བའི་གོ་སྐབས་
མེད་ལ་ལྟོས། །མཁས་པས་ཤིན་ཏུ་ཁྲོས་གྱུར་ཀྱང་། །ཕུགས་སུ་ཕན་པ་ཁོ་ན་སྟེ། །ཡི་
དམ་ཆོས་སྐྱོང་ཁྲོས་ན་ཡང་། །བར་ཆད་མཐའ་དག་སྲུང་ལ་ལྟོས། །བླུན་པོ་ཤིན་ཏུ་
འཛུམ་ན་ཡང་། །ཕུགས་སུ་གནོད་པ་ཁོ་ན་བྱེད། །གཤིན་རྗེ་འཛུམ་པ་སྟོན་པ་ཡིས།།
སྲོག་ཆགས་གསོད་པའི་ཚུལ་ལ་ལྟོས། །མཁས་པ་འབྱོར་བ་ཙམ་གྱིས་ན། །གཞན་
ལ་མི་གནོད་བདེ་བར་གནས། །རི་དྭགས་རྒྱལ་པོ་འགྲངས་པ་ན། །གཞོགས་གཡས་
ཕབ་ནས་ཉལ་ལ་ལྟོས། །བླུན་པོ་ཅུང་ཟད་འབྱོར་པ་ན། །གཞན་ལ་གནོད་པ་ཁོ་ན་
སྟེ༑ ༑་ཝ་སྐྱེས་ཟས་ཀྱིས་འགྲངས་པ་ན། །བརྒྱལ་ནས་ལྟས་ངན་སྒྲོག་ལ་ལྟོས། །མཁས་
པ་ཡོན་ཏན་བསླབ་པའི་ཚེ། །སྡུག་ཀྱང་སྲན་དུ་ཚུགས་པ་སྟེ། །རྒྱ་མཚོར་བགྲོད་པ་
དཀའ་ན་ཡང་། །ནོར་བུ་ལོན་པས་འཚེངས་ལ་ལྟོས། །བླུན་པོས་སྐྱིད་འདོད་ལེ་ལོས་
འདའ། །མ་བསླབ་ཡོན་ཏན་ཅི་ལ་འབྱུང་། །ཚོང་དང་ཞིང་ལས་མ་ནུས་པའི། །ཁྱིམ་
པ་ཕལ་ཆེར་དབུལ་ལ་ལྟོས། །མཁས་པས་རང་གི་སྐྱོན་ལ་ལྟ། །དེ་ཡིས་བག་ཡོད་དགེ་
ལེགས་ཐོབ། །མ་སྐྱེས་དགྲ་ཡི་རང་སྐྱོན་ལ། །བལྟས་པས་བདེན་པ་མཐོང་ལ་ལྟོས།།



247
དགེ་ལྡན་ལེགས་བཤད།
བླུན་པོ་གཞན་གྱི་སྐྱོན་ལ་ལྟ། །དེ་ཡིས་བག་མེད་སྡུག་བསྔལ་ཐོབ། །ལེགས་པའི་སྐར་
མས་སངས་རྒྱས་ཀྱི། །སྐྱོན་ལ་བལྟས་པའི་རྣམ་སྨིན་ལྟོས། །
མཁས་པ་གཞན་གྱིས་ཕན་བཏགས་པའི། །བྱས་པ་ཤེས་ཤིང་དྲིན་དུ་གཟོ། །ཀུན་
ཏུ་རྒྱུ་ཡིས་རྒྱལ་པོ་ཞིག །སྡིག་དང་བྲལ་བའི་བྱུང་བ་ལྟོས། །བླུན་པོ་དྲིན་དུ་མི་གཟོ་
བས། །ཕན་བཏགས་ལན་དུ་གནོད་པ་བྱེད། །སྤྲེ་འུས་གཡང་ལས་བསྒྲལ་བ་ཡི། །མི་
ངན་གྱིས་ནི་སྤྱོད་ཚུལ་ལྟོས། །མཁས་པ་ཕུན་སུམ་ཚོགས་གྱུར་ན། །བདེ་སྐྱིད་ལོངས་
སྤྱོད་ངང་གིས་འབྱུང་། །ལྷ་དབང་ལྷ་རྫས་ན་བཟའ་དང་། །བདུད་རྩིའི་ཟས་ཀྱིས་མཆོད་
ལ་ལྟོས། །བླུན་པོ་ནོར་གྱིས་ཕྱུག་ན་ཡང་། །བཀྲེས་པ་བཞིན་དུ་ལོངས་མི་སྤྱོད། །ཝ་
སྐྱེས་ཤ་དང་འཕྲད་བཞིན་དུ། །གཞུ་རྒྱུས་ཟོས་པས་ཕུང་ལ་ལྟོས། །མཁས་པས་ལྟོ་
གོས་ཁྱད་བསད་ནས། །བཟང་པོའི་གཏམ་ལ་ངོ་སོར་བྱེད། །དཔའ་བོ་གང་ལའང་
མི་ལྟ་བར། །གཡུལ་ལས་རྒྱལ་བར་བྱེད་ལ་ལྟོས། །བླུན་པོས་སྙན་གྲགས་ཁྱད་བསད་
ནས། །ཅུང་ཟད་འབྱོར་ལ་ངོ་སོ་བྱེད། །རྐུ་འཕྲོག་བྱེད་པའི་སྐྱེ་བོ་ཡང་། །རྒྱན་གྱིས་
མཛེས་པར་བྱེད་ལ་ལྟོས། །མཁས་པས་རྟག་ཏུ་ཟོན་གནས་པས། །ནམ་ཡང་གཞན་
གྱིས་བརླག་མི་ནུས། །རབ་སྣང་གཏུམ་པོས་ས་འཛིན་ལ། །གླགས་མ་རྙེད་པའི་བྱུང་
བ་ལྟོས། །བླུན་པོ་རྟག་ཏུ་ཟོན་གློད་པས། །ངེས་པར་གཞན་གྱིས་བརླག་པར་འགྱུར།།
མ་ཞང་གྲོམ་པ་སྐྱེས་ཞེས་པ། །དོང་དུ་བཅུག་པའི་བྱུང་ལ་ལྟོས། །མཁས་པ་ལ་ནི་
གཞན་དག་གིས། །གནོད་པ་བྱས་ཀྱང་ཕན་པ་སྟེ། །དགེ་སློང་ལམ་བར་བཅུ་གཉིས་
སྡེས། །གནོད་ཀྱང་ཕན་པའི་རྣམ་ཐར་ལྟོས། །བླུན་པོ་ཉིད་ལ་གཞན་དག་གིས། །ཕན་
པ་བྱས་ཀྱང་གནོད་པ་སྟེ། །ལྷས་བྱིན་ལ་ནི་མ་སྐྱེས་དགྲས། །བསྙེན་བཀུར་བྱས་པའི་



248
རྒྱལ་རབས་ཆོས་འབྱུང་།
ཉེས་དམིགས་ལྟོས། །མཁས་པ་རང་ལ་ཉེ་བ་ལ། །བག་ཕེབས་སེམས་བདེ་སྟེར་བར་
བྱེད། །སེང་གེ་རི་དྭགས་མཐའ་དག་གི །དབུགས་དབྱུང་བྱས་པའི་བྱུང་བ་ལྟོས། །བླུན་
པོ་རང་དང་ཉེ་བ་ལ། །ཡེ་འདྲོག་སྡུག་བསྔལ་ངང་གིས་སྟེར། །ཅལ་སྒྲ་ཐོས་པའི་རི་
བོང་གིས། །སྲོག་ཆགས་ཟླ་བོ་སྒྲོག་ལ་ལྟོས། །མཁས་པ་ཡོན་ཏན་ཁོང་དུ་སྦས། །དེ་
ལ་སྐྱེ་བོ་མང་དུ་འཁོར། །རྒྱ་མཚོའི་ནང་གི་ནོར་བུ་ལ། །དེད་དཔོན་མང་པོ་འཁོར་
ལ་ལྟོས། །བླུན་པོ་ཡོན་ཏན་ཁ་ན་འབྱིན། །དེ་ལ་སྐྱེ་བོ་འཁོར་མི་འགྱུར། །སོག་མ་
ཆུ་ཡི་སྟེང་འགྲོ་བ། །སུས་ཀྱང་ལེན་པར་མེད་ལ་ལྟོས། །མཁས་པ་ཁོག་ཡངས་ཅ་ཅོ་
མེད། །དེ་ཡིས་ཟབ་ཁྱད་མཚོན་པ་སྟེ། །རྒྱ་མཚོ་དལ་བར་འབབ་པ་ཡིས། །གཏིང་
དཔག་མཆོག་ཏུ་དཀའ་ལ་ལྟོས། །བླུན་པོ་དྲེགས་ཤིང་སྨྲ་བ་མང་། །དེ་ཡིས་བློ་ཆུང་
མཚོན་པ་སྟེ། །འུར་སྒྲ་འབྱིན་བའི་ཆུ་ཕྲན་གྱི། །གཏིང་དཔག་ཤིན་ཏུ་སླ་ལ་ལྟོས། །
མཁས་པ་གཏིང་ནས་འཁོན་ཡང་རུང་། །ལེགས་པར་བཏུད་ན་ཞི་བ་སྟེ། །གསེར་
དངུལ་ཤིན་ཏུ་སྲ་བ་ཡང་། །བཞུ་བར་ནུས་པའི་ཚུལ་ལ་ལྟོས། །བླུན་པོ་འཁོན་ནམ་
མ་འཁོན་ཡང་། །ལེགས་པར་བཏུད་ན་རེངས་པ་སྟེ། །ཁྱི་ལུད་ཕུང་པོ་བཞུ་བ་ན། །དྲི་
ངན་འབའ་ཞིག་བྱུང་ལ་ལྟོས། །མཁས་པ་དྲང་བའི་སེམས་ལྡན་པས། །བྱ་བ་གང་
བྱས་ཐད་ཀར་འགྲོ །འཚོ་བྱེད་གཞོན་ནུས་སྨན་དཔྱད་ནི། །བྱས་པ་མཐའ་དག་འཚེངས་
ལ་ལྟོས། །བླུན་པོ་གཡོ་སྒྱུའི་སེམས་ལྡན་པས། །བྱ་བ་ཕལ་ཆེར་རང་ལ་ལྡོག །ཤར་
པའི་བུ་ཉིད་ཐར་རྗེས་སུ། །བུད་མེད་གཡོ་སྒྱུས་བསད་ལ་ལྟོས། །མཁས་པ་སྔར་འདྲིས་
མ་གཏོགས་པ། །གློ་བུར་ཕྲད་ལ་ཡིད་མི་རྟོན། །རི་དྭགས་མི་དང་མ་འདྲིས་པས། །མཐོང་
མ་ཐག་ཏུ་བྲོས་ལ་ལྟོས། །བླུན་པོ་སྔོན་ཆད་མ་འདྲིས་ཀྱང་། །གློ་བུར་འགྲོགས་ལ་
གླུ



249
དགེ་ལྡན་ལེགས་བཤད།
མགོ་བློ་གཏོད་། །བྷ་ག་ལ་ཡི་རྒྱལ་པོ་ཉིད། །བདུད་མོས་བསླུས་པའི་བྱུང་བ་ལྟོས།།
མཁས་པ་གནོད་ཚིག་ཁར་མི་འབྱིན། །དེ་ཉིད་དགྲ་ཡིས་གཞོམ་མི་ནུས། །སེང་གེ་
ཉལ་བར་གྱུར་ཀྱང་ནི། །རི་དྭགས་སྐྲག་པའི་ཚུལ་ལ་ལྟོས། །བློན་པོ་གནོད་ཚིག་ཁ་
རུ་འབྱིན། །དེ་ཉིད་དགྲ་ཡིས་གཞོམ་པར་ནུས། །ཁྱི་རྣམས་རྟག་ཏུ་ཟུག་པ་ཡང་། །སྤྱང་
ཀྱིས་སྐྲག་པར་གྱུར་ལ་ལྟོས། །མཁས་པ་བློ་གྲོས་ཟབ་པའི་མཐུས། །གཞན་ལ་མི་ལྟོས་
རང་གིས་སྤྱོད། །མཆོད་སྦྱིན་བྱེད་པའི་རྒྱལ་པོ་ཡིས། །ཆོས་ཀྱི་མཆོད་སྦྱིན་བྱས་ལ་
ལྟོས། །བླུན་པོ་བློ་གྲོས་འཆལ་བའི་མཐུས། །དབང་མེད་གཞན་གྱི་ངག་རྗེས་འབྲང་།།
དཔལ་སྦས་ཀྱིས་ནི་སངས་རྒྱས་ལ། །དུག་གི་ཟས་སྦྱོར་བྱས་ལ་ལྟོས། །མཁས་པ་བཟང་
པོའི་ལས་བྱེད་པས། །ལས་འབྲས་བཟང་པོ་འཕྲལ་དུ་མྱོང་། །སིང་ག་ལ་ཞེས་བྱ་བ་
ཡིས། །འཕྲལ་དུ་རྒྱལ་སྲིད་ཐོབ་ལ་ལྟོས། །བླུན་པོ་ངན་པའི་ལས་བྱས་པས། །ལས་
འབྲས་ངན་པ་འཕྲལ་དུ་མྱོང་། །མ་དུས་སྔོ་བསངས་འཁོར་བཅས་རྣམས། །མེ་ལ་
བསྲེགས་པའི་རྣམ་སྨིན་ལྟོས། །མཁས་པ་མགུ་བ་དཀའ་བ་སྟེ། །ཡོན་ཏན་མེད་ལ་
མཁས་མི་མགུ། །ཕྲེང་ལྡན་མ་ཡིས་མུ་སྟེགས་བྱེད། །བཀུར་བའི་གོ་སྐབས་མེད་ལ་
ལྟོས། །བླུན་པོ་མགུ་བར་སླ་བ་སྟེ། །ཡོན་ཏན་ལྟར་སྣང་ཙམ་གྱིས་མགུ། །ཁྲི་སྡེའི་
བླ་དཔོན་ཕལ་ཆེ་བས། །རྒྱ་ནག་མཁན་པོར་བཀུར་ལ་ལྟོས། །མཁས་པ་ཡོན་ཏན་
ཀུན་ལྡན་ཏེ། །བླུན་པོ་ལ་སྐྱོན་འབའ་ཞིག་ཡིན། །རིན་ཆེན་དགོས་འདོད་འབྱུང་བ་
དང༌། །སྦྲུལ་དུག་ཉེས་ཀུན་སྐྱེད་ལ་ལྟོས། །དེ་ཕྱིར་མཁས་དང་བླུན་པོ་ཡི། །རྣམ་
དབྱེ་ལེགས་པར་ཕྱེད་གྱིས་ལ། །མཁས་པ་རྒྱན་བཞིན་འཛིན་པ་དང༌། །བླུན་པོ་རྩ་
བཞིན་དོར་བར་འོས། །གླང་ཆེན་ནང་གི་འཁུན་པ་བཞིན། །འཇིག་རྟེན་མཁས་པའི་
-



250
རྒྱལ་རབས་ཆོས་འབྱུང་། །
ནང་ནས་ཀྱང་། །དཔའ་མཛངས་ལྡན་པའི་ཡིད་འཕྲོག་ནི། །འཇིག་རྟེན་འདི་ན་རྒྱན་
དུ་ཆེ། །ནོར་བུའི་ནང་གི་བསམ་འཕེལ་བཞིན། །ཆོས་ལ་མཁས་པའི་ནང་ནས་ཀྱང་།།
མཁས་བཙུན་བཟང་གསུམ་འཛོམས་པ་ནི། །བསྟན་པ་འདི་ལ་རྒྱན་དུ་ཆེ། །མཁས་
པའི་དབང་པོ་ས་པཎ་གྱིས། །མཁས་བླུན་རྣམ་པར་དབྱེ་བ་ཡི། །ལེགས་བཤད་རིན་
ཆེན་གཏེར་ཞེས་པ། །འཇིག་རྟེན་མིག་ཏུ་བྱིན་ན་ཡང་། །དེང་སང་མཁས་པའི་ཉིན་
བྱེད་རྣམས། །ཞིང་གཞན་ནུབ་རིའི་རྩེར་སོན་ཞིང་། །བླུན་རྨོངས་ཟླ་བའི་གཟུགས་
ཤར་བས། །ལེགས་བཤད་པདྨོ་ཕལ་ཆེར་ཟུམ། །སླར་ཡང་བདག་བློའི་སྐྱེད་ཚལ་འདིར།།
རྣམ་དཔྱོད་ཉི་མའི་ཟེར་འཁྱིལ་ཞིང་། །བརྩོན་འགྲུས་ཆར་གྱིས་བྲན་པ་ལས། །ལེགས་
བཤད་པདྨ་དཀར་པོ་འཁྲུངས། །ཁྲེལ་ཡོད་མཛེས་པའི་ལུས་འཆང་ཞིང་། །བློ་གྲོས་
མིག་དཀྱུས་རིང་པོ་ཡིས། །སྐལ་བཟང་རྐང་དྲུག་ལྡན་པ་རྣམས། །དེང་ནས་རྩེ་ཞིང་
རོལ་པར་མཛོད། །དེ་ལྟར་ལེགས་པར་བཤད་པ་ཡི། །དགེ་བས་དེང་སང་སྐྱེ་བོ་ཀུན།།
མཁས་བླུན་རྣམ་དབྱེ་ཤེས་ནས་ནི། །མཁས་ལ་མ་ནོར་དད་གྱུར་ཅིག །
ཅེས་མཁས་པ་དང་བླུན་པོ་བརྟག་པའི་བསྟན་བཅོས་དགེ་ལྡན་ལེགས་བཤད་པདྨ་དཀར་
པོའི་ཆུན་པོ་ཞེས་བྱ་བ་འདི་ནི་རང་གི་སློབ་མ་ལེགས་བཤད་དོན་དུ་གཉེར་བའི་བློ་གྲོས་ཅན་འགའ་
ཟུང་གིས་བསྐུལ་བ་ལ་བརྟེན་ནས། ཡུལ་གངས་ཅན་དབུས་ཀྱི་ལེགས་པར་སྨྲ་བ་བསོད་ནམས་
གྲགས་པ་རྣམ་དཔྱོད་མཆོག་གི་སྡེས། དགེ་ལྡན་རྣམ་པར་རྒྱལ་བའི་གླིང་དུ་སྦྱར་བའི་ཡི་གེ་པ་
ནི་ལེགས་བཤད་སྨྲ་བ་ངག་དབང་ཆོས་ཀྱི་གྲགས་པའོ། །འདིས་ཀྱང་སྐྱེ་བོ་མཐའ་དག་གིས་མཁས་
པ་དང་བླུན་པོའི་རྣམ་དབྱེ་བདེ་བླག་ཏུ་ཕྱེད་པར་གྱུར་ཅིག སརྦ་མངྒ་ལམ།



251
རྒྱལ་རབས་འཕྲུལ་གྱི་ལྡེ་མིག
༄༅། །རྒྱལ་རབས་འཕྲུལ་གྱི་ལྡེ་མིག་གམ་དེབ་ཐེར་དམར་པོའི་
དེབ་གསར་མ་ཞེས་བྱ་བ་བཞུགས་སོ།།
རྒྱལ་རབས་འཕྲུལ་གྱི་ལྡེ་མིག་ཅེས་བྱ་བའི་དེབ་ཐེར་གསར་མ། བཅོམ་ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཁྲིམས་
གཉིས་ཀྱི་བདག་པོ་ལ་ཕྱག་འཚལ་ལོ། །མཁྱེན་གཉིས་གསེར་ཀྱི་འཁོར་ལོ་ཡིས། །འཇིག་
རྟེན་གསུམ་ལ་དབང་བསྒྱུར་ཞིང་། །ཕས་རྒོལ་བདུད་བཞི་ལས་རྒྱལ་བ། །ཀུན་མཁྱེན་
ཆོས་ཀྱི་རྒྱལ་པོར་འདུད། །ལོ་རྒྱུས་ནོར་བུའི་དཀོར་མཛོད་ཉིད། །ལེགས་པར་ཕྱེ་ནས་
ལུགས་གཉིས་ཀྱི། །ལོ་རྒྱུས་སྨྲ་འདོད་མཐའ་དག་ལ། །རྒྱས་རབས་འཕྲུལ་གྱི་ལྡེ་མིག་
བྱིན། །
དེ་ལ་འདིར་ས་ཆེན་པོ་སྐྱོང་བའི་རྒྱལ་རབས་མདོ་ཙམ་བརྗོད་ན་ལྔ་སྟེ། རྒྱལ་
གར་གྱི་རྒྱལ་རབས། ཤམ་བྷ་ལའི་རྒྱལ་རབས། བོད་ཀྱི་རྒྱལ་རབས། རྒྱ་ནག་དང་
ཧོར་གྱི་རྒྱལ་རབས། བོད་དུ་རྒྱ་ཧོར་གྱི་ལུང་བྱུང་ཚུལ་ལོ། །
དང་པོ་ནི། མང་པོས་བཀུར་དང་འོད་མཛེས་དང་། །དགེ་བ་དགེ་མཆོག་
གསོ་སྦྱོང་འཕགས། །བསྐལ་པ་དང་པོའི་རྒྱལ་པོ་ལྔ། །ང་ལས་ནུས་དང་འོད་མཛེས་
དང་། །ཉེར་མཛེས་མཛེས་ལྡན་ཉེར་མཛེས་ལྡན། །འཁོར་ལོས་བསྒྱུར་བའི་རྒྱལ་པོ་
ལྔ༑ ༑ཞེས་པ་ལྟར་གྱི་དང་པོ་དྲུག་ནི་ཆགས་བསྐལ་གྱི་དུས་སུ་བྱུང་ལ། ཉེར་མཛེས་
ལྡན་གྱི་བུ་བཟང་པོ་ནས་མིང་སྨོས་སུམ་ཅུ། དེ་རྗེས་རྒྱལ་པོ་བརྒྱ་ཐམ་པ་ཡུལ་གྲུ་འཛིན་



རྒྱལ་རབས་ཆོས་འབྱུང་།
252
དུ་བྱུང་། དེ་ནས་རྒྱལ་པོ་ལྔ་ཁྲི་བཞི་སྟོང་ཡུལ་དམག་གིས་མི་ཚུགས་པར། དེ་ནས་
རྒྱལ་པོ་དྲུག་ཁྲི་སུམ་སྟོང་ཡུལ་ཝ་ར་ཎཱ་སིར། དེ་ནས་རྒྱལ་པོ་བརྒྱད་ཁྲི་བཞི་སྟོང་ཡུལ་
ཀ་པི་ལར། དེ་ནས་རྒྱལ་པོ་སུམ་ཁྲི་ཉིས་སྟོང་ཡུལ་གླང་པོའི་གྲོང་། དེ་ནས་རྒྱལ་པོ་
ལྔ་སྟོང་ཡུལ་རྡོ་འཇོག དེ་ནས་རྒྱལ་པོ་སུམ་ཁྲི་ཉིས་སྟོང་གྲོང་ཁྱེར་བྲང་གི་ཉལ་བར།
དེ་ནས་རྒྱལ་པོ་སུམ་ཁྲི་ཉིས་སྟོང་གྲོང་ཁྱེར་མ་རྒྱལ་བ་ལས་རྒྱལ་བར། དེ་ནས་སུམ་
ཁྲི་ཉིས་སྟོང་གྲོང་ཁྱེར་ཀན་ཏ་ཀུ་སྦྱར། དེ་ནས་ཁྲི་བརྒྱད་སྟོང་གྲོང་ཁྱེར་ཙམ་པར། དེ་
ནས་ཉིས་ཁྲི་ལྔ་སྟོང་གྲོང་ཁྱེར་ཏ་ལའི་ཕྲེང་བར། དེ་ནས་ཁྲི་ཉིས་སྟོང་གྲོང་ཁྱེར་མ་ལིར།
དེ་ནས་ཁྲི་བརྒྱད་སྟོང་བ་སོའི་གྲོང་དུ། དེ་ནས་ཉིས་ཁྲི་ལྔ་སྟོང་རྒྱལ་པོའི་ཁབ། དེ་ནས་
ཉིས་ཁྲི་ཝ་ར་ཎཱ་སིར། དེ་ནས་བརྒྱད་ཁྲི་བཞི་སྟོང་རྩྭ་ཅན། དེ་ནས་འབུམ་ཝ་ར་ཎཱ་
སེར། དེ་ནས་འབུམ་ཡུལ་དམག་གིས་མི་ཚུགས་པར། དེ་ནས་འབུམ་ཕྲག་གཅིག་དང་
བརྒྱད་ཁྲི་བརྒྱད་སྟོང་ཡུལ་མི་ཐི་ལར། དེ་ནས་མིང་སྨོས་པ་ཞེས་དགུ། དེ་ནས་བདུན་
ཁྲི་བདུན་སྟོང་གྲོང་ཁྱེར་ཀུན་སྣང་དུ། །
དེ་ནས་བརྒྱ་ཐམ་པ་ཡུལ་ཝ་ར་ཎཱ་སིར་བྱུང་བའི་ཐ་མ་རྒྱལ་པོ་ཀྲི་ཀྲི། དེའི་བུ་
ལེགས་སྐྱེས། ཡབ་སྲས་འདི་གཉིས་ཀྱི་རིང་ལ་སངས་རྒྱས་འོད་སྲུངས་འཇིག་རྟེན་དུ་
བྱོན། དེ་ནས་བརྒྱ་ཐམ་པ་ཡུལ་གྲུ་འཛིན་དུ་བྱུང་བའི་ཐ་མ་རྒྱལ་པོ་རྣ་བ་ཅན། དེ་
ལ་བུ་གཽ་ཏ་མ་དང་བ་ར་དྷ་ཛཱ་གཉིས་བྱུང་བའི་དང་པོ་རབ་ཏུ་བྱུང་ཞིང་། ཕྱི་མ་རྒྱལ་
སར་བཏོན་པ་བུ་མེད་པར་འདས། སྔ་མའི་ཁུ་བ་ཁྲག་དང་འདྲེས་པའི་གོང་བུ་ལས་ཁྱེའུ་
གཉིས་པ་བུར་ཤིང་གི་གསེབ་དུ་བཞག་པས་བུ་རམ་ཤིང་པ་དང་། ཉི་མའི་གཉེན་ཞེས་
ཟེར། ཕུའོ་རྒྱལ་སར་བཏོན་པ་བུ་མེད་པར་འདས་ནས། ནུའོ་རྒྱལ་སར་བསྐོས་པ་བུ་



253
རྒྱལ་རབས་འཕྲུལ་གྱི་ལྡེ་མིག
རམ་ཤིང་པ་ཞེས་གྲགས། དེའི་རྒྱུད་ལ་རྒྱལ་པོ་བརྒྱ་ཐམ་པ་ཡུལ་གྲུ་འཛིན་དུ་བྱུང་བའི་
ཐ་མ་བུ་རམ་ཤིང་པ་འཕགས་སྐྱེས་པོ། དེ་ལ་བུ་སྐར་མདའ་གདོང་། ལག་སྣ། གླང་
པོ་འདུལ། རྐང་གདུབ་ཅན་ཏེ་བཞི་བྱུང་། ཡུམ་བཙུན་མོ་འདས་ནས་རྒྱལ་པོ་གཞན་
ཞིག་གི་སྲས་མོ་ཁབ་ཏུ་བཞེས་པ་ལ་སྲས་གཅིག་འཁྲུངས་པ་རྒྱལ་སར་བཏོན་ཏེ་མིང་རྒྱལ་
སྲིད་དགའ་ཞེས་བཏགས། ཕུའོ་བཞི་སྲིང་མོ་དང་བཅས་པ། ཆུ་བོ་སྐལ་ལྡན་ཤིང་རྟའི་
འགྲམ་དུ་བཅུགས་པ། མིང་སྲིང་རྣམས་ལྷན་ཅིག་ཏུ་འདུས་ནས་བུ་མང་དུ་བྱུང་བ་ལ་
ཤཱཀྱ་ཤཱཀྱ་ཞེས་ཟེར། རྒྱལ་སྲིད་དགའ་བུ་མེད་པར་འདས་ནས། བཅུགས་པའི་སྲས་
བཞི་རིམ་གྱིས་རྒྱལ་སར་བཏོན་པ་སྔ་མ་གསུམ་ལ་བུ་མེད། རྐང་གདུབ་ཅན་གྱིས་བུ་
གནས་འཇོག
དེའི་རྗེས་སུ་རྒྱལ་པོ་ལྔ་ཁྲི་ལྔ་སྟོང་གྲོང་ཁྱེར་སེར་སྐྱར་བྱུང་བའི་ཐ་མ་རྒྱལ་པོ་
ཤིང་རྟ་བཅུ་པ་སོགས་མིང་སྨོས་བཅུ་གཉིས་ཀྱི་ཐ་མ་རྒྱལ་པོ་གཞུ་བརྟན། དེ་ལ་བུ་སེངྒེ་
འགྲམ་དང་སེངྒེ་སྒྲ་གཉིས། དང་པོ་ལ་ཟས་གཙང་། ཟས་དཀར། བྲེའོ་ཟས། བདུད་
རྩི་ཟས་དང་བཞི། ཟས་གཙང་ལ་སྲས་བཅོམ་ལྡན་འདས་དང་ཅུང་དགའ་བོ་གཉིས་
ཏེ༑ མི་རྣམས་ཚེ་ལོ་བརྒྱ་པའི་དུས་ཡིན། ཟས་དཀར་ལ་བུ་རྒྱལ་བ་དང་བཟང་ལྡན།
བྲེའོ་ཟས་ལ་མིང་ཆེན་དང་མ་འགག་པ། བདུད་རྩི་ཟས་ལ་ཀུན་དགའ་བོ་དང་ལྷ་བྱིན།
བཅོམ་ལྡན་འདས་ལ་སྲས་སྒྲ་གཅན་འཛིན་ཏེ། འདི་ནས་མང་པོས་བཀུར་བའི་རྒྱལ་
རྒྱུད་ཆད་པར་བྱེད་དེ། ཤཱཀྱ་ཆེན་པོའི་གདུང་རབས་ལ་དགོངས་པའོ། །བསྡོམས་ན་
མང་པོས་བཀུར་བ་ནས་ཟས་གཙང་ཡན་ལ་རྒྱལ་པོ་ས་ཡ་གཅིག་ཆིག་འབུམ་ཉིས་ཁྲི་ཆིག་
སྟོང་ལྔ་བརྒྱ་དང་བཅུ་བཞི་ཡོད། འཇིག་རྟེན་གདགས་པ་དང་རྒྱུ་གདགས་པར་འདི་



254
རྒྱལ་རབས་ཆོས་འབྱུང་།
དང་མི་འདྲ་ཙམ་བཤད་ཅིང་། དཔལ་ལྡན་བླ་མའི་ཆོས་འབྱང་མེ་ལོང་མར་ནི་འཁོར་
བསྒྱུར་ཐ་མ་ཉེར་མཛེས་ལྡན་གྱི་བུ་རྒྱལ་པོ་མཆོག་སྦྱིན། འདིའི་སྐབས་སུ་མི་རྣམས་
ཚེ་ལོ་བཞི་ཁྲི་པའི་དུས་དང་། སངས་རྒྱས་འཁོར་བ་འཇིག་འཇིག་རྟེན་དུ་བྱོན། དེ་
ནས་རྒྱལ་རབས་སུམ་བརྒྱ་ལྷག་ཙམ་ན་རྒྱལ་པོ་བཙུན་དྷ་བྱ་བ་བྱུང་། འདིའི་སྐབས་
སུ་མི་རྣམས་ཚེ་ལོ་སུམ་ཁྲི་པའི་དུས་དང་། སངས་རྒྱས་གསེར་ཐུབ་འཇིག་རྟེན་དུ་བྱོན།
དེ་ནས་རྒྱལ་རབས་སུམ་བརྒྱའི་མཐར་རྒྱལ་པོ་རཏྣ་ཆེན་པོ། དེའི་བུ་རྒྱལ་པོ་
ཀྲི་ཀྲི། འདིའི་སྐབས་སུ་མི་རྣམས་ཚེ་ལོ་ཉིས་ཁྲི་པའི་དུས་དང་། སངས་རྒྱས་འོད་སྲུངས་
འཇིག་རྟེན་དུ་བྱོན། དེ་ནས་རྒྱལ་རབས་ཉིས་བརྒྱ་ན་རྒྱལ་པོ་རྣ་བ་ཅན། དེའི་བུ་གོ་
ཏ་མ་དང་བ་ར་དྷ་ཛ་དང་། པོའི་བུ་བུ་རམ་ཤིང་པ། དེ་ནས་རྒྱལ་རབས་བརྒྱ་ཐམ་
པའི་ཐ་མ་འཕགས་སྐྱེས་པོ། དེ་ནས་རྒྱལ་རབས་ལྔ་བཅུ་ཙམ་ན་རྒྱལ་པོ་ཤིང་རྟ་བཅུ་
པ༑ དེ་ལ་བུ་ཤཱཀྱ་ཆེན་པོ། ཤཱཀྱ་ལི་ཙ་བྱི། ཤཱཀྱ་རི་བྲག་པ་སྟེ་གསུམ་བྱུང་། དང་པོ་
ནས་རྒྱུད་པ་ལ་བཅོམ་ལྡན་འདས་དང་སྒྲ་གཅན་འཛིན་གཉིས། རི་བྲག་པ་ནས་རྒྱུད་
པ་ལ་བོད་ཀྱི་རྒྱལ་པོ་རྣམས་བྱུང་ཞེས་བཤད། ཉུང་ཟད་དཔྱད་ན། འཁོར་བསྒྱུར་ཐ་
མ་ནས་ཟས་གཙང་ཡན་གྱི་རྒྱལ་པོའི་གྲངས་མཛད་པ་ཧ་ཅང་ཉུངས་བའི་སྐྱོན་དང་བཅས་
པར་མངོན་ཏེ། ཕལ་ཆེར་ལུང་གཞན་དང་མ་མཐུན་ཞིང་། ཆོས་འབྱུང་རང་དུ་མང་
པོས་བཀུར་བ་ནས་སྒྲ་གཅན་འཛིན་གྱི་བར་ལ་གདུང་རབས་ས་ཡ་གཅིག་དང་འབུམ་
ཁྲི་ལྔ་བརྒྱ་བྱུང་བ་འདུལ་བའི་ལུགས་སུ་གསུངས་པ་དང་ཡང་མ་འགྲིག་པའོ། །ཇི་སྐད་
སྨྲས་པ་དེ་ཙམ་དུ་ཟད་ཀྱི། གཞན་རྒྱལ་པོ་གསལ་རྒྱལ། གཟུགས་ཅན་སྙིང་པོ། ཤར་
པ༑ གཏུམ་པོ་རབ་སྣང་སྟེ་བཅོམ་ལྡན་འདས་དང་ཉིན་གཅིག་ལ་འཁྲུངས་པའི་རྒྱལ་



255
རྒྱལ་རབས་འཕྲུལ་གྱི་ལྡེ་མིག
པོ་བཞིའི་གདུང་རབས་དང་། ཁ་ཆེ་དང་བལ་པོའི་རྒྱལ་པོ་རིམ་པར་རྒྱུད་པའི་གཏམ་
སུ་ལ་ཡང་ཡོད་པར་མི་སྣང་ལ། དེ་བཞིན་དུ་སངས་རྒྱས་ཀྱིས་ལུང་བསྟན་པའི་ཆོས་
རྒྱལ་མྱ་ངན་མེད་ཡབ་སྲས་ནས་བརྒྱུད་པའི་གདུང་རབས་འདི་བྱོན་གྱི་ཡི་གེའང་མ་
མཐོང་།
སྐབས་ཤིག་ཏུ་བྲན་མོ་ཞིག་ལ་ཤིང་གི་ལྷ་ཞིག་གི་བུ་བྱུང་བ་ཕས་ནོར་བུ་བྱིན་
པས་ས་ལ་དབང་བསྒྱུར་བའི་རྒྱལ་པོར་གྱུར་ཏེ་གོ་པ་ལ་ཞེས་གྲགས་སོ། །འདིས་ན་ལེན་
དྲའི་གཙུག་ལག་ཁང་བཞེངས། དེའི་བཙུན་མོ་ལ་ཀླུའི་རྒྱལ་པོ་ཞིག་གི་བུ་བྱུང་བ་ལ།
རྒྱལ་པོ་དཔལ་ལྡན་ཆོས་སྐྱོང་དུ་གྲགས་ཏེ། འདིས་ཨོ་ཏན་ཏ་པུ་རིའི་གཙུག་ལག་ཁང་
དང་། བྲི་ཀ་མ་ལ་ཤི་ལའི་གཙུག་ལག་ཁང་བཞེངས། དེ་ལ་སྲས་རྒྱལ་པོ་དང་པཎྜི་
ཏ་དང་གྲུབ་ཐོབ་དང་སྡིག་སྤྱོད་ཀྱི་རྒྱལ་པོ་སྟེ་བཞི་བྱུང་བའི་ཕྱི་མ་ལ་བུ་ད་ཝ་པཱ་ལ། དེའི་
སྲས་རྒྱལ་པོ་ས་སྐྱོང་། འདིས་སློབ་དཔོན་སེངྒེ་བཟང་པོས་ཤེར་ཕྱོགས་ཀྱི་འགྲེལ་པ་རྣམས་
བརྩམས་པའི་སྦྱིན་བདག་མཛད་པར་གྲགས་ནའང་བརྒྱད་སྟོང་འགྲེལ་ཆེན་རང་དུ་ནི་
དཔལ་ལྡན་ཆོས་སྐྱོང་གིས་མཛད་པར་བཤད་དོ། །
གཉིས་པ་ཤམ་བྷ་ལའི་རྒྱལ་རབས་བཤད་པ་ནི། དུས་འཁོར་རྩ་རྒྱུད་ལས། ཟླ་
བ་ལྷ་དབང་གཟི་བརྗིད་ཅན། །ཟླ་བས་བྱིན་དང་ལྷ་དབང་ཕྱུག །སྣ་ཚོགས་གཟུགས་
དང་ལྷ་དབང་ལྡན། །གྲགས་པ་རིགས་ལྡན་རིགས་ཀྱང་སྟེ། །དེ་ནས་རིགས་ལྡན་པདྨ་
དཀར། །བཟང་པོ་རིགས་ལྡན་གསུམ་པ་སྟེ། །དེ་བཞིན་བཞི་པ་རྣམ་རྒྱལ་ལོ། །བཤེས་
གཉེན་བཟང་པོ་ཕྱག་དམར་དང་། །བདུན་པ་ཁྱབ་འཇུག་སྦས་པའོ། །ཉི་མ་གྲགས་
དང་ཤིན་ཏུ་བཟང་། །རྒྱ་མཚོ་རྣམ་རྒྱལ་རྒྱལ་དཀའ་དང་། །རིགས་ལྡན་ཉི་མ་བཅུ་



256
རྒྱལ་རབས་ཆོས་འབྱུང་། །
གཉིས་པ། །སྣ་ཚོགས་གཟུགས་དང་ཟླ་བའི་འོད། །མཐའ་ཡས་དང་ནི་ས་སྐྱོང་དང༌།།
དཔལ་སྤྱོད་སེངྒེ་རྣམ་པར་གནོན། །སྟོབས་པོ་ཆེ་དང་མ་འགགས་པ། །མི་ཡི་སེངྒེ་
དབང་ཕྱུག་ཆེ། །མཐའ་ཡས་རྣམ་རྒྱལ་རིགས་ལྡན་དང་། །གྲགས་པ་རིགས་ལྡན་དེ་
ནས་སླར། །དེ་སྲས་འཁོར་ལོ་ཆེན་པོ་ཅན། །རིགས་ལྡན་དྲག་པོ་འབྱུང་འགྱུར་ཏེ།།
སྨྲ་མཁས་རྟ་མཆོག་ཏིང་འཛིན་གྱིས། །ཀླ་ཀློའི་ཆོས་ནི་མཐར་བྱེད་པའོ། །ཞེས་རྒྱལ་
པོ་ཟླ་བ་བཟང་པོ་ནས་ལྷ་དབང་ལ་སོགས་པའི་ཆོས་རྒྱལ་དྲུག་དང་། གྲགས་པ་ལ་སོགས་
པའི་རིགས་ལྡན་ཉི་ཤུ་རྩ་ལྔ་ལུང་བསྟན། །
དེ་ཡང་སྟོན་པ་ཟིལ་གནོན་གྱི་ལོ་མེ་ཕོ་རྟ་ལ་སྐུ་འཁྲུངས་ནས། སོ་ལྔ་པ་དཔའ་
བོ་ལྕགས་འབྲུག་གི་ལོ་ལ་སངས་རྒྱས། ལོ་ཕྱི་མ་ལྕགས་སྦྲུལ་གྱི་ནག་པ་ཟླ་བའི་ཉ་ནས་
བཟུང་སྟེ། རྒྱལ་པོ་ཟླ་བ་བཟང་པོ་འཁོར་ཤམ་བྷ་ལའི་གྲོང་ཁྱེར་བྱེ་བ་ཕྲག་དགུ་བཅུ་
རྩ་དྲུག་གི་རྒྱལ་ཕྲན་དང་བཅས་པ་ལ་དཔལ་ལྡན་འབྲས་སྤུངས་ཀྱི་མཆོད་རྟེན་ཆེན་པོར་
སྤྱིར་རྣལ་འབྱོར་བླ་མེད་ཀྱི་རྒྱུད་ཐམས་ཅད་དང་ཁྱད་པར་དཔལ་དུས་ཀྱི་འཁོར་ལོའི་
རྒྱུད་སྟོང་ཕྲག་བཅུ་གཉིས་པ་གསུང་པ་ནི། རྩ་རྒྱུད་ལས། དེ་ནས་ཤམ་བྷ་ལར་གྲགས་
ནས། །ཕྱག་ན་རྡོ་རྗེའི་སྤྲུལ་པ་ནི། །མི་བདག་ཟླ་བཟང་རྫུ་འཕྲུལ་གྱིས། །རང་ཉིད་
དཔལ་ལྡན་ཆོས་དབྱིངས་བྱོན། །ཞེས་དང་། རྒྱུད་ཕྱི་མར། དཔལ་ལྡན་འབྲས་སྤུངས་
ཆོས་ཀྱི་དབྱིངས་སུ་སྟོབས་བཅུ་པ་ཡིས་སངས་རྒྱས་པ་ཡི་རྒྱུད་རྣམས་མཐའ་དག་བསྟན་
ཞེས་དང་། མདོར་བསྡུས་དང་པོའི་འགྲེལ་པ་ཨ་ཙ་ལ་གབྷས་མཛད་པ་ལས། སྔོན་
ཤམ་བྷ་ལའི་ཡུལ་ནས་རང་ཉིད་འོང་སྟེ། ཟླ་བ་བཟང་པོ་ཉི་མའི་འོད་ཀྱིས་ལྷ་མོ་རྣམ་
པར་རྒྱལ་མའི་མངལ་ནས་བྱུང་བ་ཕྱག་ན་རྡོ་རྗེའི་སྤྲུལ་བའི་སྐུ་གྲོང་ཁྱེར་བྱེ་བ་ཕྲག་དགུ་



257
. ་་
-
-
-
རྒྱལ་རབས་འཕྲུལ་གྱི་ལྡེ་མིག
བཅུ་རྩ་དྲུག་ན་གནས་པའི་རྒྱལ་པོ་རྣམས་ཀྱི་རྗེས་སུ་བགྲོད་བཞིན་པས་དཔལ་ལྡན་འབྲས་
སྤུངས་སུ་དཔལ་དུས་ཀྱི་འཁོར་ལོའི་རྒྱུད་བསྟན་པའི་ཆེད་དུ་དང་། སེམས་ཅན་མཐའ་
དག་གི་ཉེ་བའི་སྐལ་བ་དང་ལྡན་པ་ཉིད་མཐོང་ནས་འཇིག་རྟེན་པ་དང་འཇིག་རྟེན་ལས་
འདས་པའི་དངོས་གྲུབ་སྒྲུབ་པའི་དོན་དུ་གསོལ་བ་བཏབ་པ་ནི། ཞེས་གསུངས་པ་རྣམས་
ལས་ཤེས་སོ། །རྒྱལ་པོ་དེས་རྩ་བའི་རྒྱུད་བསྡུས་ཤིང་། འགྲེལ་པ་སྟོང་ཕྲག་དྲུག་ཅུ་
པ་མཛད་ནས་ཤམ་བྷ་ལར་མི་རྣམས་ལ་བསྟན། དུས་ཀྱི་འཁོར་ལོའི་གཞལ་ཡས་ཁང་
རིན་པོ་ཆེ་ལས་གྲུབ་པ་བཞེངས་ཏེ། ལོ་གཅིག་ནས་མྱ་ངན་ལས་འདས། འོ་ན་ཊིཀ་
ཆེན་དོན་དམ་སྣང་བར་སྟོན་པ་སྣ་ཚོགས་ཀྱི་ལོ་ཆུ་ཕོ་རྟ་ལ་སངས་རྒྱས་པར་གསུང་པ་
དང་མ་མཐུན་ནོ་སྙམ་ན། སྐྱོན་མེད་པ་ནི་ཊིཀ་ཆེན་དུ་སྟོན་པའི་འཁྲུངས་ལོ་གསུང་
ཟིན་ལ་མི་གསལ་ཡང་། དོན་དུ་མེ་རྟ་ཡིན་པར་རྗེས་འབྲང་གི་མཁས་པ་ཕལ་མོ་ཆེ་
བཞེད་ཅིང་། དགུང་ལོ་སོ་ལྔ་པ་ལ་སངས་རྒྱས་པ་མདོ་སྔགས་ཀྱི་གསུང་རབ་སྤྱི་འགྲོ་
ལས་འབྱུང་བས་ལྕགས་འབྲུག་དང་འགྲིག་གི ཆུ་རྟ་དང་སྦྱར་ན་ཊིཀ་ཆེན་རང་དུ་སྟོན་
པ་སངས་རྒྱས་པའི་ཕྱི་ལོ་ནས། གྱ་གཅིག་པ་ལ་མྱ་ངན་ལས་འདས་པའི་བར་ལོ་གྲངས་
བཞི་བཅུ་རྩ་དྲུག་ཡོད་པར་གསུང་པ་དང་ཡང་འགལ་བའི་བསམ་པར་བྱ་དགོས་ལ། པད་
དཀར་ཞལ་ལུང་པ་ལྕགས་སྤྲེལ་ལ་འཁྲུངས་ནས། གྱ་གཅིག་པ་ལྕགས་འབྲུག་ལ་རྩ་
རྒྱུད་གསུང་པར་འཆད་ཀྱང་ཊིཀ་ཆེན་དང་མ་མཐུན་ནོ། །
ཟླ་བཟང་གི་རྗེས་སུ་ལྷ་དབང་ལ་སོགས་པའི་ཆོས་རྒྱལ་དྲུག་གིས་ལོ་བརྒྱ་བརྒྱར་
རྩ་རྒྱུད་བསྟན་ཅིང་། རིགས་ལྡན་གྲགས་པ་ནི་རྩ་རྒྱུད་ལས། ལོ་འདི་ནས་ནི་དྲུག་བརྒྱའི་
ལོས། །དྲང་སྲོང་རྣམས་ནི་སྨིན་དོན་དུ། །འཇམ་དབྱངས་མི་བདག་གྲགས་པ་ནི། །ཤམ་



258
རྒྱལ་རབས་ཆོས་འབྱུང་།
བྷ་ལ་ཞེས་བྱ་བར་འབྱུང་། །ཞེས་དང་། ལོ་འདི་ནས་ནི་དྲུག་བརྒྱའི་ལོ་ཡིས་གསལ་
བར་མི་བདག་གྲགས་པ་ཤམ་བྷ་ལ་ཞེས་བྱ་བར་འབྱུང་། ཞེས་འབྱུང་བ་ཉིད་ཀྱིས་རྩ་
རྒྱུད་བསྟན་པ་ནས་ལོ་དྲུག་བརྒྱའི་དུས་སུ་བྱུང་། འོ་ན་མཆོག་མི་འགྱུར་གྱི་མདོར་བསྡུས་
སུ་འཇམ་པའི་དབྱངས་ཀྱང་མྱ་ངན་ལས་འདས་ནས་ལོ་དྲུག་བརྒྱ་ན་ཤམ་བྷ་ལའི་ཡུལ་
དུ་ཤཱཀྱའི་རིགས་ལ་ལྷ་མོ་རྣམ་པར་རྒྱལ་མའི་མངལ་ནས་ལྷའི་དབང་ལྡན་གྱི་སྲས་རིགས་
ལྡན་གྲགས་པ་ཞེས་བྱ་བ་འབྱུང་བར་འགྱུར་རོ། །ཞེས་འབྱུང་བས་རྩ་རྒྱུད་བསྟན་པའི་
ལོ་དང་མྱ་ངན་ལས་འདས་པའི་ལོ་གཉིས་གཅིག་དུ་ཁས་བླངས་སམ་ཞེས་ན། མི་འཐད་
པ་སྔར་བཤད་པས་ཤེས་ལ། ང་མྱ་ངན་ལས་འདས་ནས་ཞེས་པའི་སྐད་དོད་རྒྱ་དཔེ་
རྙིང་པ་འགའ་ཞིག་ལ་མི་འབྱུང་བས། དེ་ཡོད་པའི་རྒྱ་དཔེ་མ་དག་པ་ཡིན་ཞེས་དུས་
འཁོར་བ་སྔ་མ་ཁ་ཅིག་(ཇོ་ནང་པ།)གསུང་བ་ལྟར་འདོད་དོ། །རིགས་ལྡན་འདི་སྐུ་ཚེ་
ལོ་བརྒྱར་བཞུགས་པའི་ཕལ་ཆེར་རྩ་རྒྱུད་བསྟན་ཅིང་། མཇུག་ཏུ་བསྡུས་པའི་རྒྱུད་མེ་
ཏོག་ཕྲེང་འཛིན་གྱི་ཚིགས་བཅད་སུམ་ཅུ་པ་རྩ་བའི་རྒྱུད་ལས་བཏུས་པ་མཛད།
དེའི་སྲས་རིགས་ལྡན་པདྨ་དཀར་པོས་ལོ་བརྒྱའི་རིང་ལ་བསྡུས་རྒྱུད་བསྟན་ཅིང་།
འགྲེལ་ཆེན་དྲི་མེད་འོད་སྟོང་ཕྲག་བཅུ་གཉིས་པ་མཛད། དེའི་སྲས་རིགས་ལྡན་བཟང་
པོ་ནས་ཤིན་ཏུ་བཟང་པོའི་བར་བདུན་གྱིས་ཀྱང་ལོ་བརྒྱ་བརྒྱར་བསྡུས་རྒྱུད་བསྟན། གྲགས་
པ་མྱ་ངན་ལས་འདས་ནས་ལོ་བརྒྱད་བརྒྱ་སོང་བ་ན་རིགས་ལྡན་ཤིན་ཏུ་བཟང་པོ་འདས་
ཤིང༌། རྒྱ་མཚོ་རྣམ་རྒྱལ་རྒྱལ་སར་བྱོན། དེའི་ཚེ་རྒྱ་གར་གྱི་ཡུལ་ཕྲན་མ་ག་དྷའི་
ཡུལ་དུ་ཀླ་ཀློའི་ཆོས་ཞུགས་པ་ཡིན་པ་ནི། རྩ་རྒྱུད་ལས། དེ་ནས་ཀླུ་ཡི་ལོ་བརྒྱ་རྣམས་
ཀྱིས་ངེས་པར་མ་ག་དྷའི་ཡུལ་དུ་ཀླ་ཀློའི་ཆོས་དག་འཇུག་ཅེས་དང་། རིགས་ལྡན་རིགས་



259
རྒྱལ་རབས་འཕྲུལ་གྱི་ལྡེ་མིག
ཀྱི་ནང་ནས་ལག་པས་བསྒྱུར་བའི་དུས་ཀྱི་བུ་དང་ཚ་བོ་དག་ནི་འདས་གྱུར་པ། དེའི་
དུས་སུ་ངེས་པར་མ་ག་དྷའི་ཡུལ་དུ་ཀླ་ཀློའི་ཆོས་དག་འཇུག ཅེས་གསུང་པ་རྣམས་ལས་
ཤེས། ཀླ་ཀློའི་གནས་ཚད་ཀྱང་། རྩ་རྒྱུད་ལས། དེ་ལྟར་དུམ་བུ་ཐམས་ཅད་དུ་ཡང་
དུས་བཞིའི་དུས་སུ་ཀླ་ཀློའི་ཆོས་ནི་རབ་ཏུ་འཇུག་པ་སྟེ། ལོ་ནི་བརྒྱ་དང་བརྒྱ་ཕྲག་གཅིག་
ཏུ་ངེས་པར་གནས་ཏེ་དེ་ནས་ཀླ་ཀློའི་ཆོས་ནི་ཉམས་པའོ། །ཞེས་འབྱུང་བ་ལྟར་ལོ་གྲངས་
སྟོང་བརྒྱད་བརྒྱ་ཡིན་ཞིང་། ཀླ་ཀློ་འཇོམས་པ་པོ་འཇམ་དབྱངས་གྲགས་པའི་སྤྲུལ་པ་
རིགས་ལྡན་དྲག་པོ་ཡིན་པ་ནི། རྒྱུད་ཕྱི་མ་ལས། དེ་ལ་བཅོ་བརྒྱད་ལོ་ཡི་བརྒྱ་ཕྲག་
བསྒྱུར་ཏེ་འཕགས་པའི་ཡུལ་གྱི་མ་ག་དྷ་ལ་སོགས་པར་ཀླ་ཀློའི་རྣམས་ཀྱི་གྲགས་པ་གང་
དང་གང་ཞིག་མུན་ཅན་གྱུར་པ་དེ་རྣམས་བདག་གིས་དྲུངས་ཕྱུང་སྟེ། ཞེས་གསུངས་
པས་ཤེས། ཀླ་ཀློའི་གནས་ཚད་ལོ་གྲངས་སྟོང་བརྒྱད་བརྒྱ་ཞེས་པ་ཡང་རགས་རྩིས་ཡིན་
ཀྱི༑ ཞུབ་ཏུ་རྩིས་ན་སྟོང་བརྒྱད་བརྒྱ་ལ་རིགས་ལྡན་དྲག་པོའི་སྐུ་ཚེའི་སྨད་ལོ་ལྔ་བཅུས་
དམན་པ་ཡིན་ཏེ། རྒྱུད་ལས། ཀླ་ཀློའི་ཚོགས་ནི་འཁོར་གྱི་སྐྱེ་བོ་དང་བཅས་རབ་ཏུ་
བཅད་ནས་མི་ཡི་ལོ་ནི་བརྒྱ་ཕྱེད་ན། །རིགས་ལྡན་གྲུབ་པར་འགྱུར་ཏེ་ལྷ་ཡིས་བཀོད་
པའི་ཕོ་བྲང་མཐོ་བ་ཀེ་ལ་ཤ་ཡི་རྒྱབ་ཏུའོ། །ཞེས་འབྱུང་བས་སོ། །
རགས་རྩིས་ཀྱི་ཀླ་ཀློའི་གནས་ཚད་ལོ་སྟོང་བརྒྱད་བརྒྱ་པོ་དེ་ནི་རྒྱ་མཚོ་རྣམ་རྒྱལ་
ནས། དྲག་པོའི་བར་རིགས་ལྡན་བཅུ་དྲུག་གི་སྐུ་ཚེའི་ཚད་ཀྱི་ལོ་གྲངས་སུ་འགྱུར་ལ།
རྒྱལ་པོ་བཅུ་དྲུག་པོ་དེའི་སྐུ་ཚེ་ལོ་བརྒྱ་བརྒྱར་རྒྱས་པའི་ལྷག་མ་ཉིས་བརྒྱ་པོ་དེ་ནི་རྒྱ་མཚོ་
རྣམ་རྒྱལ་དང་རྒྱལ་དཀའ་གཉིས་ཀྱི་ལོ་ལ་བསྣན་པར་བྱ་བ་ཡིན་ནོ། །ཆ་སྙོམ་དུ་བསྣན་
ནམ་སྙམ་ན་མ་ཡིན་ཏེ། ལྷག་མ་ཉིས་བརྒྱ་ཞེས་པ་ནི་རགས་པ་ཙམ་ཡིན་པས། དེ་



རྒྱལ་རབས་ཆོས་འབྱུང་།
260
ལ་གསུམ་བསྲེས་པའི་སྟེང་ནས་བརྒྱད་ཅུ་རྩ་གཉིས་རྒྱ་མཚོ་རྣམ་རྒྱལ་གྱི་བརྒྱའི་སྟེང་དུ་
བསྣན་ཞིང་། བརྒྱ་དང་ཉི་ཤུ་རྩ་གཅིག་ནི་རྒྱལ་དཀའི་ལོ་བརྒྱ་ལ་བསྣན་པར་བྱ་བ་ཡིན་
ནོ༑ ༑རྒྱལ་པོ་གཉིས་ཀྱི་སྐུ་ཚེའི་ཚད་ཀྱི་ལོ་གྲངས་བསྡོམས་པས་བཞི་བརྒྱ་དང་གསུམ་
བྱུང་། དེ་ལ་མེ་མཁའ་རྒྱ་མཚོའི་ལོ་ཟེར་ཞིང་། འདི་ཉིད་ལ་རྩིས་གཞི་བྱས་ནས་རབ་
བྱུང་ལ་སོགས་འདས་ལོ་བསྲེ་བར་གསུངས་ཏེ། རབ་བྱུང་གི་ལོ་ནི་མེ་མོ་ཡོས་སོ། །
ཇི་སྐད་བཤད་པ་ཉིད་ལ་བརྟེན་ནས་རིགས་ལྡན་བཅུ་དྲུག་གི་དང་པོ་གཉིས་ཀྱིས་
ཆོས་བསྟན་པའི་ལོ་གྲངས་མི་འདྲ་བའི་ཁྱད་པར་ཤེས་པར་འགྱུར་ཞིང་། ཀླ་ཀློ་ཞུགས་
ནས་ལོ་ཇི་ཙམ་ཞིག་སོང་བའི་གྲངས་ཀྱང་རྟོགས་པར་འགྱུར་བ་ནི། འགྲེལ་ཆེན་ལས།
འདིར་བྱེད་པ་ལ་ངེས་པ་ནི་དེ་བཞིན་གཤེགས་པའི་དུས་ནས་ལོ་དྲུག་བརྒྱ་ན་འཇམ་དཔལ་
གྱི་དུས་སོ། །དེ་ནས་ལོ་བརྒྱད་བརྒྱ་ན་ཀླ་ཀློའི་དུས་སོ། །ཀླ་ཀློའི་དུས་དེ་ལས་བརྒྱད་
ཅུ་རྩ་གཉིས་ལྷག་པའི་བརྒྱས་དམན་པ་ནི་རྒྱལ་དཀའ་གང་གི་ཉུང་ངུའི་བྱེད་པ་རྣམ་པར་
སྦྱོང་བ་རིགས་ལྡན་རྒྱལ་དཀའི་དུས་སོ། །དུས་དེ་ཉིད་ནི་བྱེད་པ་ངེས་པར་འགྱུར་ཏེ་
ཀླ་ཀློའི་དུས་སོ། །རབ་བྱུང་ལ་སོགས་འདས་པ་ཞེས་པ་ནི་ལོ་དྲུག་ཅུ་པོ་གང་གི་དང་
པོ་རབ་བྱུང་ཡིན་པ་དེ་ནི་རབ་བྱུང་ལ་སོགས་པ་སྟེ། དེ་དག་ལས་སོ་སོར་ད་ལྟར་བའི་
ལོའི་སྔ་མའི་ལོ་ནི་རབ་བྱུང་ལ་སོགས་འདས་པའོ། །དེ་གསུམ་ལྷག་པའི་བཞི་བརྒྱ་ལ་
བསྲེས་པ་ནི་ཀླ་ཀློའི་ལོ་རབ་ཏུ་འགྲུབ་པར་འགྱུར་རོ། །ཞེས་གསལ་བར་འབྱུང་བས་
ཤེས་སོ། །ཡང་འགྲེལ་ཆེན་ལས། ཀླ་ཀློའི་དབང་པོའི་ལོ་ནི་ལག་ན་གདེངས་ཅན་ཟླ་
བས་དམན་པ་བརྒྱད་ཅུ་རྩ་གཉིས་ལྷག་པའི་བརྒྱ་ཡིས་དམན་པ་ནི་ལག་པ་གདེངས་ཅན་
ཟླ་བས་དམན་པ་སྟེ། ཤམ་བྷ་ལའི་ཡུལ་དུ་རིགས་ལྡན་རྒྱལ་དཀའི་དུས་ཀྱི་ལོའོ། །ཞེས་



261
རྒྱལ་རབས་འཕྲུལ་གྱི་ལྡེ་མིག
མེ་མཁའ་རྒྱ་མཚོའི་ལོའི་སྟེང་ནས་ལག་པ་གདེངས་ཅན་ཟླ་བས་དམན་པའི་ལྷག་མ་ཉེར་
གཅིག་རྒྱལ་དཀའི་ལོ་གྲངས་ཡིན་པར་དངོས་སུ་གསུངས་པས། ལག་པ་གདེངས་ཅན་
ཟླ་བ་སྟེ། བརྒྱ་བརྒྱད་ཅུ་རྩ་གཉིས་རྒྱ་མཚོ་རྣམ་རྒྱལ་གྱི་ལོ་གྲངས་སུ་དོན་གྱིས་འགྲུབ་
པ་སྟེ་སྔ་མ་གསལ་དུ་བཏང་བའོ། ། །
བསྐལ་པ་ལ་དུས་བཞི་ཆེན་པོ་འབྱུང་བ་བཞིན་དུ་བསྟན་པ་ལ་དུས་བཞི་ཡོད་ལ།
དེ་ཡང་སྔ་ཕྱི་གཉིས་ཏེ། སྔ་མ་ནི་སྟོན་པས་རྩ་རྒྱུད་བསྟན་པ་ནས་རིགས་ལྡན་ཤིན་བཟང་
གི་བར་ལོ་སྟོང་ལྔ་བརྒྱ་མེ་མཁའ་རྒྱ་མཚོའི་ལོ་བཞི་བརྒྱ་དང་གསུམ། སྟོན་པ་སངས་
རྒྱས་ནས་རྩ་རྒྱུད་གསུང་བའི་བར་གྱི་ལོ་གཅིག་རིགས་ལྡན་ཉི་མ་ནས་དྲག་པོའི་སྐུ་ཚེའི་
ཕྱེད་ཡན་ལ་སྟོང་ལྔ་བཅུ་སྟེ། བསྡོམས་པས་ལོ་གསུམ་སྟོང་ཉིས་བརྒྱ་ལྔ་བཅུ་རྩ་ལྔ་བྱུང་།
དེ་ལ་བཞི་ཆར་བགོས་པའི་ལོ་བརྒྱད་བརྒྱ་དང་ཕྱེད་དང་བཅུ་བཞི། བཞི་ཆ་རེ་དང་བཅས་
པ་རྫོགས་ལྡན་གྱི་ལོ་དང་། དེ་ནས་དེ་ཙམ་རེ་རིམ་པ་བཞིན་གསུམ་ལྡན། གཉིས་ལྡན།
རྩོད་ལྡན་གྱི་ལོར་འཇོག དུས་བཞི་ཕྱི་མ་ནི་དྲག་པོ་འཁོར་ལོ་ཅན་གྱིས་ཀླ་ཀློ་བཅོམ་
ཏེ༑ གླིང་བཅུ་གཉིས་སུ་སངས་རྒྱས་ཀྱི་ཆོས་འཇོག་པར་མཛད་པ་ནས་ཡིན་ཞིང་། དེ་
ལ་ལོ་གྲངས་སྟོང་བརྒྱད་བརྒྱ་ཡོད་པའི་བཞི་བརྒྱ་དང་ལྔ་བཅུ་རྩ་བཞི་ཕྱི་མ་འཁོར་ལོ་
ཅན་གྱི་བསྟན་པའི་རྫོགས་ལྡན་གྱི་ལོ་དང་། དེ་ནས་དེ་ཙམ་རེ་རིམ་པ་བཞིན་གསུམ་
ལྡན། གཉིས་ལྡན། རྩོད་ལྡན་གྱི་ལོར་འཇོག སྤྱིར་ན་དུས་བཞི་སྔ་ཕྱི་བསྡོམས་པས་
ལོ་ལྔ་སྟོང་ལྔ་བཅུ་རྩ་ལྔ་བྱུང་བ་ལ་སྟོན་པ་སངས་རྒྱས་ནས་དགུང་ལོ་གྱ་གཅིག་པ་ལ་
མྱ་ངན་ལས་འདས་པའི་བར་གྱི་ལོ་བཞི་བཅུ་རྩ་དྲུག་བྲི་བ་ནས། སངས་རྒྱས་མྱ་ངན་
ལས་འདས་ནས་ལོ་ལྔ་སྟོང་དང་དགུར་བསྟན་པ་གནས་པར་གྲུབ་པས། མདོ་སྡེའི་ཕྱོགས་



རྒྱལ་རབས་ཆོས་འབྱུང་།
262
ནས་ལྔ་སྟོང་གནས་པར་གསུངས་པ་དང་ལོ་དགུའི་ཁྱད་པར་ལས་མ་བྱུང་ཞིང་། དེ་
ཙམ་ནི་རགས་རྩིས་ཞིབ་རྩིས་ཀྱི་ཁོག་ཏུ་འདུས་འོང་བས་དུས་འཁོར་ལུགས་དང་། མདོ་
སྡེའི་ཕྱོགས་གཉིས་བསྟན་པའི་གནས་ཚད་ཀྱི་ལོ་གྲངས་ལ་མི་མཐུན་པ་མེད་དོ། །འོ་
ན་སྔར་བསྟན་པ་ཇི་ཙམ་འདས་ཤིང་སླད་དུ་ཇི་ཙམ་ལུས་པ་ཡིན་ཞེ་ན། དེ་ཡང་སྟོན་
པ་སངས་རྒྱས་ནས་དུས་འཁོར་ཊིཀ་ཆེན་བརྩམས་པའི་ཀུན་དགའི་ལོ་ཤིང་སྟག་ཡན་ལ་
ལོ་ཉིས་སྟོང་སུམ་བརྒྱ་བཅུ་གསུམ་སོང་ཞིང་། རིགས་ལྡན་ས་སྐྱོང་གིས་ཆོས་བསྟན་
ནས་ལོ་བརྒྱད་འདས། དེ་ནས་དེང་སང་གི་རྣམ་འཕྱང་ཞེས་པ་ས་ཕོ་ཁྱི་འདི་ཡན་ལ་
ལོ་བརྒྱ་དང་ལྔ་འགྲོ། རིགས་ལྡན་ས་སྐྱོང་འདས་ཤིང་། དཔལ་སྐྱོང་གིས་ཆོས་བསྟན་
ནས་ལོ་བཅུ་གསུམ་པའི་སྟེང་དུ་སླེབ། དྲག་པོས་ཀླ་ཀློའི་འཇོམས་པའི་བར་ལ་ལོ་བརྒྱད་
བརྒྱ་དང་སུམ་ཅུ་རྩ་བདུན་ཡོད་ཅིང་། སྤྱིར་བསྟན་པ་ལོ་ཉིས་སྟོང་དྲུག་བརྒྱ་སུམ་ཅུ་
རྩ་བདུན་སླད་དུ་ཡོད་དོ། །ཤམ་བྷ་ལའི་རྒྱལ་རབས་བརྗོད་པའི་ཞར་ལ་དུས་འཁོར་
ལུགས་ཀྱི་བསྟན་པའི་རབས་ཀྱང་ཤིན་ཏུ་གསལ་བ་ཞིག་ཐལ་ལོ། ། །
གསུམ་པ་བོད་ཀྱི་རྒྱལ་རབས་བཤད་པ་ནི། དེ་ཡང་བོད་ཀྱི་མི་རྣམས་ཐོག་མར་
ཆགས་ཚུལ་ལ་སྤྲེའུ་དང་། བྲག་སྲིན་མོ་གཉིས་འདུས་པ་ལས་ཆགས་པའི་གཏམ་མཆིས་
ཤིང་། ཡང་རྩོད་ལྡན་གྱི་ཐོག་མ་རྒྱལ་པོ་སྐྱབས་སེང་གི་བུ་ལྔས་རུ་ཏྲ་དཔུང་ཚོགས་
བཅོམ་པའི་ཚེ། རུ་པ་ཏི་ཞེས་བྱ་བའི་རྒྱལ་པོ་དཔུང་ཚོགས་དང་བཅས་པ་བུད་མེད་ཀྱི་
ཆས་དུ་བྱས་ཏེ་བྲོས་ནས་རི་ཁ་བ་ཅན་གྱི་ནང་དུ་བཞུགས་པའི་རིགས་ལས་ཆད་པ་སོགས་
དུ་མ་ཞིག་སྣང་བ་དང་། ལུང་རྣམ་འབྱེད་དང་དུས་ཀྱི་འཁོར་ལོ་སོགས་སུའང་བོད་
ཅེས་མང་དུ་འབྱུང་བའི་ངོ་བོ་བདག་ཅག་གི་སྟོན་པ་བྱོན་པའི་དུས་ལས་ཡུལ་དང་མི་གཉིས་



263
རྒྱལ་རབས་འཕྲུལ་གྱི་ལྡེ་མིག
ཀ་ཆེས་སྔ་བར་ཆགས་(རྒྱ་གར་དང་དུས་མཉམ་དུ་ཆགས་པར་བྱས་ནའང་འགལ་བ་མེད།)པ་ཞིག་
དུ་སྣང་། རྒྱལ་རྒྱུད་ནི་བུ་སྟོན་ཆོས་འབྱུང་དུ་གསལ་རྒྱལ་གྱི་སྲས་ལྔ་ཚིགས་སམ།
གཟུགས་ཅན་སྙིང་པོའི་བུ་སྟོབས་ཆུང་གི་ལྔ་ཚིགས་སམ། བད་ས་ལའི་རྒྱལ་པོ་འཆར་
བྱེད་ཀྱི་བུ་སྐྱེས་སུ་ཆེན་པོའི་མཚན་དང་ལྡན་པ་ཞིག་བྱུང་བ་དེ་ཡིན་ནམ་ཞེས་བཤད་དེ།
གསུམ་ཀ་རྗེ་གཉའ་ཁྲི་བཙན་པོ་ཡིན་པར་མཐུན། དེ་ཡང་ཤཱཀྱའི་རིགས་སུ་གསུངས་
པས་སྔ་མ་གཉིས་མིན་པར་ངེས་ལ། ཕྱི་མ་ཤཱཀྱའི་གདུང་རབས་ཡིན་ན་ཕྱོགས་འགྲིག་
གོ ༑
དེ་ལ་རྗེ་གཉའ་ཁྲི་བཙན་པོ་ཉིད་ཀྱིས་ཡུལ་ཡར་ཀླུངས་སོག་ཁར་བྱོན་ཏེ། ཕོ་
བྲང་ཡུམ་བུ་ལྷ་མཁར་བརྩིགས་པ་བོད་ཀྱི་ཕོ་བྲང་སྔ་ཤོས་སུ་འདུག དེ་ནས་རིམ་པ་
བཞིན་མུ་ཁྲི་བཙན་པོ། དིང་ཁྲི་བཙན་པོ། སོ་ཁྲི་བཙན་པོ། མེར་ཁྲི་བཙན་པོ། གདགས་
ཁྲི་བཙན་པོ། སྲིབ་ཁྲི་བཙན་པོ་སྟེ་བདུན་ལ་གནམ་གྱི་ཁྲི་བདུན་ཟེར། རྒྱལ་པོ་ཕྱི་མ་
འདིའི་སྲས་གྲི་གུམ་བཙན་པོ། དེའི་སྲས་སྤུ་དེ་གུང་རྒྱལ་དང་གཉིས་ལ་སྟོད་ཀྱི་སྟེངས་
གཉིས་ཟེར། དེ་ཡང་རྒྱལ་པོ་གྲི་གུམ་ཐུགས་འཁྲུལ་ཏེ་རྐྱེན་མེད་པར་བློན་པོ་ལོང་ངམ་
དང་འཐབ་པས། བློན་པོས་བཀྲོངས་ཏེ། སྲས་ཤ་ཁྲི། ཉ་ཁྲི། བྱ་ཁྲི་གསུམ་ཀོང་ལོང་
སྤོ་བོའི་ཡུལ་སོགས་སུ་ཕུད། རྒྱལ་སྲིད་ལོང་ངམ་གྱིས་བཟུང་སྟེ། རྒྱལ་པོའི་བཙུན་
མོ་ལ་རྟ་རྫི་དང་། ལྷ་གཅིག་ལ་ཆུང་མ་བཅོལ། དེའི་ཚེ་རྒྱལ་པོའི་བཙུན་མོ་ལ་ཡར་
ལྷ་ཤམ་པོའི་བུ་གཅིག་བྱུང་བ། མིང་རུ་ལས་སྐྱེས་ཞེས་གྲགས། དེ་ནར་སོན་ནས་ལོང་
ངམ་བསད་དེ། ཕུ་བོ་གསུམ་འབོད་དུ་ཕྱིན་པས་སྤོ་བོའི་ཡུལ་ནས་སྲས་བྱ་ཁྲི་གཅིག་
པུ་གདན་འདྲོངས་ཏེ། རྒྱལ་སར་བཏོན་པས་པུ་ཏེ་གུང་རྒྱལ་དུ་གྲགས། སྐུ་མཁར་འཕྱིང་



264
རྒྱལ་རབས་ཆོས་འབྱུང་། །
ང་རྟག་རྩེ་བརྩིགས་ཤིང་། བློན་པོ་ནི་ནུའོ་རུ་ལས་སྐྱེས་ཀྱིས་བྱས་སོ། །རྒྱལ་བློན་འདི་
དག་གི་དུས་སུ་འཇིག་རྟེན་པ་རྣམས་ཞིང་ལ་སོ་ནམ་བྱེད་པའི་སྲོལ་དར་ཞིང་། བསོད་
ནམས་ཀྱི་མཐུ་ལས་དངུལ་ཟངས་ལྕགས་གསུམ་ཡང་ཐོན་ཟེར། ཆབ་སྲིད་ནི་བོན་གྱིས་
སྐྱངས་པར་གྲགས་ཏེ། འདིའི་དུས་སུ་མཐའ་ཁོབ་ཏ་ཟིག་གི་ཡུལ་དུ་སྐྱེས་པའི་སྟོན་པ་
གཤེན་རབས་ཀྱིས་ཞང་ཞུང་གི་ཡུལ་ནས་བོན་བསྒྱུར་ཏེ་དར་བར་བྱས་པ་ཡིན་འདུག བོན་
རང་གི་ཡིག་ཚངས་ཁ་ཅིག་ལས་ནི་གཉའ་ཁྲི་བཙན་པོའི་དུས་སུ་བྱང་བར་ཡང་བཤད།
དེ་ནས་རིམ་པ་བཞིན་ཨེ་ཤོ་ལེགས། ཨི་ཤོ་ལེགས། དེ་ཤོ་ལེགས། གུ་རུབ་ལེགས།
འབྲོམ་རྗེ་ལེགས། ཐོ་ཤོ་ལེགས་དང་དྲུག་ལ། བར་གྱི་ལེགས་དྲུག་ཟེར། དེ་ནས་རིམ་
པ་བཞིན་རྒྱལ་བཟའ་རྣམ་ཟིན་ལྡེ། ལྡེ་འཕྲུལ་ནམ་གཞུང་བཙན། སེ་སྣོལ་རྣམ་ལྡེ།
སེ་རྣོལ་པོ་ལྡེ། ལྡེ་རྣོལ་ནམ། ལྡེ་རྣོལ་པོ། ལྡེ་རྒྱལ་པོ། ལྡེ་སྤྲིན་བཙན་དང་བརྒྱད་ལ་
སའི་ལྡེ་བརྒྱད་ཟེར། །
དེ་ནས་རིམ་པ་བཞིན་ཁྲི་བཙན་ནམ། ཁྲི་དགྲ་དཔུང་བཙན། ཁྲི་ཐོག་རྗེ་ཐོག་
བཙན་དང་གསུམ་ལ་འོག་གི་བཙན་གསུམ་ཟེར་ལ། བཙན་ཕྱི་མའི་སྲས་ལྷ་ཐོ་ཐོ་རི་
གཉན་བཙན་ཏེ་ཀུན་ཏུ་བཟང་པོའི་སྤྲུལ་པར་བྱེད། འདིས་ཕོ་བྲང་ཡུམ་བུ་ལྷ་མཁར་
གྱི་རྩེར་བཞུགས་པ་ན། ནམ་མཁའ་ནས་མདོ་ཟ་མ་ཏོག་བཀོད་པ། སྤང་ཀོང་ཕྱག་
བརྒྱ་པ། གསེར་གྱི་མཆོད་རྟེན་རྣམས་བབས་བྱུང་བ་ལ། མིང་གཉན་པོ་གསང་བར་
བཏགས་ནས་མཆོད་པ་བྱས་པས་ལོ་བརྒྱ་ཉི་ཤུ་ཐུབ་ཅིང་རྣལ་ལམ་དུ་ཁྱོད་ནས་གདུང་
རབས་ལྔ་ན་འདིའི་དོན་ཤེས་པ་འབྱུང་ཞེས་པའི་ལུང་བསྟན་ཡང་བྱུང་ཞེས་གྲགས། ནེལ་
པ་ནི་བོན་པོ་ནམ་མཁའ་ལ་དགའ་བས་དེ་ནས་བབས་ཟེར་བ་ཡིན་གྱི། དོན་ལ་པཎྜི་ཏ་



265
རྒྱལ་རབས་འཕྲུལ་གྱི་ལྡེ་མིག
བློ་སེམས་མཚོ་དང་ལོ་ཙཱ་བ་ལི་ཐི་སེས་ཆོས་དེ་རྣམས་ཁྱེར་འོངས་པ། རྒྱལ་པོས་ཡི་
གེའི་ཚིགས་དོན་མ་གོ་བས་ཆོས་རྣམས་བཞག་ནས་ལོ་པཎ་ཕྱིར་ལོག་ཟེར་ཏེ། བློ་སེམས་
འཚོ་དང་ཞི་བ་འཚོ་དོན་གཅིག་ཅིང་། མཁན་པོས་བོད་ཀྱི་རྒྱལ་རབས་དགུའི་རིང་བལ་
པོར་སྒུགས་འདུག་པས་དག་པ་འདྲ་ཞེས་དེབ་སྔོན་པ་འཆད། དེའི་སྲས་ཁྲི་གཉན་གཟུང་
བཙན། དེའི་སྲས་འབྲོང་གཉན་ལྡེ་རུ་ཏེ། འདི་ལ་བཙུན་མོ་ཀླུ་མོ་ཞིག་ཡོད་པ་ཁ་ཟས་
ལོགས་སུ་ཟ་ཞིང་ལུས་མདངས་དང་ལྡན་པར་རྒྱལ་པོས་གཟིགས་པ་ན། ཟས་བཟང་
པོ་གཅིག་ཡོད་པར་འདུག་དགོངས་ནས། བཙུན་མོའི་ལྐོག་དུ་ལྡེ་ཚབ་ཀྱིས་སྒོ་ཕྱེ་བས་
སྦལ་པ་མར་ཁུས་བཙོས་པ་མང་པོ་གཟིགས་པས་ཐུགས་དོག་ཟོས་ཏེ་སྙུང་དུས་སྐུ་མཛེ་
བྱུང་། སྲས་དམུས་ལོང་ཞིག་ཡོད་པ་ལ་ཡབ་མེས་ཀྱིས་གཉན་པོ་གསང་བ་ལ་མཆོད་
པ་ཕུལ། ལྷ་རྗེ་བོས་ལ་མིག་ཕྱེ་ནས་རྒྱལ་སྲིད་བཟུང་ཞེས་ཞལ་ཆེམས་གསུངས་ནས་
ཡབ་ཡུམ་གཉིས་ཀ་གསོན་པོར་བང་སོར་ཞུགས། སྲས་ཀྱིས་ཡབ་ཀྱི་གསུངས་པ་བཞིན་
བྱས་པས་སྤྱན་བྱེ་སྟེ། སྟག་རི་ལ་གཉན་འགྲོ་བ་གཟིགས་པས། རྒྱལ་པོ་སྟག་རི་གཉན་
གཟིགས་ཞེས་གྲགས། །
དེའི་སྲས་གནམ་རི་སྲོང་བཙན་ཏེ། འདིའི་དུས་སུ་བྱང་ནས་ཚྭ་རྙེད་ཅིང་། རྒྱ་
ནས་རྩིས་དང་སྨན་སོགས་བྱུང་། འདིའི་སྲས་སྲོང་བཙན་སྒམ་པོ་སྟེ། འདི་ནི་སངས་
རྒྱས་མྱ་ངན་ལས་འདས་ནས་ལོ་སྟོང་བཞི་བརྒྱ་ཞེ་དགུ་འདས་པའི་མེ་མོ་གླང་གི་ལོར་
ལ་ཡར་སྣོན་སྦྲ་སྟོད་ཚལ་དུ་ཕོ་བྲང་བྱམས་པ་མི་འགྱུར་གླིང་ཞེས་བྱ་བར་སྐུ་འཁྲུངས།
བླ་མ་འཕགས་པའི་ཤེས་བྱ་རབ་གསལ་དུ། སངས་རྒྱས་མྱ་ངན་ལས་འདས་ནས་ལོ་
ཉིས་སྟོང་ན་རྗེ་གཉའ་ཁྲི་བཙན་པོ་དང་། དེ་ནས་ལྔ་བརྒྱ་ན་ལྷ་ཐོ་ཐོ་རི་གཉན་བཙན་



266
རྒྱལ་རབས་ཆོས་འབྱུང་།
འཁྲུངས་པར་གསུངས་པ་ནི་འདས་ལོ་ཤིན་ཏུ་མང་བས་ཕྱོགས་ཡིན་པས་འདི་དང་སྒྲིག་
མི་དགོས་སོ། །དགུང་ལོ་བཅུ་གསུམ་པ་ལ་ཡབ་འདས་ནས་རྒྱལ་སར་བྱོན། བཞུགས་
གནས་ཕོ་བྲང་ནི་དམར་པོ་རིར་མཛད།
རྒྱལ་པོ་འདི་ལ་སྤྱིར་བློན་པོ་བསམ་གྱིས་མི་ཁྱབ་ཀྱང་། མཆོག་དུ་གྱུར་པ་འཕྲུལ་
གྱི་སྣ་ཆེན་རིན་བཟང་། (ཡར་ཀླུངས་པ།)ཐོན་མི་སཾ་བྷོ་ཊ། མགར་སྟོང་(སྟོད་ལུང་རམ་
པ་བ།)བཙན། འབྲི་སེ་རུ་གོང་(འབྲི་གུང་པ།）སྟོན། ཉང་ཁྲི་བཟང་(ཉང་སེར་བ། )རྣམས་
ཡིན། ཐོན་མི་རྒྱ་གར་དུ་རྫངས་པ་བྲམ་ཟེ་ལི་བྱིན་དང་། པཎྜི་ཏ་ལྷ་རིག་པའི་སེངྒེ་
ལ་ཡི་གེ་དང་སྒྲའི་བསྟན་བཅོས་བཅས་བསླབ། བོད་དུ་བྱོན་ཏེ་རྒྱ་ཡིག་ལྔ་བཅུ་བོད་ཡིག་
སུམ་ཅུར་གཏན་ལ་ཕབ། རྒྱལ་པོ་ལ་ཡི་གེ་ཕུལ་ཞིང་བློན་པོ་རྣམས་ལའང་བསླབ། མདོ་
སྡེ་དཀོན་མཆོག་གི་སྤྲིན་བསྒྱུར་བ་དང་། ཐོན་མི་མདོ་རྫིའི་སྒྲ་མདོ་ལ་སོགས་པ་རྩོམ་
པ་མང་དུ་མཛད་པས། བོད་ལ་བཀའ་དྲིན་ཤིན་ཏུ་ཆེ། ཉིད་ཀྱི་ཞལ་ནས་ཀྱང་། ཡུལ་
མཐའ་ཁོབ་བོད་ཀྱི་རྒྱལ་ཁམས་འདིར། །མི་མཁས་པ་སླེབ་པའི་སྔ་མ་ཡིན། །ང་མུན་
པ་སེལ་བའི་སྒྲོན་མེ་ཡིན། །རྗེ་རྒྱལ་པོ་ཉི་ཟླའི་ཚུལ་དུ་བཞུགས། །གྲོགས་བློན་པོའི་
ཁྲོད་ན་ང་ཙམ་མེད། །བོད་ཁ་བ་ཅན་པའི་མི་རྣམས་ལ། ང་ཐོན་མི་དྲིན་དུ་མི་ཆེ་འམ།།
གསུང་སྟེ་ཐུགས་མད་དོ། རྒྱལ་པོས་དགུང་ལོ་བཅུ་དྲུག་བཞེས་པ་ན་བློན་པོ་རྣམས་
མངགས་སྟེ། བལ་པོའི་རྒྱལ་པོ་འོད་ཟེར་གོ་ཆའི་སྲས་མོ་ཁྲི་བཙུན་བཙུན་མོར་བཀུག་
པའི་སྐལ་རྫོངས་སུ། ཇོ་བོ་མི་སྐྱོད་རྡོ་རྗེ། བྱམས་པ་ཆོས་འཁོར། ཙནྡན་སྒྲོལ་མ།
བཻཌུརྱ་ལྷུང་བཟེད་རྣམས་བྱུང་སྟེ། བོད་དུ་སངས་རྒྱས་ཀྱི་བསྟན་པ་འབྱུང་བའི་རྟེན་
འབྲེལ་གྱི་མགོ་ཚུགས་པར་སྣང་།



267
-
- --
，
རྒྱལ་རབས་འཕྲུལ་གྱི་ལྡེ་མིག
དགུང་ལོ་བཅོ་བརྒྱད་བཞེས་པ་ན། མགར་ལ་སོགས་པའི་བློན་པོ་རྟ་པ་བརྒྱ་
ཐམ་པ་མངགས་ཏེ། རྒྱ་ནག་གི་རྒྱལ་པོ་སེངྒེ་བཙན་པོའི་སྲས་མོ་ལྷ་གཅིག་འུན་ཤིང་
ཀོང་ཇོ་སློང་དུ་བཏང་བ་ཕོ་བྲང་ཟིམ་ཤིང་དུ་སླེབ་པའི་ཚེ། རྒྱལ་པོས་བསྐུར་བའི་སྐྱེས་
རྣམས་ཕུལ་ཏེ། ལྷ་གཅིག་གནང་དགོས་པའི་རྒྱུ་མཚན་ཞུས་པ་ན། རྒྱ་ནག་རྒྱལ་པོ་
བློན་འབངས་དང་བཅས་པ་ཤིན་དུ་མ་དགྱེས་ནའང་། ཅུང་ཟད་རྫུས་ནས། ཁྱེད་བོད་
ཀྱི་རྒྱལ་པོ་ལ་དགེ་བཅུའི་ཁྲིམས་འཆའ་བ་དང་། གཙུག་ལག་ཁང་རྩིགས་པ་དང་། འདོད་
ཡོན་ལྔ་ལ་ལོངས་སྤྱོད་ནུས་པ་ཡོད་དམ། ཡོད་ན་བུ་མོ་སྟེར་བས་དྲིས་ཤོག་ཟེར། དེ་
ལ་མགར་གྱིས་འཕྲིན་རེ་སྐྱེལ་བར་རྒྱ་བོད་བར་དུ་ཕྱིན་ན་ལྷ་གཅིག་ལོན་པའི་དུས་མི་
འོང་།
དེའི་ལན་དུ་ཤོག་དྲིལ་གསུམ་པོ་འདི་རྒྱལ་པོས་བསྐུར་བ་ཡིན་ཞེས་རིམ་གྱིས་
ཕུལ་བའི་ནང་ན། ལན་ཚིག་གསུམ་པོ་ལྷག་དང་བཅས་པ་འགྲུབ། དེ་ལྟར་བྱས་ཀྱང་
བུ་མོ་མི་སྟེར་ན་ངས་སྤྲུལ་པའི་དམག་ཁྲི་ཕྲག་ལྔ་བཏང་སྟེ། ཁྱོད་གསོད་ལྷ་གཅིག་འཕྲོག
ཡུལ་ཁམས་ཐམས་ཅད་བཅོམ་ལ་བཞག་གི་གསུངས་པ་སོགས་གཟིགས་པས། རྒྱལ་
པོ་ཤིན་ཏུ་སྐྲག་ནའང་མི་སྐྲག་པ་ལྟར་བཅོས་ནས། ཁྱོད་བོད་ཀྱི་རྒྱལ་པོ་དེ་ཁ་ཚོན་ཤིན་
ཏུ་ཆེ་བ་གཅིག་འདུག་ཟེར། རྒྱུན་འདི་ལས་བློན་པོ་མགར་གྱིས་རིག་པ་རྣོ་བའི་རྩལ་བདུན་
བརྒྱད་ཙམ་བསྟན་པ་ཐུགས་སུ་མ་ཤོང་ནས་སྲས་མོ་ལྷ་གཅིག་སྐལ་རྫོངས་སུ་ཇོ་བོ་ཤཱཀྱ་
མུ་ནེ་དང་བཅས་པ་ཐུགས་འཕྲེང་བཞིན་དུ་བྱིན། ཡབ་རྒྱལ་པོས་སྐྱེལ་མ་མཛད་པའི་
སར་འབྲེ་སེའུ་གོང་སྟོན་མགར་ལ་ཕྲག་དོག་སྟེ། བློན་པོ་རིག་པ་ཅན་གཅིག་རྒྱ་ནག་
དུ་བསྡད་ན་རྒྱ་བོད་ཀྱི་འབྲེལ་མི་ཆད་ཟེར། མགར་ལ་ཅེར་གྱིས་བལྟས་པ་ན། རྒྱལ་



268
རྒྱལ་རབས་ཆོས་འབྱུང་།
པོས་ནན་ཚུགས་སུ་མགར་ལ་སྡོད་དགོས་པའི་ཞལ་ཏ་མཛད། མགར་གྱིས་གྲོགས་པོའི་
ཕྲག་དོག་ཏུ་གོ་ཡང་(རྒྱལ་པོ་ཟོན་སླད་པའི་ཆེད་དུ།) ཤིན་ཏུ་འདོད་པ་ལྟར་བཅོས་ནས། དེ་
བཞིན་དུ་བྱེད་ཞུས། ཐོན་མི་དང་ཉང་གཉིས་ལྐོག་དུ་ཁྲིད་དེ་ང་རྒྱ་ནག་ཏུ་ཟླ་བ་ལྔ་ལས་
མི་སྡོད། དེ་བར་རྒྱ་ལ་ངན་སྐྱེལ་ཅི་ཐུབ་བྱེད་ཟེར། དེ་ཀ་བཞིན་དུ་མགར་གྱི་གཡོ་
སྒྱུའི་འཕྲུལ་དཔག་ཏུ་མེད་པ་བཀྱེ་ནས་རྒྱ་ནག་པོའི་རྒྱལ་ཁམས་ཆམ་ལ་ཕབ་ཅིང་། བྲོས་
ཐར་བ་ལྡན་མའི་ཡུལ་དུ་རྗེས་ཟིན་ཏེ། ལྷ་གཅིག་ཇོ་བོ་རིན་པོ་ཆེ་དང་བཅས་པ་དམར་
པོ་རིར་རྒྱལ་པོའི་དྲུང་དུ་ཕྱག་ཕེབས། སྐྱིད་པའི་དགའ་སྟོན་བསམ་གྱིས་མི་ཁྱབ་པ་མཛད་
དེ་མཆོག་ཏུ་འོས་པ་ཡིན་ནོ། །
རྒྱལ་པོས་ཆོས་ཀྱི་བདག་པོ་མཛད་ནས། སྤྱན་རས་གཟིགས་ཡི་གེ་དྲུག་མ་དང་།
འཕགས་པ་གཤིན་རྗེ་གཤེད་སོགས་ཀྱི་ཆོས་སྣ་མང་གསུང་ཞིང་སྒོམ་གྲྭ་འཛུགས་པ་དང་།
ཁྲ་འབྲུག་མཐའ་འདུལ་ཡང་འདུལ་སོགས་ཀྱི་གཙུག་ལག་ཁང་བཞེངས་པ་མཛད། བཙུན་
མོ་གཉིས་ཀྱིས་ཀྱང་འཕྲུལ་སྣང་དང་ར་མོ་ཆེའི་གཙུག་ལག་ཁང་བཞེངས་ཏེ་ཇོ་བོ་རྣམ་
གཉིས་སོ་སོར་བཞུགས། མདོར་ན་རྒྱལ་པོ་ཉིད་ཇོ་བོ་ཐུགས་རྗེ་ཆེན་པོ་དང་བཙུན་མོ་
གཉིས་ལྷ་མོ་གཉིས་ཀྱི་སྤྲུལ་པར་ཐག་ཆོད་ཅིང་། བློན་པོ་ཕལ་ཆེར་ཡང་སྤྲུལ་པར་གྲགས་
པ་ཉིད་ཀྱིས་འཛམ་བུ་གླིང་གི་སུམ་གཉིས་དགེ་བ་བཅུའི་རྒྱལ་ཁྲིམས་ཀྱིས་ཁྱབ། མུ་
གེ་དང་ཡམས་ནད་དང་འཐབ་རྩོད་ཀྱི་ནི་མིང་ཙམ་ཡང་མེད། རབ་བྱུང་གི་གྲྭ་འཛུགས་
པ་མ་ཐུབ་པ་ཙམ་མ་གཏོགས་ཆོས་གཞན་ཤིན་ཏུ་དར་བར་མཛད་པས། བོད་དུ་སངས་
རྒྱས་ཀྱི་བསྟན་པ་རིན་པོ་ཆེའི་དབུ་བརྙེས་པ་ཞེས་བྱ་བ་ཡིན་ནོ། །དེའི་ཚེ་བཙུན་མོ་གཉིས་
ལ་ནི་སྲས་མེད། བཙུན་མོ་གཞན་གཉིས་རིམ་གྱིས་ཁབ་དུ་བཞེས་པ་ལའང་སྲས་མ་བྱུང།



269
རྒྱལ་རབས་འཕྲུལ་གྱི་ལྡེ་མིག
རྗེས་སུ་སྟོད་ལུང་ནས་མོང་བཟའ་ཁྲི་ལྕམ་བྱ་བ་ལ་སྲས་མང་སྲོང་མང་བཙན་འཁྲུངས།
དགུང་ལོ་བཅུ་གསུམ་པ་ལ་རྒྱལ་སར་བྱོན། རྒྱལ་སྲིད་ལོ་ལྔ་བཟུང་སྟེ་བཅོ་བརྒྱད་པ་
ལ་འདས། དེ་ལ་སྲས་གུང་སྲོང་གུང་བཙན་འཁྲུངས་པ་ནར་མ་སོན་པས། སླར་ཡབ་
རྒྱལ་པོས་སྲིད་སྐྱོང་དགོས་པ་བྱུང་། མེ་ལོང་མར། མང་སྲོང་དང་གུང་སྲོང་གཉིས་
སྔ་ཕྱི་བཟློག་སྟེ་འབྱུང་ཡང་། བུ་སྟོན་ཆོས་འབྱུང་དུ་སྔར་བཞིན་གསུངས་པས་སྐྱོན་
མེད་དོ། །
དེ་ནས་ཡབ་རྒྱལ་པོས། དབོན་སྲས་བློན་འབངས་དང་བཅས་པ་ལ་ལྷ་སའི་གནས་
འདིར་རིམ་གྱིས་ཆུ་ཡིས་བཅད་པ་ལས་ཉ་འདྲ། སྦལ་པ་འདྲ། ཅོང་འདྲ། པིར་འདྲ་
ཉིད་དུ་འགྱུར། པར་འདྲའི་དུས་སུ་ནང་གི་ལྷ་མཆོད་པ་དང་། ཕྱིའི་རགས་གསོ་བ་
བྱས་ཤིང་སྐྱེ་འགྲོ་ཐམས་ཅད་ཀྱིས་གདུང་ཤུགས་དྲག་པོས་ཇོ་བོ་རིན་པོ་ཆེ་ལ་གསོལ་
བ་བཏབ་ན་ཡུན་ཅུང་ཟད་གནས་ཞེས་པ་དང་། མྱ་ངན་ལས་འདས་ཁར་གཙང་ཁང་
བྱང་མར་བྱོན་ནས། དབོན་སྲས་ལ་རྒྱལ་སྲིད་ཆོས་ཀྱིས་སྐྱོང་དགོས་པའི་ཞལ་གདམས་
དང༌། ང་ནས་རྒྱལ་རབས་ལྔ་ན་རྒྱལ་པོ་ཁྲི་དང་ལྡེ་ཞེས་པ་འབྱུང་། དེས་རབ་ཏུ་བྱུང་
བའི་སྡེ་མང་པོ་བཙུགས་ནས་འཚོ་བ་ཕོ་བྲང་ནས་སྦྱོར། སངས་རྒྱས་ཀྱི་བསྟན་པ་ཉིན་
མོ་ལྟར་གསལ་བར་བྱེད་ཅེས་པ་སོགས་མ་འོངས་ལུང་བསྟན་འགའ་མཛད་དེ། བརྒྱད་
ཅུ་རྩ་གཉིས་པ་ས་ཁྱིའི་ལོ་ལ་བཙུན་མོ་གཉིས་དང་ལྷན་ཅིག་ཏུ་ཇོ་བོ་བཅུ་གཅིག་ཞལ་
གྱི་ཐུགས་ཁར་ཐིམ། མེ་ལོང་མ་དང་དེབ་སྔོན་དུ་ལྕགས་ཁྱི་ལ་འདས་པར་བཤད་པ་
ནི་མེ་གླང་ལ་འཁྲུངས་པ་དང་ལོ་གྲངས་མི་འགྲིག་གོ །བློན་པོ་རྣམས་ཀྱིས་ལྷའི་ཐུགས་
ཁར་ཐིམ་པ་འདི་གསང་སྟེ། འཕན་ཡུལ་ཟལ་མོ་སྒང་དུ་འདས་པ་ཡིན་ཞེས་པའི་སྒྲ་



270
རྒྱལ་རབས་ཆོས་འབྱུང་།
བསྒྲགས་ནས་འཕྱོང་རྒྱས་སོ་དམར་བང་སོ་ཡ་མཚན་ཅན་རིན་ཆེན་ནོར་གྱིས་བཀང་
བ་བརྩིགས་པ་སྲོང་བཙན་བང་སོ་ཞེས་དེང་སང་ཡང་མིང་དུ་ཆགས་སོ། །དེ་ནས་དབོན་
སྲས་གུང་སྲོང་གུང་བཙན་དགུང་ལོ་བཅུ་གསུམ་པ་ལ་རྒྱལ་སར་བཏོན་པ། ལྷ་སར་མེས་
ཀྱི་མཆོད་པ་འཛུགས་པ་སོགས་དཀོན་མཆོག་གསུམ་ལ་གུས་པར་མཛད། རྒྱལ་སྲིད་
ལོ་བཅོ་ལྔ་བཟུང་སྟེ་ཉེར་བདུན་པ་ལ་གཙང་གི་ས་ཆར་འདས། རྒྱལ་པོ་འདིའི་དུས་སུ་
རྒྱ་དམག་བོད་དུ་བྱུང་སྟེ་དམར་པོ་རི་མེ་ལ་སྲེག ཇོ་བོ་ཤཱཀྱ་མུ་ནེ་འཕྲུལ་སྣང་དུ་སྦས་
པ་མ་རྙེད་ཀྱང༌། ཇོ་བོ་མི་སྐྱོད་རྡོ་རྗེ་སྔ་དྲོ་གཅིག་གི་སར་(ཆོས་ལུང་མདར》ཁྱེར་ཞེས་
རྒྱའི་དེབ་ཐེར་ལས་འབྱུང༌། སླར་བློན་པོ་མགར་གྱིས་བོད་དམག་འབུམ་ཚོག་ཁྲིད་དེ་
རྒྱ་ཡི་ཡུལ་ཁམས་བཅོམས། མགར་རང་ཡང་དམག་དེར་འདས་ཞེས་གྲགས།
རྒྱལ་པོ་དེའི་སྲས་འདུས་སྲོང་རྣམ་འཕྲུལ་གྱི་རྒྱལ་པོ་ནི། ཡབ་འདས་ནས་ཞག་
བདུན་ན་སྒྲགས་ཕུར་འཁྲུངས། ལོ་ཉི་ཤུ་རྩ་དགུ་རྒྱལ་སྲིད་བཟུང་ནས་དཀོན་མཆོག་
གསུམ་གུས་པས་མཆོད། འདིའི་དུས་སུ་བློན་པོ་རྩལ་པོ་ཆེ་བདུན་བྱུང་བར་གྲགས། མགར་
གྱི་བུ་གཉན་བཙན་ལྡེམ་བུས་བོད་དམག་ཁྲི་ཚོ་གསུམ་ཁྲིད་ནས་རྒྱའི་རྒྱལ་ཁམས་ཕམ་
པར་བྱས། བོད་ཀྱི་རྒྱལ་པོ་གཅིག་ལ་མངའ་ཐང་དང་མཐུ་སྟོབས་ཆེ་བར་བྱེད། དེའི་
སྲས་ཁྲི་ལྡེ་གཙུག་བརྟན་མེས་ཨག་ཚོམ་དུ་གྲགས་པ་ནི་ཕོ་བྲང་(ཡར་ཀླུངས།) སྟོང་ཐང་
ལྷན་དཀར་དུ་སྐུ་འཁྲུངས། དགུང་ལོ་བཅུ་པ་ལ་རྒྱལ་སར་བྱོན་ཏེ། གཙུག་ལག་ཁང་
རྩིག་པ་དང་། ཆོས་བསྒྱུར་བ་སོགས་བསྟན་པའི་ཞབས་ཏོག་ཆེན་པོ་མཛད། མེས་སྲོང་
བཙན་གྱིས་སྲས་ཁྲི་སྲོང་ལྡེ་བཙན་ལུང་བསྟན་པ་ཉིད་ཁོ་རང་ཡིན་སྙམ་པའི་རློམས་པས་
པཎྜི་ཏ་སྤྱན་དྲངས་ཏེ། རབ་བྱུང་གི་སྡེ་འཛུགས་པའི་རྩོམ་པ་ཡང་མཛད་ཅེས་གྲགས།



271
རྒྱལ་རབས་འཕྲུལ་གྱི་ལྡེ་མིག
སྲས་ལྗང་ཚ་ལྷ་དབོན་ཞེས་པ་གཅིག་ཡོད་པ་ལ་རྒྱ་ནས་ཀིམ་ཤིང་ཀོང་ཇོ་བཙུན་མོར་
བཀུག་པ། རྒྱ་མོ་བོད་དུ་མ་སླེབ་ཙམ་ལ་སྲས་འདས་ནས་མེས་དང་ལྷན་ཅིག་འདུས་
ཤིང་། ཇོ་བོ་ཤཱཀྱ་མུ་ནེ་སྦས་པ་བཙལ་ནས་མཆོད་པ་བཟང་པོ་བྱས། ས་ཕོ་རྟའི་ལོ་
ལ་ཕོ་བྲང་བྲག་དམར་(བསམ་ཡས།)དུ་སྲས་ཁྲི་སྲོང་ལྡེའུ་བཙན་འཁྲུངས། དེའི་ཚེ་སྲོང་
བཙན་སྒམ་པོ་འདས་ནས་ལོ་བརྒྱད་ཅུ་ལོན། སྲས་འཁྲུངས་མ་ཐག་བཙུན་མོ་སྣ་ནམ་
གཟས་ང་ལས་སྐྱེས་ཞེས་འཕྲོག་པ་ན། བློན་པོ་རྣམས་ཐེ་ཚོམ་དུ་གྱུར་ཅིང་། ཀོང་ཇོ་
ཡང་སེམས་ཤིན་ཏུ་འཁྲུགས་ཏེ། ད་རང་བུ་དབང་བ་གཅིག་མི་འོང་བསམ་ནས་བོད་
ཀྱི་ས་དཔྱད་མང་པོ་ཉམས་པར་བྱས་ཞེས་གྲགས། རྒྱལ་པོས་བཙུན་མོ་གཉིས་ཀྱི་ཡུལ་
ནས་ཕ་མིང་གི་མི་བོས་ཏེ་གྲལ་ལ་འཁོད།
སྲས་ལོ་འཁོར་ཙམ་དེ་ཞང་ཕྱོགས་ངོས་འཛིན་བཅུག་པས། ང་ཁྲི་སྲོང་ལྡེའུ་
བཙན་རྒྱ་ཚ་ཡིན། ཁྱོད་སྣ་ནམ་ཞང་གི་དགོས་པ་མེད། ཟེར་ནས་གསེར་སྐྱོགས་འབྲས་
ཆང་གི་བཀང་བ་རྒྱ་ལ་གཏད་པས་ཡུམ་ཤིན་ཏུ་དགའ་སྟེ། བུས་ཞུང་ངོ་ཤེས་ཙ་ན་མས་
ཡུལ་ཕྱེད་རླག་ཚར་(སྐྱིད་ཤོད་དམར་པོ་རི་དང་ཡར་ཀླུངས་མེ་སྣ་རི་སོགས།) ཏེ་འོན་ཀྱང་བཅོས་
ཐབས་ཡོད་ཅེས་བྱ་སྐད། སྲས་འཁྲུངས་ནས་ལོ་ལྔ་ན་ཡུམ་འདས་ཤིང་། རྒྱལ་པོ་དགུང་
ལོ་རེ་གསུམ་པ་ལ་ཡར་འབྲོག་ཏུ་འདས། རྒྱའི་དེབ་ཐེར་ལས་ནི་འདི་དང་ཆེས་མི་འདྲ་
བ་འབྱུང་། སྲས་དགུང་ལོ་བཅུ་གསུམ་པ་ལ་རྒྱལ་སར་བྱོན། བློན་པོ་མ་ཞང་ཁྲོན་པ་
སྐྱེས་དང་། སྟག་ར་ཀླུ་གོང་སོགས་ཆོས་ལ་མི་དགའ་བ་རྣམས་དབང་ཆེ་བས་ཇོ་བོ་རིན་
པོ་ཆེ་དང་པོར་བྱེ་ཐེམ་དུ་སྦས། དེ་ལ་མི་ཤེས་པའི་ལྟས་འགའ་བྱུང་བས་བཏོན་ཏེ་རྒྱ་
གར་དུ་སྐྱེལ་བར་བཏང་བ། མང་ཡུལ་སྐྱིད་གྲོང་དུ་སླེབ་པ་ན་ལམ་ལ་མ་ཐར་ཞེས་



272
རྒྱལ་རབས་ཆོས་འབྱུང་།
སྙད་བཏགས་ནས་དེར་བཞུགས་སུ་གསོལ། མེ་ལོང་མར་འདི་རེས་ཇོ་བོ་མི་སྐྱོད་རྡོ་རྗེ་
སྔ་དྲོ་གཅིག་གི་སར་བཤད་པ་ནི་དཔེ་ཤིན་ཏུ་མ་དག་པར་གོ་སླའོ། །རྒྱལ་ལོ་སྐུ་ནར་
སོན་པ་ན་ཆོས་བློན་འགོས་ཁྲི་བཟང་དང་། ཞང་ཉམ་བཟང་སོགས་དང་གྲོས་བཏོན་
ནས་ཆོས་བྱ་བར་གླེངས་པའི་ཚེ་ཉམ་བཟང་ན་རེ། བློན་པོ་གཞན་གཉིས་དབང་བཙན་
པས་མི་འགྲུབ་ཟེར། འགོས་ན་རེ་འགྲུབ་པའི་ཐབས་ཡོད་ཀྱི་ཁོ་བོའི་རྟིང་གནོན་མཛོད་
ཅིག་ཟེར། དེ་ཁ་བཞིན་གཡོ་སྒྱུའི་འཕྲུལ་གྱིས་མ་ཞང་གསོན་པོར་དུར་རུ་(སྟོད་ལུང་
པ།)བཅུག སྟག་ར་བྱང་ཕྱོགས་ལ་བཅུག ཐོག་མར་ཇོ་བོ་མང་ཡུལ་ནས་སྤྱན་དྲངས་
ཏེ་ལྷ་སར་བཞུགས། སྦ་གསལ་སྣང་མངགས་ཏེ། སློབ་དཔོན་ཞི་བ་འཚོ་སྤྱན་དྲངས་
པ་སྔོན་ལ་ལྷ་སར་ཕེབས་ཤིང་། རྗེས་ནས་བསམ་ཡས་སུ་ཕེབས་པ་བཙན་པོས་གུས་པའི་
ཕྱག་དང་བསུ་བ་མཛད།
མཁན་པོས་དགེ་བ་བཅུ་དང་རྟེན་འབྲེལ་བཅུ་གཉིས་ལས་བརྩམས་པའི་ཆོས་མང་
དུ་གསུང་པས་བོད་ཀྱི་ལྷ་སྲིན་རྣམས་མ་དགའ་སྟེ། དམར་པོ་རི་ལ་ཐོག་རྡེག་པ་དང༌།
འཕང་ཐང་(ཡར་ཀླུངས།)ཆུས་འཁྱེར་བ་སོགས་ཆོ་འཕྲུལ་སྣ་ཚོགས་བསྟན་པ་ཉིད་མཁན་
པོས་དགོངས་ནས། རེ་ཞིག་བལ་པོར་བྱོན། སློབ་དཔོན་པདྨ་སཾ་བྷ་ཝ་སྤྱན་འདྲེན་པའི་
ཞལ་བཀོད་མཛད་པ་བཞིན་སྤྱན་དྲངས་ཏེ་བོད་ཀྱི་ལྷ་ཀླུ་ཐམས་ཅད་དམ་ལ་བཏགས།
མཁན་པོའང་སླར་སྤྱན་དྲངས་ནས་རྒྱལ་པོ་དགུང་ལོ་ཉི་ཤུ་རྩ་གཉིས་པ་ས་མོ་ཡོས་ཀྱི་
ལོ་ལ། དཔལ་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་གི་རྨང་བཏིང་
སྟེ༑ ལྕགས་མོ་ཡོས་ལ་རྫོགས་པར་གྲུབ། རབ་གནས་གཙོ་བོར་མཁན་པོ་བྱང་ཆུབ་
སེམས་དཔའ་དང་། སློབ་དཔོན་པདྨས་མཛད།(དྷརྨ་ཀིརྟི་ཡང་ཡིན་འདུག) ཤིང་མོ་ལུག་



273
རྒྱལ་རབས་འཕྲུལ་གྱི་ལྡེ་མིག
ལ་མཁན་པོའི་དྲུང་དུ་སད་མི་མི་བདུན་སོགས་རབ་ཏུ་བྱུང་། མེ་ལོང་མར་གཙུག་ལག་
ཁང་བཞེངས་པའི་གོང་དུ་མི་བདུན་རབ་ཏུ་བྱུང་བར་བཤད་ཀྱང་སྔ་མ་ལྟར་འབྱུང་བ་
མང་ངོ༌། །གཞན་ཡང་དད་པ་ཅན་དང་ཤེས་རབ་ཅན་མང་པོ་རབ་ཏུ་བྱང་བ་ལ་བཀོད་
ཅིང་། སྤྱིར་ཁམས་ཡད་སྨད་དུ་ཆོས་ཀྱི་གྲྭ་བཅུ་གཉིས་ཙམ་དང་། ཡེར་པ་དང་མཆིམས་
ཕུར་སྒོམ་གྲྭ་འཛུགས་པ་དང་། ལོ་པཎ་རྣམས་ཀྱིས་སྔགས་མཚན་ཉིད་ཀྱི་ཆོས་ཕལ་
མོ་ཆེ་བསྒྱུར་ཞིང་འཆད་ཉན་གྱིས་གཏན་ལ་འབེབས་པའི་ཞབས་ཏོག་བསྒྲུབ་པ་སྟེ། སངས་
རྒྱས་ཀྱི་བསྟན་པ་རིན་པོ་ཆེའི་སྲོལ་བཏོད་པར་མཛད། ཕྱིས་ཇོ་བོ་ཨ་ཏི་ཤའི་ཞལ་ནས།
དེ་དུས་ཀྱི་བོད་ཀྱི་བསྟན་པ་འདྲ་བ་རྒྱ་གར་དུ་ཡང་མ་བྱུང་བར་འདུག་ཅེས་གསུང་སྐད།
དེ་ནས་མཁན་པོས་བོད་འདིར་མུ་སྟེགས་པ་མི་འབྱུང་ཡང་རྒྱལ་བའི་བསྟན་པ་
ཁ་གཉིས་སུ་གྱེས་ཏེ་རྩོད་པར་འགྱུར་བས། དེའི་ཚེ་རྒྱ་གར་ནས་ཀ་མ་ལ་ཤཱི་ལ་སྤྱན་
དྲོངས་ལ་རྩོད་པ་བྱེད་དུ་ཆུག་ཅིག་ཅེས་པའི་ཞལ་ཆེམས་གསུངས་ནས་མྱ་ངན་ལས་
འདས།(དགུང་ལོ་སྟོང་ལ་གཅིག་ཆད།)འཚམས་ཤིག་ནས་ལུང་བསྟན་ལྟར་རྒྱ་ནག་ནས་ཧ་
ཤང་བྱུང་སྟེ། ལུས་ངག་གི་ཆོས་སྤྱོད་མི་དགོས་པའི་བྱར་མེད་ཀྱི་ངང་ལ་གནས་པས་
འཚང་རྒྱ་ཞེས་བསྒྲགས་ནས་བོད་ཕལ་ཆེར་ཆད་ལྟ་ལ་སྦྱར་བ་ན་ཡེ་ཤེས་དབང་པོས་རྒྱལ་
པོ་ལ་མཁན་པོའི་ལུང་བསྟན་ཡོད་ཚུལ་ཞུས་པས་བསྙེལ་སོས་ཏེ། ཀ་མ་ལ་ཤཱི་ལ་སྤྱན་
འདྲེན་པའི་ཕོ་ཉ་བཏང་བ་ཧཱ་ཤང་གིས་གོ་ནས་བསམ་གཏན་ཉལ་བའི་འཁོར་ལོ། བསམ་
གཏན་གྱི་ལོན་དང་ཡང་ལོན་གཉིས། མདོ་སྡེ་བརྒྱད་ཅུ་ཁུངས་ལ་སོགས་པའི་བསྟན་
བཅོས་བརྩམས། དེ་ནས་ཀ་མ་ལ་ཤི་ལ་བྱོན་པ་དང་། རྒྱལ་པོ་གུང་ལ་བཞུགས་ནས་
ཧཱ་ཤང་དང་རྩོད་པས་ཕམ་པར་མཛད་དེ་ཧྭ་ཤང་རྒྱ་ཡུལ་དུ་བརྫངས་ཤིང་། དཔེ་དེ་



--
-
-
-
-
、
་
•
+
-
-
-
-་
རྒྱལ་རབས་ཆོས་འབྱུང་།
274
རྣམས་གཏེར་དུ་སྦས་ཞེས་གྲགས། ཀ་མ་ལ་ཤཱི་ལའི་ལུགས་དང་ཧ་ཤང་གི་ལུགས་གཉིས་
ལ་རིམ་པ་བཞིན་ཙོན་མིན་པ་དང་ཏོན་མིན་པ་ཟེར་སྟེ། བོད་སྐད་དུ་རིམ་གྱིས་པ་དང་
ཅིག་ཆར་བའི་མིང་ངོ༌། །བསམ་ཡས་ཀྱི་རྒྱལ་བློན་འདི་དག་གི་དུས་སུ་ཡང་རྒྱ་དང་
དབོན་ཞང་མ་མཐུན་ནས་དམག་འདྲེན་རེས་འགའ་བྱས་ཤིང་། ལན་གཅིག་དམག་
དཔོན་ལྷ་བཟང་ཀླུ་དཔལ་བྱ་བས་བོད་དམག་འབུམ་ཚོ་གཉིས་ཁྲིད་དེ། ཤིང་ཀུན་དང་།
ཅིའུ་མཁར་དང་། སྨན་རྩེའི་ཡུལ་རྣམས་བཅོམ་ཞེས་རྒྱའི་དེབ་ཐེར་ཆེན་མོ་ལས་འབྱུང༌།
རྒྱལ་པོ་དེ་ལ་སྲས་མུ་ནེ་བཙན་པོ། མུ་ཏིག་བཙན་པོ། (ཡོ་གའི་ཆོས་འབྱུང་དུ་མ་ཏི་བཙན་པོ་
མུ་ནེ་བཙན་པོའི་སྲས་སུའང་བཤད་དེ་གཞན་དང་མི་མཐུན།) ཁྲི་ལྡེ་སྲོང་བཙན་དང་གསུམ། སྲས་
ཆེ་བ་ལ་རྒྱལ་སྲིད་གཏད་དེ། རྒྱལ་པོ་རང་ཉིད་ཟུར་མཁར་གྱི་ཕོ་བྲང་གཉུག་མ་མཁར་
དུ་བཞུགས་ནས་རེ་དགུ་པ་མེ་སྟག་ལ་འདས།
བུ་སྟོན་ཆོས་འབྱུང་དུ་མུ་ནེ་བཙན་པོ་ཆུ་སྟག་ལ་རྒྱལ་སར་བཏོན། ལོ་གཅིག་
དང་ཟླ་བ་བདུན་སྲིད་བཟུང་ནས་བཅུ་བདུན་པ་ལ་འདས་པར་བཤད།（དཔེ་མ་དག) མེ་
ལོང་མར། ཆུ་སྟག་ལ་འཁྲུངས་ནས་ཉེར་བརྒྱད་པ་ལ་རྒྱལ་སར་བཏོན། སྲིད་ལོ་གཅིག་
དང་ཟླ་བ་དགུ་བཟུང་ནས་ཉེར་དགུ་པ་ལ་འདས་པར་བཤད།(དཔེ་མ་དག)ལུགས་དང་
པོ་ལྟར་ན་སྲས་དགུང་ལོ་ལྔ་པ་ལ་རྒྱལ་སར་བཏོན་དགོས་པས། ཡབ་དྲུག་ཅུ་རྩ་དགུ་
པ་མེ་སྟག་ལ་འདས་པར་ཆོས་བྱུང་དུ་འབྱུང་བ་དང་ལོ་གྲངས་མི་འགྲིག ལུགས་
གཉིས་པ་ལྟར་ན་རྒྱལ་པོ་དགུང་ལོ་ཞེ་ལྔ་པ་ལ་སྲས་འཁྲུངས་པར་བྱ་དགོས་ཤིང་། དེ་
ལྟར་ན་ཡབ་རྒྱལ་པོ་ལྔ་བཅུ་རྩ་དྲུག་པ་ཆུ་གླང་ལ་འདས་པར་ཆོས་འབྱུང་རང་དུ་འབྱུང་
བ་དང་ལོ་གྲངས་མི་མཐུན་ཤིང་གླང་ལ་འདས་ཞེས་འབྱུང་བ་ནི་སྤར་མ་དག་པ་སྟེ། སྤར་



275
-
-
-
རྒྱལ་རབས་འཕྲུལ་གྱི་ལྡེ་མིག
མ་འདི་ལ་དབང་ཐང་འཆུགས་པ་གཞན་ཡང་མང་ངོ་། །དཔེ་ཁ་ཅིག་( ཀམ་ཀམ་སྤྱན་
སྔའི་ཆོས་འབྱུང་སོགས།)ཏུ་སྲས་ཀྱིས་རྒྱལ་སྲིད་ལོ་བདུན་དང་ཟླ་བ་དགུ་བཟུང་བར་བཤད་
ལ༑ འདི་ཉིད་དག་པར་མངོན་ཏེ། རྒྱལ་པོ་འདིས་བོད་ལ་ལྟོག་ཕྱུག་ལན་གསུམ་དུ་
སྙོམ་པར་གསུང་ཞིང་། ཆོས་འབྱུང་གཉིས་ཀྱི་ལོ་གྲངས་བཞིན་བྱས་ན་ལན་གསུམ་
མཉམ་ལོང་མེད་དོ། །
འདིས་ཡབ་མེས་ཀྱི་སྲོལ་བཞིན་བསྟན་པ་ལ་གུས་པར་མཛད་ཅིང་། བསམ་
ཡས་སུ་སྡེ་སྣོད་གསུམ་གྱི་མཆོད་པ་བཙུགས་པའི་མདོ་སྡེ་མཆོད་པ་ནི་དེང་སང་ཡང་
མ་ནུབ། དགུང་ལོ་ཉེར་གསུམ་པ་ལ་ཡུམ་ཚེ་སྤོང་གཟའ་(བཙུན་མོ་ཕོ་འོང་གཟའ་ལ་ཕྲག་
དོག་བྱས།)གསོལ་ངན་ཞུས་ཏེ་འདས། དེ་ནས་སྲས་འབྲིང་པོ་མུ་ཏིག་བཙན་པོ་ལ་རྒྱལ་
སྲིད་གཏད་པར་འོས་ཀྱང་སྣ་ནམ་པས་རྟ་སྐྱོགས་ནས་བཀྲོངས། ཆུང་བ་ཁྲི་ལྡེ་སྲོང་བཙན་
སྐུ་ནར་མ་སོན་པ་ལ་རྒྱལ་སར་བཏོན་པ་སད་ན་ལེགས་འཇིང་ཡོན་ཞེས་གྲགས། རྒྱལ་
ཁམས་ལ་དབང་བསྒྱུར་ཏེ་དགེ་བཅུའི་ཁྲིམས་བཅས་ཤིང་། ཡབ་མེས་ཀྱི་བཞེངས་པའི་
གཙུག་ལག་ཁང་རྣམས་ལ་མཆོད་པ་རྒྱ་ཆེན་པོ་འབུལ་བ་དང་། ལོ་པཎ་མང་པོས་སྔོན་
མེད་པའི་མདོ་དང་སྒྲ་བསྒྱུར་བའི་ཞབས་ཏོག་མཛད། རྒྱལ་སྡེ་དཀར་ཆུག་གི་གཙུག་
ལག་ཁང་ཡང་བརྩིགས་པར་གྲགས། འདི་དང་མུ་ནེ་བཙན་པོའི་དུས་སུ་ཡང་རྒྱ་དང་
དམག་འདྲེན་རེས་བྱུང་བ་དེབ་ཐེར་ནས་འབྱུང་ངོ་། །རྒྱལ་པོ་དེ་ལ་སྲས་གཙང་མ། དར་
མ༑ རལ་པ་ཅན། ལྷ་རྗེ། ལྷུན་གྲུབ་དང་ལྔ། བུ་སྟོན་ཆོས་འབྱུང་དུ་ལྷ་རྗེ་ལྷུན་གྲུབ་
གཉིས་གཅིག་ཏུ་མཛད་པ་དང་། མེ་ལོང་མར་སད་ན་ལེགས་ཀྱི་སྲས་ལྡེང་ཁྲི་དང་། དེ་
ལ་སྲས་ལྔ་བྱུང་བར་བཤད་པ་ནི་མ་དག་ཅིང་། མེས་སྲོང་བཙན་གྱིས་ལུང་བསྟན་མཛད་



276
རྒྱལ་རབས་ཆོས་འབྱུང་།
པར་ཁྲི་སྲོང་ལྡེ་བཙན་ནས་གདུང་རབས་གཉིས་ན་ཕྱག་ན་རྡོ་རྗེའི་སྤྲུལ་པ་རལ་པ་ཅན་
འབྱུང་བར་གསུང་པ་དང་ཡང་མི་མཐུན་ནོ། །གཙང་མ་རབ་ཏུ་བྱུང་། ལྷ་རྗེ་དང་
ལྷུན་གྲུབ་གཉིས་ཆུང་ངུ་ལ་འདས།
དར་མ་རྒན་ཡང་ཆོས་ལ་མི་དགའ་བས་ཁྲི་རལ་པ་ཅན་དགུང་ལོ་བཅུ་གཉིས་
པ་ལ་རྒྱལ་སར་བཏོན། ལོ་འདི་ཁྲི་སྲོང་ལྡེ་བཙན་འདས་ནས་ལོ་སོ་གཉིས་ལོན་པའི་མེ་
བྱ་དེ་ཡིན། བུ་སྟོན་ཆོས་འབྱུང་དུ་ལོ་བཅོ་བརྒྱད་པ་ལ་རྒྱལ་སར་བཏོན་པར་བཤད་
ཀྱང་སྔ་མ་ལྟར་འབྱུང་བ་མང་ངོ་། །བཙུན་མོ་དཔལ་གྱི་ངང་ཚུལ་ཁབ་ཏུ་བཞེས་ཤིང་།
བྲན་ཁ་དཔལ་ཡོན་གྱིས་བློན་པོ་བྱས་ཏེ། རྒྱལ་ཁམས་ལ་དབང་བསྒྱུར། པཎྜི་ཏ་ཛི་
ན་མི་ཏྲ་དང་། ཤི་ལནྡྲ་བྷོ་དྷི། དྷ་ན་ཤི་ལ་སོགས་སྤྱན་དྲངས། ལོ་སྨྲ་བ་ཀ་ཅོག་ཞང་
གསུམ་གྱིས་ཆོས་བསྒྱུར་དགེ་འདུན་གྱི་སྡེ་མང་པོ་བཙུགས་ནས་སྒོམ་གྲྭ་བཤད་གྲྭ་འདུལ་
གྲྭ་རྣམས་དར་བར་མཛད་ཅིང་། རབ་བྱུང་རེ་རེའི་ཞབས་ཏོག་ཏུ་འབངས་མི་ཁྱིམ་བདུན་
བདུན་འབུལ་བ་དང་། སྙན་གཡས་གཡོན་ལ་གོས་དར་ཡུག་བཏགས་པའི་སྟེང་དུ་རབ་
བྱུང་རྣམས་འཁོད་པ་དབུ་ཐོག་ཏུ་བཞུགས་པར་མོས་པས་དགེ་འདུན་དབུ་སྡེ་གཉིས་ཞེས་
གྲོགས། འུ་ཤང་རྡོའམ་འོན་ཅང་རྡོ་དཔེ་མེད་བཀྲ་ཤིས་དགེ་འཕེལ་གྱི་གཙུག་ལག་ཁང་
ཀྱང་བཞེངས་ཏེ་( རབ་གནས་མ་གྲུབ།) བསྟན་པ་རིན་པོ་ཆེ་དར་ཞིང་རྒྱས་པར་མཛད།
འདིའི་དུས་སུ་ཡང་རྒྱ་དང་དབོན་ཞང་མ་མཐུན་ནས་བོད་དམག་ཁྲི་ཚོ་མང་པོ་དྲངས་
ཏེ༑ རྒྱའི་ཡུལ་མཁར་རྣམས་བཅོམ་པའི་མོད་ལ་བོད་ཀྱི་མཆོད་གནས་རྣམས་ཀྱིས་བར་
བྱས་ནས་དབོན་ཞང་སོ་སོ་ནས་དབུ་སྙུང་མཛད་པའི་ཆད་མོལ་གྱི་ཡི་གེ་ལྷ་སའི་རྡོ་རིང་
(རྒྱ་དང་རྒྱ་བོད་མཚམས་ནའང་ཡོད།)ལ་ཡོད། དེ་ལྟར་རྒྱལ་པོ་ཆོས་ལ་ཤིན་ཏུ་དགྱེས་པ་



277
རྒྱལ་རབས་འཕྲུལ་གྱི་ལྡེ་མིག
སྡིག་བློན་རྣམས་ཀྱིས་མ་ཐེག་ནས་ཆོས་ཁྲིམས་བཤིགས་པར་གྲོས་བསྡུར་བ་ན་རྒྱལ་པོ་
མ་བཀྲོངས་ན་ཆོས་ཁྲིམས་འཇིག་མི་ཐུབ་པ་ལ་ཁ་འཆམ། ལ་ལ་ན་རེ་རྒྱལ་པོ་བཀྲོངས་
ཀྱང་ལྷ་སྲས་གཙང་མ་དང་། བློན་པོ་ཆེན་པོ་གཉིས་ཆོས་ལ་དགའ་ཆེས་པས་འཇིག་
མི་ཐུབ་ཟེར་བ་བཞིན། ཐོག་མར་ལྷ་སྲས་སྤ་གྲོ་མོན་ལ་བཅུག ཆོས་བློན་ཆེན་པོ་བཙུན་
མོ་དང་ལྷན་ཅིག་ཏུ་འདུས་སོ་ཞེས་ཕྲ་མ་བྱས་ནས་ཉེས་མེད་ལ་བཀྲོངས་ཤིང་། བཙུན་
མོའང་དེའི་མོད་ལ་ལྕེབས། དེ་རྗེས་རྒྱལ་པོ་དགུང་ལོ་སོ་དྲུག་པ་ལྕགས་བྱའི་ལོ་ལ་སྦས་
སྟག་སྣ་ཅན་དང་། ཅོ་རོ་ལྷ་ལོང་གཉིས་ཀྱིས་ཞལ་ལྟག་པར་བསྐོར་ནས་(ཕོ་བྲང་ཉམ་
པར།)བཀྲོངས། དེ་ནས་བཟུང་སྟེ་བོད་ཁམས་ཀྱི་བསོད་ནམས་ནི་སྣུམ་ཟད་ཀྱི་མར་
མེ་བཞིན་ཟད། དགེ་བ་བཅུའི་རྒྱལ་ཁྲིམས་ནི་སོག་རུལ་གྱི་ཕོན་ཐག་བཞིན་ཞིག ནག་
ཕྱོགས་ཀྱི་སྤྱོད་པ་ནི་ཡུལ་ངན་གྱི་རླུང་འཚུབ་བཞིན་ལངས་ནས་ལོ་བཎ་དང་མཆོད་གནས་
རྣམས་ལ་ཞབས་ཏོག་མེད་པར་སོ་སོའི་ཡུལ་ལ་བཞུགས་པར་གྱུར་ཏོ། །
ལྕགས་བྱ་འདི་ལ་སྡིག་བློན་རྣམས་ཀྱི་འདོད་པ་བཞིན་གཅེན་ཁྲི་དར་མ་འུ་དུམ་
བཙན་ལོ་སོ་དགུ་པ་ཞིག་རྒྱལ་སར་བཏོན་(ལོ་ལྔ་སྲིད་བཟུང།)ནས་ཐེའུ་རང་དབས་རྒྱལ་
ཏོ་རེ་ནང་བློན་དུ་བསྐོས། མེ་ལོང་མར་དར་མ་ས་མོ་གླང་ལ་འཁྲུངས་པར་གསུང་པས་
རལ་པ་ཅན་གྱི་གཅུང་དུ་མཛད་དེ། ཆོས་འབྱུང་གཞན་དུ་ཡང་ལུགས་འདི་བཞིན་བྱེད་
པ་ཡོད། དེ་ནས་བཙན་པོའི་ཐུགས་ལ་གདོན་གསོལ་ཏེ། (ལས་ངན་མངོན་དུ་གྱུར།)ཐབས་
དུ་མའི་སྒོ་ནས་བསྟན་པའི་རྩ་བ་སོ་སོ་ཐར་པའི་རྟེན་རབ་ཏུ་བྱུང་བའི་རྟགས་ཙམ་ཡང་
མེད་པར་བྱས་ཏེ་སངས་རྒྱས་ཀྱི་བསྟན་པ་རིན་པོ་ཆེ་རྨང་ནས་བསྣུབས། འདི་ནས་བཟུང་
སྟེ་སྐྱེ་འགྲོ་རྣམས་ཀྱིས་བཙན་པོ་ལ་གླང་ཞེས་དུད་འགྲོའི་མིང་ནས་འབོད་པ་སྟེ་འོས་པ་



278
རྒྱལ་རབས་ཆོས་འབྱུང་།
ཉིད་དོ། །མཁན་པོ་དང་ཁྲི་སྲོང་ལྡེ་བཙན་མཆོད་ཡོན་གྱིས་ཤིང་ལུག་ལ་རབ་བྱུང་གི་
བསྟན་པ་བཙུགས་པ་ནས། བསྟན་པ་བསྣུབས་པའི་ལྕགས་བྱ་འདི་ཡན་ལ་ལོ་བརྒྱད་
ཅུ་རྩ་བདུན་ཐལ། བུ་སྟོན་ཆོས་འབྱུང་དུ་ཆུ་ལུག་ལ་རབ་བྱུང་གི་བསྟན་པ་བཙུགས་
པར་བཤད་པ་ནི་བསམ་ཡས་ཀྱི་རྨང་མེ་ཡོས་ལ་བཏིང་ཞེས་(དཔེ་མ་དག）དབང་ཐང་
འཆུགས་པའི་ཤུགས་ལས་ཡིན། དུས་དེར་ཡང་ཇོ་བོ་རྣམ་གཉིས་རང་རང་གི་ཁྲིའི་འོག་
ཏུ་སྦ་དགོས་པ་མ་གཏོགས་ལྷ་ས་དང་བསམ་ཡས་ལ་སོགས་པའི་ལྷ་ཁང་ཆེ་བ་རྣམས་
འཇིག་མ་ཐུབ། དེ་བཞིན་དུ་སྔར་འགྱུར་གྱི་བཀའ་བསྟན་བཅོས་ཕལ་ཆེར་མ་ནུབ་ཅིང་
ཁྱིམ་པ་རྣམས་ཀྱིས་གུས་པར་བྱས་པ་དང་། གྲོང་དང་རི་སུལ་དུ་སྔགས་པ་རྟེན་སྐྱ་བོར་
གྱུར་པ་རྣམས་ཀྱིས་ནང་ཏིང་ངེ་འཛིན་ཟབ་མོའི་ཉམས་ལེན་ཀྱང་རྒྱུན་ཆགས་པ་སྟེ། ཕྱིས་
སུ་སངས་རྒྱས་ཀྱི་བསྟན་པ་འབྱུང་བའི་འཕྲུལ་ལོ། །དུས་དེར་ལྷ་ལུང་དཔལ་གྱི་རྡོ་རྗེ་
ཡེར་པར་ཞུགས་པ། རྒྱལ་ལོ་སྡིག་ཅན་གྱི་གཏམ་གསན་པས་སྙིང་རྗེ་ཁྱད་པར་ཅན་
འཁྲུངས་ཤིང༌། མ་ཅིག་དཔལ་ལྷའི་གསུང་གི་ཀྱང་བསྐུལ་བ་ལས་ཆས་བསྒྱུར་ནས་
ལྷ་སར་བྱོན་ཏེ། རྒྱལ་པོའི་དཔྲལ་བར་ལྕགས་མདའ་བསྣུན་ནས་བཀྲོངས།( ཤིང་
གླང་།) རྒྱལ་པོ་སྡིག་ཅན་གསོད་ན་འདི་བཞིན་བྱེད་པ་ཡིན་ཞེས་གསུང་སྐད། བྱང་ཆུབ་
སེམས་དཔའ་དཔའ་བོ་སྟོབས་ལྡན་གྱི་མཛད་པ་སྟེ། དེད་དཔོན་སྙིང་རྗེ་ཆེན་པོས་མི་
ནག་མདུང་ཐུང་ཅན་བསད་པ་བཞིན་ནོ། །
མཛད་པ་ཁམ་ཆོས་པའི་དོན་གྱིས་བཞུགས་མ་ནུས་པར་མདོ་ཁམས་སུ་བྱོན་པ་
སྣང་། འདི་ཡང་རྒྱལ་པོའི་བཀའ་ཆེམས་ལས། དེ་ནས་བདུད་ཀྱི་སྤྲུལ་པ་སྟེ། །རྒྱལ་
པོ་དུད་འགྲོའི་མིང་ཅན་འབྱུང་། །དེ་ཡི་ཐུགས་ལ་གདོན་གསོལ་ནས། །ལྷ་ཁང་དགྱེལ་



279
རྒྱལ་རབས་འཕྲུལ་གྱི་ལྡེ་མིག
ཤིང་དམ་ཆོས་བསྣུབ། །སྡེ་སྣོད་འཛིན་པའི་སྲོག་ཀྱང་གཅོད། །ཆོས་མཛད་ཐམས་
ཅད་གསོད་ཅིང་འཇོམས། །གླེགས་བམ་ཐམས་ཅད་མེ་ལ་བསྲེག །བླ་མ་སློབ་དཔོན་
བྲན་དུ་བཀོལ། །རབ་བྱུང་བཙུན་པ་ཆོས་དང་འབྲལ། །དགེ་འདུ་རྣམས་ལ་ཤན་པ་
འཆོལ། །སངས་རྒྱས་ན་བཟའ་ཆུ་ལ་སྐྱུར། །རྟེན་གསུམ་མཆོད་ཆ་རྡོ་ཡིས་བརྡུང་།།
ཆོས་ཀྱི་མིང་ཀྱང་མེད་པར་བྱེད། །དེ་ནས་ཡེར་པའི་བྲག་ཁུང་ན། །ཕྱག་ན་རྡོ་རྗེའི་
སྤྲུལ་པ་སྟེ། །དཔལ་ཞེས་བྱ་བའི་དགེ་སློང་གིས། །སྡིག་ཅན་རྒྱལ་པོ་སྒྲོལ་བར་འགྱུར།།
དེ་ནས་ལོ་བསྐོར་འགའ་ཡི་( ལོ་སྐོར་དྲུག་དང་ལོ་རྐྱང་ལྔ།)བར། །སངས་རྒྱས་བསྟན་པ་
མེད་པར་འགྱུར། །ཨེ་མ་སེམས་ཅན་སྙིང་རེ་རྗེ། །ཞེས་ལུང་བསྟན།
དེའི་ཚེ་བཙུན་མོ་ཆུང་བའི་ལྟོ་བར་གདུང་རྒྱུད་ཀྱི་སྲས་གཅིག་ཆགས་ཡོད་པ་
ལ་བཙུན་མོ་ཆེ་བས་ཀྱང་སྲས་ལྟོ་བར་ཡོད་ཅེས་རྫུན་བྱས་ཤིང་། ཆུང་བ་ལ་གདུང་
རྒྱུད་འཁྲུངས་བའི་ཚེ་སྤུང་མོའི་བུ་ཆུང་སྐྱེས་མ་ཁད་གཅིག་ཤ་ལ་ཅར་ནས་ང་ལས་སྐྱེས་
པ་ཡིན་ཟེར་བ་ན་བློན་པོ་རྣམས་ཀྱིས་ཡུམ་གསུང་བ་བཞིན་བརྟན་དུ་བཅུག་པས། མངའ་
དག་ཡུམ་བརྟན་ཞེས་གྲགས། གདུང་རྒྱུད་ལ་ཆེན་མས་གནོད་དོག་ནས་ཉིན་མཚན་
དུ་ཉི་འོད་དང་མར་མེའི་འོད་ཀྱིས་བསྲུངས་པས་འོད་བསྲུངས་ཞེས་གྲགས། སྐུ་མཆེད་
སྐུ་ནར་མ་སོན་ཀྱང་བློན་པོ་ཆོས་ལ་དགའ་བ་རྣམས་ཀྱིས་ཞུས་ནས་ཇོ་བོ་རྣམ་གཉིས་
ཁྲི་སྟེངས་སུ་སྤྱན་འདྲེན་པ་དང་། ལྷ་ཁང་ཞིག་པ་སླར་གསོ་བ་སོགས་དཀོན་མཆོག་
ལ་གུས་པར་མཛད་དོ། །སྲོང་བཙན་ནས་འོད་སྲུངས་ཀྱི་བར་ནི་འཇམ་དཔལ་རྩ་རྒྱུད་
ལས། དེ་བཞིན་གཤེགས་པའི་བསྟན་པ་ལ། །རྣམ་པ་སྣ་ཚོགས་བྱ་བ་བྱེད། །བྱང་གི་
ཕྱོགས་ལ་བརྟེན་ནས་ནི། །དེ་ཡི་ཚེ་ན་འབྱུང་བར་འགྱུར། །ལྷ་ལྡན་ཡུལ་ཞེས་བྱ་བ་



280
རྒྱལ་རབས་ཆོས་འབྱུང་།
ཡི༑ ༑གངས་ཅན་རི་ཡི་ནང་གནས་པའི། །རྒྱལ་པོ་མི་ཡི་ལྷ་ཞེས་པ། །ལི་ཙ་བི་རྣམས་
རིགས་སུ་བྱུང་། །དེ་ཡང་སྔགས་ཀྱི་དོན་གྲུབ་སྟེ། །ལོངས་སྤྱོད་ཚེ་དང་ལྡན་པར་འགྱུར།།
རིག་པ་ལོངས་སྤྱོད་ལྡན་ཞེས་བྱ། །མི་ཡི་བདག་པོས་དེ་ཡང་བསྒྲུབ། ལོ་ནི་བརྒྱད་
ཅུར་རྒྱལ་སྲིད་བྱེད། །དེས་ནི་རྐུན་མ་རྣམ་པར་སྤང་། །རྒྱལ་པོ་དེས་ནི་སྲོག་སྤངས་
ནས། །དེར་ཡང་སྔགས་ནི་མྱུར་འགྲུབ་སྟེ། །ཞི་དང་རྒྱས་པ་སྲིད་བྱེད་པའོ། །འཇིག་
རྟེན་སྒྲོན་མ་ཞེས་གྲགས་དང་། །ལྷ་མོ་གོས་དཀར་མོ་དང་ནི། །དཀར་མོ་ཆེན་པོ་གཞན་
ཕན་བཙན། །རྟག་ཏུ་ཡིད་ནི་མི་སྐྱོ་བའོ། །དེ་བཞིན་རྒྱལ་པོ་མང་པོ་ནི། །རྣམ་པ་དུ་
མ་མང་པོ་དག ཁ་དོག་སྣ་ཚོགས་སྣ་ཚོགས་གཟུགས། ཁ་བ་ཅན་གནས་ཀླ་ཀློའི་རྒྱལ།།
དེ་ཡང་སྟོན་པ་ཆོས་བྱེད་པའོ། །ཁྱུ་མཆོག་ཁྱུ་མཆོག་བཟང་པོ་དང་། །ས་འོད་དེ་བཞིན་
ས་འོད་བཟང་། །དེ་བཞིན་ཕ་རོལ་གནོན་ཉིད་དང་། །རྐང་པའི་འགྲོས་ཤེས་བརྟན་
པ་ཡི། །ས་བསྲུང་དང་ནི་བེའུ་དང་། །འོད་ལྡན་ཉིད་ནི་ཕྱི་མ་ཡིན། །ཐ་མར་འཆར་
རྒྱལ་ངང་ཚུལ་ཏེ། །ཀླ་ཀློ་རྣམ་པ་སྣ་ཚོགས་ཡིན། །དེ་འོག་ལུགས་ནི་རྣམ་གཞིག་
ཅིང་། །ཕྱི་རོལ་སྐྱེ་དགུ་ཉེ་བར་སྤྱོད། །ཞེས་ལུང་བསྟན་པ་ཡིན་ཏེ། བྱང་གི་ཕྱོགས་
དང་ཁ་བ་ཅན་ནི་གྲགས་ཆེ་ཞིང་། ལྷ་ལྡན་ནི་ལྷ་སའོ། །ལོ་བརྒྱད་ཅུར་རྒྱལ་སྲིད་བྱེད་
པ་ནི་ལོ་བརྒྱད་ཅུ་རྩ་གཉིས་བཞུགས་ཤིང་། བར་དུ་མང་སྲོང་མང་བཙན་གྱིས་ཀྱང་
རྒྱལ་སྲིད་ཅུང་ཟད་མཛད་པའོ། །སྒྲོལ་མ་དང་། གོས་དཀར་མོ་དང་། དཀར་མོ་
ཆེན་མོ་ནི་བཙུན་མོའི་མཆོག་གསུམ་སྟེ་ཀོང་ཇོ་དང་། བལ་སོ་བཟའ་དང་། འབྲི་གཟའ་
ཐོད་དཀར་རོ། །ལི་ཙ་བིའི་རིགས་སུ་བྱང་བ་ནི་ཡངས་པ་ཅན་པའི་རྒྱུད་ཡིན་པ་སྟེ།
མེ་ལོང་མར་ཤཱཀྱ་རི་བྲག་པའི་རྒྱུད་དུ་མཛད་པ་ལ་ཅོ་འདྲི་བའོ། ཀླ་ཀློའི་རྒྱལ་ནི་ནུབ་



--
-
---- -
-
--
=
281
རྒྱལ་རབས་འཕྲུལ་གྱི་ལྡེ་མིག
ཕྱོགས་ཏ་ཟིག་གི་ཡུལ་ལ་ཡང་དབང་བྱེད་པའོ། །དེ་བཞིན་དུ་རྒྱལ་པོ་མང་པོ་ནི་འོག་
ནས་འབྱུང་བ་རྣམས་ཏེ། ཁྱུ་མཆོག་ནི་གུང་སྲོང་ངོ༌། །ཁྱུ་མཆོག་བཟང་ནི། འདུས་
སྲོང་རྣམ་འཕྲུལ་ལོ། །ས་འོད་ནི་མེས་ཨག་ཚོམ་སོགས། ས་འོད་བཟང་ནི་ཁྲི་སྲོང་ལྡེ་
བཙན་ནོ། །ཕ་རོལ་གནོན་ནི་མུ་ནེ་བཙན་པོའོ། །རྐང་པའི་འགྲོས་ནི་སད་ན་ལེགས་
སོ༑ ༑ས་བསྲུངས་ནི་རལ་པ་ཅན་ནོ། །བེའུ་ནི་གླང་དར་མའོ། །འོད་ལྡན་ནི་འོད་
སྲུངས་སོ། །ཐ་མར་འཆར་རྒྱལ་ངང་ཚུལ་ནི་ཉི་མ་ཤར་བའི་ཕྱོགས་ནས་བོད་ལ་དབང་
བྱེད་པའི་ཧོར་རྒྱལ་པོ་སྟེ། ཀླ་ཀློའི་རྣམ་པ་སྣ་ཚོགས་ཡིན། །ཞེས་པ་དང་འགྲིག་ཚབས་
ཆེའོ། །
འོད་སྲུངས་ཀྱི་འོག་ནས་བོད་སྤྱི་ལ་དབང་བའི་རྒྱལ་པོ་མེད་པས་ལུགས་རྣམ་པར་
གཞིག་གོ །དེ་ནས་འོད་སྲུང་དང་། ཡུམ་བརྟན་གཉིས་སྲིད་ལ་མ་འཆམ་པར་སྔ་མས་
གཡོ་རུ་དང་། ཕྱི་མས་དབུ་རུ་བཟུང་ནས་འཁྲུག་པ་བྱས། འོད་སྲུངས་ཀྱིས་ལོ་དྲུག་
ཅུ་བཞུགས་ཤིང་། ཉི་ཤུ་རྩ་དགུ་ལོན་དུས་རྗེ་ཁོན་གྱི་འཁྲུག་པ་བྱུང་། དེ་ནས་ལོ་བརྒྱད་
ན་བང་སོ་རྣམས་བཤིག་པ་ཡིན་ཞེས་མེ་ལོང་མར་འབྱུང་། དེའི་སྲས་དཔལ་འཁོར་བཙན་
ཏེ་དགུང་ལོ་སོ་གཅིག་པ་ལ་ཤར་ཁ་ཞེས་བྱ་བའི་ལུང་པར་སྙགས་ཀྱིས་བཀྲོངས། དེའི་
སྲས་བཀྲ་ཤིས་རྩེགས་པ་དང་སྐྱིད་ལྡེ་ཉི་མ་མགོན་གཉིས། དང་པོའི་སྲས་དཔལ་ལྡེ། འོད་
ལྡེ་སྐྱིད་ལྡེ་སྟེ་སྨད་ཀྱི་ལྡེ་གསུམ། དང་པོ་དཔལ་ལྡེ་ནས་རྒྱུད་པ་ལས་སྟོད་མངའ་རིས་
སྨད་རྣམས་སུ་བྱུང་སྟེ། ད་ལྟའི་རྫོང་ཁ་བདག་པོ་སོགས་སོ། །ཆུང་བ་སྐྱིད་ལྡེས་ཤངས་
རྟ་ནག་གི་བདག་མཛད། སྲས་དྲུག་བྱུང་བ་ལ། མུས་དང་། འཇད་དང་། ཉང་སྟོད་
ཀྱི་རྩད་པོ་རྣམས་མཆེད། འབྲི་པོ་འོད་ལྡེ་ལ་སྲས་བཞི་བྱུང་བའི་ཆེ་བ་ལས་གཡག་སྡེ་



རྒྱལ་རབས་ཆོས་འབྱུང་།
282
དང་། ཉང་སྟོད་སྟག་ཚལ་གྱི་རྩད་པོ་རྣམས་མཆེད་དེ། སྲས་གཉིས་པ་ཁྲི་ལྡེའི་རྒྱུད་
ནི་ཤར་ཙོང་ཁ་མདོ་སྨད་མཆེད་དེ། ད་ལྟའི་ལྷ་དོན་པོ་ཆེ་ས་ཡང་ཁྲི་ལྡེའི་རྒྱུད་དུ་མེ་
ལོང་མར་བཤད། སྲས་ཉག་ལྡེའི་རྒྱུད་ནི་གཡས་རུ་དང་སྐྱིན་མཁར་དུ་བྱུང་། སྲས་
ཁྲི་ཆུང་གིས་ཡར་ཀླུངས་སུ་བྱོན་ནས་སྐུ་མཁར་འཆིང་ང་སྟག་རྩེ་བཟུང་། དེའི་སྲས་
འོད་སྐྱིད་འབར། དེ་ལ་སྲས་བདུན་བྱུང་བའི་ཆེ་བ་རྗེ་ཚ་ཁྲི་འབར་དང་། གཅུང་པོ་
སྤུན་དྲུག་ལས་དང་པོ་ནས་རྒྱུད་པ་ལ་གཡུ་ཐོག སྣ་མོ་བ། འཕྱིར་ང་བ། དོན་མཁར་
བ༑ ཐང་འཁོར་རྩད་པོ་རྣམས་སོ། །
གཅུང་པོ་སྤུན་དྲུག་ནི་ལྷ་བཅད་དང་གཡུ་ཅན་གཉིས། ད་ར་དང་ལྷུན་པོ་གཉིས།
འོད་བཙན་དང་གུང་བཙན་གཉིས་ཏེ་དྲུག་གོ །ཕྱི་མ་གཉིས་ཀྱི་ནས་བརྒྱུད་པ་ནི་ཁྲ་འབྲུག
བྱིང། བྱར། ཆུ་མིག་གོག་པོ་ན་ཡོད་པའི་ལྷ་རྣམས་སོ། །གཡུ་ཅན་གྱིས་བྱ་ས་བཟུང་།
དེའི་སྲས་ཇོ་དགའ། དེ་ལ་སྲས་གསུམ་ཡོད་པའི་ཆེ་བ་བྱ་ས་ལྷ་ཆེན་དུ་གྲགས་པ་སྟེ་འདིས་
བྱ་སའི་ལྷ་ཁང་བཞེངས། སྲས་གཉིས་པ་ཁྲི་དར་མ་ལ་གཙུག་ལྡེ་ཁྲི་གཙུག ཇོ་བོ་རྣལ་
འབྱོར། ཇོ་བོ་སྨོན་ལམ་དང་སྲས་བཞི་བྱུང་། ཇོ་བོ་རྣལ་འབྱོར་གྱིས་འབན་ཚིགས་
བཟུང་ཞིང་། སྨོན་ལམ་གྱིས་སྤུ་གུ་རྡོའི་གཟིམ་ཁང་དཀར་པོ་རྩིགས་ཏེ་བཞུགས། ཁྲི་
གཙུག་གིས་བྱ་ས་དང་དཔེ་སྔོན་བཟུང་ཞིང་། དེ་ནས་རྒྱུད་པ་ཡར་འདའ་བའི་ལྷ་རྣམས་
ཡིན། ཇོ་བོ་རྣལ་འབྱོར་ལ་ཇོ་འབག ལྷ་ཆེན། ལྷ་ངམ་ཤོད་པ་སྟེ་སྲས་གསུམ་བྱུང་།
གཉིས་པས་འཆད་སྤྱིལ་གྱི་གདན་ས་མཛད་དེ་ལྷ་ལུང་གི་དབང་ཕྱུག་ཅེས་གྲགས། ཇོ་
འབག་ལ། ཇོ་བོ་ཤཱཀྱ་མགོན། ལྷ་འགྲོ་མགོན། ལྡེ་པོ། ལྡེ་ཆུང་། ཇོ་རྒྱལ་ཏེ་སྲས་ལྔ་
བྱུང༌། གཉིས་པས་འཆད་སྤྱིལ་གྱི་གདན་ས་མཛད་པ་གཞན་དོན་ཕྲིན་ལས་ཆེ། དང་



283
རྒྱལ་རབས་འཕྲུལ་གྱི་ལྡེ་མིག
པོས་གཅུང་རྣམས་ཐ་དད་དུ་ཕོག་ནས་ཕོ་བྲང་གནས་ཆུང་བཏབ། དེའི་སྲས་ཇོ་བོ་ཤཱཀྱ་
བཀྲིས་ཀྱིས་ཕོ་བྲང་རྙིང་མ་རྩིགས། (ཆོས་རྒྱལ་ཕོ་བྲང་ལ་ཟེར།)དེ་ལ་ལྷ་བྲག་ཁ་བ་དང་མངའ་
བདག་གྲགས་པ་རིན་ཆེ་སྟེ་སྲས་གཉིས་བྱུང་བ་མངའ་ཐང་དཔལ་འབྱོར་ཤིན་ཏུ་ཆེ། ཕྱི་
མ་དེ་ལ་སྲས་གསུམ་འཁྲུངས་པའི་ཆེ་བ་བློ་གྲོས་འོད་སྡེ་འདིས་ཀྱང་འཆད་སྤྱིལ་གྱི་གདན་
ས་མཛད། ཆུང་བ་ལྷ་བཙན་ཚུལ་ཁྲིམས་བཟང་པོ་སྟེ། གདན་ས་ཐིལ་དུ་རབ་ཏུ་བྱུང་
ཞིང་རྒྱལ་རབས་ཀྱི་དེབ་ཐེར་ཆེན་མོ་མཛད། །
ཇོ་རྒྱལ་གྱི་སྲས་ཇོ་འབར། དེ་ལ་སྲས་གཉིས་བྱུང་བའི་ཆེ་བ་ལྷ་ཟུར་ཁང་པ།
འདིས་ཀྱང་འཆད་སྤྱིལ་གྱི་གདན་ས་མཛད། ཆུང་བ་རོང་ཁྲོམ་པོ་རྣམས་ཀྱི་དཔོན་
དུ་སྤྱན་དྲངས། ལྷ་ཁྲོམ་པོ་བར་གྲགས་ཏེ་དེའི་གདུང་རིགས་ད་ལྟ་ལྷོ་རྒྱུད་བྱར་དང་།
ས་སྨད་སྤྱད་རྩིགས་ན་ཡོད།(རི་མགོ་བ)དཔལ་འཁོར་བཙན་གྱི་སྲས་གཉིས་པ་ཉི་མ་མགོན་
གྱིས་མངའ་རིས་སུ་བྱོན་ནས། སྤུ་ཧྲེངས་ཀྱི་ས་ཆར་སྐུ་མཁར་ཉི་བཟུང་རྩིགས་ཏེ་ཆབ་
སྲིད་བསྐྱངས། དེ་ལ་སྲས་རིག་པ་མགོན། བཀྲིས་མགོན། ལྡེ་གཙུག་མགོན་ཏེ་གསུམ་
བྱུང་བ་ལ་སྟོད་ཀྱི་མགོན་གསུམ་ཟེར། དང་པོས་མང་ཡུལ། གཉིས་པས་སྤུ་ཧྲེངས།
གསུམ་པས་ཞང་ཞུང་བཟུང་། ཕྱི་མ་ལྡེ་གཙུག་མགོན་འདི་ལ་སྲས་འཁོར་རེ་དང་སྲོང་
ངེ་གཉིས། སྲོང་ངེའི་སྐུ་ཚེའི་སྟོད་ལ་ན་ག་རཱཛ་དང་། དེ་ཝ་རཱ་ཛ་སྲས་གཉིས་བྱུང་
སྨད་ལ་རབ་ཏུ་བྱུང་བ་ལྷ་བླ་མ་ཡེ་ཤེས་འོད་ཅེས་གྲགས་ཏེ། །མཐོ་ལྡིང་གི་ལྷ་ཁང་བཞེངས་
པ་དང་། ཁྱེའུ་བློ་རྣོ་བ་ཉི་ཤུ་རྩ་གཅིག་རྒྱ་གར་དུ་ཆོས་སློབ་པ་ལ་རྫོང་བ་མཛད་ཅིང་
པཎ་ཌི་ཏ་ཝརྨོ་རྣམ་གསུམ་སྤྱན་དྲངས་ཏེ། མདོ་སྔགས་ཀྱི་གསུང་རབ་མང་དུ་བསྒྱུར།
ཕྱིས་ཇོ་བོ་སྤྱན་འདྲེན་པའི་དོན་དུས་གསེར་འཚོལ་བར་བྱོན་པས་གར་ལོག་གི་རྒྱལ་པོས་



284
=
=
=
-
------
-་ས་་
- -
-ད
རྒྱལ་རབས་ཆོས་འབྱུང་།
བཟུང་། མངའ་རིས་ནས་གསེར་མང་པོས་སླུ་བར་རྩམས་ནའང་ཇོ་བོ་གདན་འདྲེན་
ལ་གནོད་དོག་ནས་བསླུར་མ་བཅུག་པར་ཆོས་ཕྱིར་སྐུ་སྲོག་བཏང་བ་ཡིན་འདུག འདིའི་
དུས་སུ་ལོ་ཆེན་རིན་ཆེན་བཟང་པོ་དགུང་ལོ་བཅུ་གསུམ་པ་ཞིག་(ཁྲི་ཐང་ཛྷཱ་ནའི་ཡིག་ཚངས་
ལས་བཤད།)ལྕགས་རྟ་ལ་རབ་ཏུ་བྱུང་། བུ་སྟོན་ཆོས་འབྱུང་དུ་ནི་འཁོར་རེ་རབ་ཏུ་བྱུང་
བའི་མཚན་ཡེ་ཤེས་འོད་དུའང་མཛད། གཅེན་ཆེན་པོ་འཁོར་རེའི་སྲས་ལྷ་ལྡེ། དེ་ལ་
འོད་ལྡེ། ཞི་བ་འོད། བྱང་ཆུབ་འོད་དང་སྲས་གསུམ་བྱུང་སྟེ། ཕྱི་མ་འདིའི་དུས་སུ་
ཇོ་བོ་སྤྱན་འདྲོངས་པས་མེས་དབོན་དེ་དག་བོད་ལ་བཀའ་དྲིན་ཤིན་ཏུ་ཆེ། འོད་ལྡེའི་
སྲས་མངའ་བདག་རྩེ་ལྡེ། འདིས་མངའ་རིས་ཆོས་འཁོར་(རྔོག་ལོ་སོགས་མང་པོ་ཁ་ཆེར་
བྱོན་པའི་ཞར་ལ་འདུས་འོད་ཟེར་མེ་འབྲུག་གོ )ཆེན་མོར་གྲགས་པ་མཛད། དེའི་སྲས་འབར་
ལྡེ་དེའི་སྲས་བཀྲིས་ལྡེ།
དེ་ནས་རིམ་བཞིན་བྷ་ཨེ། ན་གེ་ལྡེ། བཙན་ཕྱུག་ལྡེ། ཡང་འདྲིས་ལྡེ། གྲགས་
བཙན་ལྡེ། གྲགས་པ་ལྡེ། ཨ་སོག་ལྡེ། ཨ་ནན་སྨ། རེའུ་སྨལ་འདིས་ལྷ་སར་ཇོ་བོ་
རིན་པོ་ཆེའི་དབུ་ཐོག་ཏུ་གསེར་ཐོག་ཕུལ། དེ་ནས་རིམ་པ་བཞིན་འཇི་དར་རྨལ། ཨ་
འཇི་རྨལ། ཀ་ལན་རྨལ། བརྟི་རྨལ། འདི་ནས་ཡ་ཚེའི་རྒྱལ་རྒྱུད་ཆད་དེ་སྤུ་ཧྲངས་
ནས་མངའ་བདག་བསོད་ནམས་ལྡེ་སྤྱན་དྲངས་ནས་རྒྱལ་ས་འཛིན་དུ་བཅུག དེའི་སྲས་
སྲི་ཏི་རྨལ་གྱིས་ལྷ་སར་བཅུ་གཅིག་ཞལ་གྱི་དབུ་ཐོག་ཏུ་གསེར་ཐོག་ཕུལ། དེ་ནས་བཟུང་
སྟེ་དེང་སང་གི་བར་དུ་ཡང་བསྟན་པ་སྟོབས་ཀྱིས་སྐྱོང་བའི་ཆོས་རྒྱལ་ཤ་སྟག་བྱོན། དེ་
ཡང་མང་ཡུལ་ན་(རིག་པ་མགོན་གྱི་རྒྱུད།)ཤེལ་དང་ནུབ་རང་རྒྱལ་པོ་གཉིས། གློ་བ་ལ་
སྟག ཟངས་དཀར་གསུམ་གྱི་རྒྱལ་པོ་སྟེ་ལྔ་ཀ་དགེ་ལྡན་པ་ཁོ་ན་བླ་མཆོད་དུ་བཀུར་



285
རྒྱལ་རབས་འཕྲུལ་གྱི་ལྡེ་མིག
ཞིང་། མངའ་ཞབས་ཀྱིས་ཆོས་སྡེ་རྣམས་ནའང་ཆོས་ལུགས་གཞན་འཛིན་མི་བྱེད། གུ་
གུའི་དཔལ་ལྷ་བཙན་པོ་ཡང་དགེ་ལྡན་པ་ཉག་ཅིག་མཆོད་ཡུལ་དུ་མཛད་ནས་ནོར་ཟོང་
གིས་མཉེས་པར་བྱེད་ཅིང་། མངའ་ཞབས་ན་ས་སྐྱ་པའི་ཆོས་སྡེ་(རྒྱ་གླིང་ཐང་དང་བཞི་
སྡེ་སོགས།)ཡོད་པ་རྣམས་རང་བབས་སུ་འཇོག རྫོང་ཁ་བདག་པོ་ནི་ས་སྐྱ་པ་ལ་ཕྱོགས་
མོས་ཀྱི་སྟེང་ནས་གཙོ་བོར་བོ་དོང་བ་ལ་ཞབས་ཏོག་བྱེད་ཅིང་། ཆོས་སྡེ་ན་དགེ་ལྡན་
པའི་གྲྭ་ཚང་ཡོད་པའང་མཉམ་སྐྱོང་ལྟ་བུར་བྱེད། བློ་འོ་ནི་རྫོང་ཁ་བའི་དཔོན་ས་སྐྱ་
འཕར་བའི་སྡེ་དཔོན་དུ་འདུག་ལ། དེ་ཡང་དཔོན་ཨམ་དཔལ་གྱི་རིང་སྔ་སོར་ཆོས་རྗེ་
ཕྱོགས་ལས་པ་དང་། ཕྱིས་ངོར་པ་ཀུན་བཟང་པ་སྤྱན་དྲངས་པ་རྩ་བའི་བླ་མར་ཁུར་
ཏེ༑ མངའ་ཞབས་ཀྱི་ཆོས་སྡེ་རྣམས་སྤྱིར་ས་སྐྱ་པ་དང་སྒོས་ངོར་པ་ཡིན་ན་མིན་ན་
བྱེད་དུ་བཅུག་སྟེ། དགེ་ལྡན་པ་ལ་སྡང་ཟུར་རེ་ཙམ་ཡང་སྟོན། དེ་རྗེས་དཔོན་བཀྲིས་
མགོན་གྱི་རིང་ཡང་ཆོས་ལུགས་སྔར་བཞིན་ལ་དགེ་ལས་སྟོབས་ཆེ།
མངའ་བདག་ཡུམ་བརྟན་ལ་སྲས་ཁྲི་ལྡེ་མགོན། དེའི་སྲས་མགོན་བསྙེན། དེ་
ལ་སྲས་རིག་པ་མགོན་དང་ཉི་འོད་དཔལ་མགོན་གཉིས་བྱུང་བའི་ཕྱི་མ་ནས་རྒྱུད་པ་རླུང་
ཤོད། འཕན་ཡུལ་མདོ་ཁམས་རྣམས་སུ་མཆེད། རིག་པ་མགོན་ལ་སྲས་ལྡེ་པོད་དང་
རྡོ་རྗེ་འབར་གཉིས་འཁྲུངས་པའི་སྔ་མ་ནས་རྒྱུད་པ་ཡར་སྟོད་ཕུག་པ་ཅན་པ་དང་། ཐང་
ལྷ་བྲག་པ་རྣམས་ཡིན་ལ། དང་པོའི་རྒྱུད་པ་དེང་སང་གི་སྡེ་པ་བསམ་བདེ་བར་གྲགས་
པ་འདིའོ། རྡོ་རྗེ་འབར་གྱི་སྲས་དབང་ཕྱུག་བཙན། དེའི་སྲས་ཚ་ན་ཡེ་ཤེས་རྒྱལ་མཚན།
དེའི་སྲས་མངའ་བདག་ཁྲི་པ་དེ་ལ་སྲས་ཨ་ཙརྱ། ལྷ་དགེ་སློང་། ལྷ་བཙུན་བོ་དྷི་རཱ་ཛ་
དང་གསུམ་འཁྲུངས་པའི་དང་པོའི་རྒྱུད་པ་འཕྲང་པོ་བ། གྲིབ་པ། སྙེ་ཐང་པ། ལུམ་



286
རྒྱལ་རབས་ཆོས་འབྱུང་།
པ་བཙད་པོ་རྣམས་ཡིན། བར་པ་ནས་རྒྱུད་པ་འོན་དུ་བྱུང་། ཕྱི་མ་ནས་རྒྱུད་པ་(ཇོ་
བོ་བསམ་ཡས་སུ་བྱོན་པ་འདིའི་དུས།)བསམ་ཡས་ལྷ་བཙུན་སྔོན་མོར་གྲགས་པ་དང་། ལྷ་
འབྲི་སྒང་པ་གཉིས། དང་པོའི་མེས་དབོན་ལྷ་བཙུན་ཞི་བ་འོད་(ཁ་ཆེ་པན་ཆེན་བསམ་ཡས་
སུ་བྱོན་པ་འདིའི་དུས།)དེ། འདི་དང་སྔགས་པ་གྲུ་ཤ་གཉིས་ཀྱིས་རྗེ་སྤྱན་སྔ་ལ་ལྟོ་ཨེ་འགྱུར་
ལྟས་ཞེས་གྲགས། དེ་ནས་རྒྱུད་པ་དེང་སང་གི་སྡེ་པ་བུ་ཚལ་བ་དང་ལྷ་གླིང་དཀར་བའོ།།
ཚ་རོང་རྩད་པོར་གྲགས་པའང་འདི་རྣམས་དང་གདུང་རུས་གཅིག་ཅིང་། དེ་ནས་རྒྱུད་
པ་དེང་སང་གི་སྡེ་པ་ལྷ་རྒྱ་རི་བའོ། །
ཇི་སྐད་གོང་དུ་བརྗོད་པ་རྣམས་ཀྱིས་ནང་ནས་བསམ་ཡས་རྩད་པོ་ཚ་ན་ཡེ་ཤེས་
རྒྱལ་མཚན་དང་། མངའ་བདག་ཁྲི་པ་ཡབ་སྲས་གཉིས་ནི་བསྟན་པ་ཕྱི་དར་ལ་བཀའ་
དྲིན་ཆེ་བར་སེམས། དེའི་ཚུལ་ཡང་རྒྱལ་པོ་སྡིག་ཅན་གྱིས་བསྟན་པ་བསྣུབས་པའི་དུས་
སུ་གཙང་རབ་(འཇད་པ།)གསལ། གཡོ་དགེ་(བོ་དོང་པ།)འབྱུང་། དམར་ཤཱཀྱ་(སྟོད་
ལུང་པ།)མུ་ནེ་དང་གསུམ་ཆུ་བོ་རི་ནས་མདོ་སྨད་དུ་བྱོན་ཏེ། དན་ཏིག་ཤེལ་གྱི་ཡང་
དགོན་དུ་བཞུགས་པ་ལ། མུ་ཟུ་གསལ་འབར་བྱ་བས་རབ་བྱུང་དགེ་ཚུལ་ཞུས་ནས་མིང་
དགེ་བ་རབ་གསལ་དུ་བཏགས། ཕྱིས་ཐུགས་རབ་ཆེ་བས་དགོངས་པ་རབ་གསལ་ཞེས་
གྲགས། སླར་ཧ་ཤང་ཀི་ཝང་དང་གྱི་ཝང་བྱ་བ་ལས་ཀྱི་ཁ་སྐོང་དུ་རྩལ་ཏེ་བསྙེན་རྫོགས་
ཀྱི་སྡོམ་པ་མནོས། མེ་ལོང་མར་བླ་ཆེན་དགོངས་པ་རབ་གསལ་དབུ་སྟོད་ཞོགས་སུ་
འཁྲུངས་ནས་ཁམས་སུ་སྡོམ་པ་ལེན་པར་བྱོན་པར་བཤད་པ་ནི་ཤིན་དུ་མ་དག་པ་སྟེ།
རྒྱལ་རབས་གོག་པོས་ལྡན་རྩ་འཆག་ཅེས་པའང་འདི་འདྲའི་རིགས་སོ། །དེ་ནས་ལོ་ལྔ་
ཙམ་ལོན་པ་ན་ཚ་ན་ཡེ་ཤེས་རྒྱལ་མཚན་གྱིས་བདག་རྐྱེན་མཛད་དེ། དབུས་ནས་ཀླུ་



287
རྒྱལ་རབས་འཕྲུལ་གྱི་ལྡེ་མིག
མེས་ཚུལ་ཁྲིམས་ཤེས་རབ། འབྲིང་ཡེ་ཤེས་ཡོན་ཏན། རག་ཤི་ཚུལ་ཁྲིམས་འབྱུང་
གནས། སྦ་ཚུལ་ཁྲིམས་བློ་གྲོས། སུམ་པ་ཡེ་ཤེས་བློ་གྲོས་དང་ལྔ། གཙང་ནས་ལོ་
སྟོན་རྡོ་རྗེ་དབང་ཕྱུག ཚོང་བཙུན་ཤེས་རབ་སེངྒེ། མངའ་རིས་པ་འོ་བརྒྱད་སྤུན་གཉིས།
བོ་དོང་པ་ཨུ་པ་དེ་ཀར་དང་ཁྱོན་ལྔ་མི་བཅུ་(བརྒྱད་དམ་དྲུག་ཟེར་བའང་ཡོད།)ཁམས་སུ་
སྡོམ་པ་ལེན་དུ་རྫོངས་པ་བླ་ཆེན་པོས་མཁན་པོ། གཙང་དང་གཡོ་གཉིས་ཀྱིས་ལས་
སློབ་དང་གསང་སྟོན། དམར་དང་ཧཱ་ཤང་གཉིས་ཀྱིས་ལས་ཀྱི་ཁ་བསྐོང་བྱས་ཏེ་བསྙེན་
པར་རྫོགས་ནས་ཐམས་ཅད་དབུས་སུ་བྱོན་པ་བསམ་ཡས་སུ་ཕྱག་ཕེབས་སྟེ། ཚ་ན་ཡེ་
ཤེས་རྒྱལ་མཚན་པ་མི་བཞུགས་ཀྱང་མངའ་བདག་ཁྲི་པས་སྦྱིན་བདག་གི་མཐིལ་ལེན་
མཛད་དེ། སྔོན་ལ་དགེ་ཚུལ་སློང་གི་རབ་བྱུང་སྤེལ། དེ་རྗེས་གནས་གཞི་རྣམས་རྩིགས་
ནས་བསྟན་པ་དར་བར་མཛད་ཅེས་གྲགས།
འདི་ཡང་བཀའ་ཆེམས་ལས། དེ་ནས་ལྔ་བརྒྱ་ཐ་མ་ལ། །སངས་རྒྱས་བསྟན་
པའི་མེ་རོ་གཅིག །མདོ་ཁམས་སྒང་ནས་ལངས་པར་འགྱུར། །ཁ་བ་ཅན་པའི་སེམས་
ཅན་ལ། །མར་མེ་འཆི་ཁར་གསལ་བ་བཞིན། །བསྟན་པ་དར་ཞིང་རྒྱས་པར་འགྱུར།།
ཞེས་ལུང་བསྟན། འོ་ན་མི་བཅུ་དབུས་སུ་བྱོན་པ་འདི་བསྟན་པ་བསྣུབས་ནས་ལོ་ཇི་ཙམ་
ཞིག་སོང་བ་ལ་ཡིན་ཞེ་ན། དེ་ཡང་ནེལ་པ་ནི་ས་ལུག་ལ་བསྟན་པ་བསྣུབས་པ་ནས་ལོ་
བརྒྱ་དང་བཅུ་གཅིག་(དགུ་ཟེར་ཡང་ལོ་གཉིས་ཀྱི་འགྱངས་ལས་མེད་པས་མི་འགལ།)པ་ས་བྱ་ལ་
བསྟན་པ་བྱུང་ཟེར། བཅོམ་ལྡན་རིག་རལ་ཡང་འདི་དང་མཐུན་ཤས་ཆེ། བུ་སྟོན་
རིན་པོ་ཆེ་ལོ་དོན་གསུམ་མམ་དོན་གཅིག་(རྒན་མོ་ཞིག་གི་ངག་ལ་བརྟེན་ཟེར།)ན་བྱུང་ཟེར།
དཔལ་ལྡན་བླ་མ་དགུ་བཅུ་རྩ་བརྒྱད་ན་བྱུང་ཟེར། ཀམ་ཀམ་སྤྱན་སྔ་ལོ་བརྒྱ་དང་བཞི་



+
+-
-
- -
རྒྱལ་རབས་ཆོས་འབྱུང་།
288
བཅུ་ན་བྱུང་ཟེར། འབྲོམ་སྟོན་པ་ལོ་དོན་བརྒྱད་པ་ས་སྟག་ལ་བྱུང་ཟེར་(དེབ་སྔོན་པ་
འདིའི་རྗེས་འབྲང་།)ཏེ་ཕྱི་མ་འདི་ལེགས་སོ། །དེའི་ཚེ་ལོ་ཆེན་རིན་བཟང་རབ་བྱུང་མཛད་
ནས་ལོ་བརྒྱད་འདས་འདུག་པས་བསྟན་པ་བྱུང་བ་དབུས་གཙང་ལས་མངའ་རིས་སྔ་བ་
ཡིན་འདུག དབུས་གཙང་དུ་བསྟན་པ་བྱུང་ནས་ལོ་རེ་ལྔ་པ་ཆུ་རྟ་ལ་ཇོ་བོ་མངའ་རིས་
སུ་བྱོན། དེ་ནས་ལོ་བརྒྱ་དང་གསུམ་པ་ཤིང་བྱི་ལ་ཁ་ཆེ་པཎ་ཆེན་བོད་དུ་བྱོན། དེ་
ནས་ལོ་བཞི་བཅུ་རྩ་གཅིག་པ་ཤིང་འབྲུག་ལ་ཆོས་རྗེ་ས་སྐྱ་པ་གོང་དུ་བྱོན། དེ་ནས་ལོ་
ཉི་ཤུ་རྩ་གཉིས་པ་ཤིང་གླང་ལ་འགྲོ་མགོན་འཕགས་པ་གོང་ནས་སྔ་རེས་དབུས་སུ་བྱོན།
ལོ་འདི་རྒྱལ་པོ་ཁྲི་དར་མ་ཤིང་གླང་ལ་བཀྲོངས་པ་ནས་དྲུག་ཅུ་སྐོར་ལྔ་སོང་བ་དེ་ཡིན།
དེ་ནས་དེང་སང་གི་ས་ཁྱི་འདི་ཡན་ལ་ལོ་ཉིས་བརྒྱ་དང་བཅུ་བཞི་སོང་།
བཞི་པ་རྒྱ་ནག་དང་ཧོར་གྱི་རྒྱལ་རབས་བཤད་པ་ལ་གཉིས། དང་པོ་ནི་རྒྱ་ནག་
གི་རྒྱལ་པོ་ལ་སྔ་བ་ཅིའུ་ཞེས་པ་བྱུང་། འདི་བཅོམ་ལྡན་འདས་ཀྱི་མེས་པོ་རྒྱལ་པོ་གཞུ་
བརྟན་དང་དུས་མཉམ། དེ་ནས་རྒྱལ་རབས་བཞི་སོང་པ་ན་ཅིའུ་དབང་རྒྱལ་ཞེས་པ་
རྒྱལ་སར་བཏོན་ནས་ལོ་ཉི་ཤུ་རྩ་བཞི་པ་ཤིང་ཕོ་སྟག་གི་ལོ་ལ་སངས་རྒྱས་འཇིག་རྟེན་
དུ་(དེའི་ཚེ་རྒྱ་ནག་གི་ཡུལ་འོད་ཀྱི་ཁྱབ།)བྱོན། ཕྱིས་ཅིའུ་ཡི་རྒྱལ་རྒྱུད་སུམ་ཅུ་རྩ་དྲུག་བྱུང་
བས་ལོ་བརྒྱའི་བར་དུ་རྒྱལ་སྲིད་བཟུང་། དེ་རྗེས་གན་རྒྱལ་པོ་ཕ་བུ་གཉིས་དང་། དེ་
ནས་ཧན་གྱི་རྒྱལ་རྒྱུད་བཅུ་གཉིས་རིམ་པར་བྱུང་། དེ་ནས་ཨི་མང་ཟེར་བའི་བློན་པོ་
ཞིག་གི་རྒྱལ་ས་འཕྲོགས་ཏེ་ལོ་འགའ་བཟུང་། དེ་ནས་ཧན་གྱི་རྒྱལ་རྒྱུད་གཅིག་གིས་
ཨི་མང་བསད་ནས་རྒྱལ་ས་བཟུང་། དེའི་བུ་ཧན་མན་ཏི་རྒྱལ་པོ་ཞེས་པས་རྒྱལ་ས་བཟུང་
བའི་དུས། རྒྱ་ནག་ཏུ་སངས་རྒྱས་ཀྱི་བསྟན་པ་བྱུང་སྟེ། བོད་དུ་བསྟན་པ་བྱུང་བ་ལས་



- -
-
--
--
-
289
རྒྱལ་རབས་འཕྲུལ་གྱི་ལྡེ་མིག
ཆེས་སྔ་བ་ཡིན། དེ་ནས་ཧན་གྱི་རྒྱལ་རབས་ཉི་ཤུ་རྩ་བཞི་པ་ཧན་ཏེ་རྒྱལ་པོའི་དུས་སུ།
བློན་པོ་གཅིག་གི་རྒྱལ་ས་འཕྲོགས་ནས་མི་རབས་ལྔའི་བར་དུ་བཟུང་། དེའི་ལག་ནས་
ཡང་ཁོ་རང་གི་བློན་པོ་གཅིག་གིས་རྒྱལ་ས་འཕྲོགས། དེའི་རྗེས་སུ་ཧིའུ་ཅིང་གི་རྒྱུད་
པ་དུང་ཙིང་དང་། བསི་ཙིང་གཉིས་བྱུང་བའི་ཕྱི་མ་འདིའི་དུས་སུ་ཙནྡན་ཇོ་བོ་ལེན་
དུ་བཏང་། ལོན་དུས་བསི་ཙིང་འདས་ནས་མི་དཔོན་ཆིང་སང་བྱ་བས་ཙན་དན་ཇོ་བོ་
ལོན་པ་པོའི་དམག་དཔོན་དེས། བསི་ཆོན་དང་། ཙིའུ་མཁར་ཉི་ཤུ་རྩ་བཞིའི་བདག་
བྱས་ནས་རྒྱལ་སྲིད་ལོགས་སུ་བསྐྱངས། ཕྱིས་ཆིང་སང་རྒྱུད་ཀྱི་རྒྱལ་པོས་དམག་དཔོན་
རྒྱལ་པོའི་རྒྱུད་པའི་ལག་ནས་ཙན་དན་ཇོ་བོ་ལོན་ཏེ་མཆོད་པར་སྣང་། མེ་ལོང་མར་
ནི་ཙན་དན་ཇོ་བོ་དང་ཇོ་བོ་ཤཱཀྱ་མུ་ནེ་གཉིས་ཀ་བསི་ཙིང་གི་དུས་སུ་བྱོན་པར་བཤད་
དེ་འགལ་བ་མེད་དོ། །
ཙན་དན་ཇོ་བོ་འདི་ད་ལྟ་རྒྱ་ནག་གི་ས་ཆ་འདིར་བཞུགས་ཀྱི་གཏམ་ནི་སུ་ལ་ཡང་
ཡོད་པར་མ་ཐོས། བྱོན་པའི་ལོ་རྒྱུས་ནི་སངས་རྒྱས་ཀྱིས་ང་མྱ་ངན་ལས་འདས་ནས་
ལོ་སྟོང་ན་སྐུ་འདིས་རྒྱ་ནག་གི་ཡུལ་དུ་སེམས་ཅན་གྱི་དོན་བྱེད་པར་འགྱུར་རོ། །ཞེས་
ལུང་བསྟན་པ་ཉིད་ཀྱིས་ཤེས། འདི་དང་ཤིང་སྟག་ལ་སངས་རྒྱས་འཁྲུངས་པ་རྒྱའི་རྩིས་
（དུས་འཁོར་སོགས་དང་མི་འདྲ།)ལ་ཤར་བ་གཉིས་ལ་རྩིས་གཞི་མཛད་ནས། བླ་མ་འཕགས་
པས་ཕོ་བྲང་དུ་བསྟན་པའི་རྩིས་མཛད། ཕྱིས་ཆུ་མིག་ཆོས་འཁོར་དུས་རྩིས་པ་(རྒྱལ་
པོ་ལུགས་ཀྱི་བསྟན་རྩིས་ལ་གཞི་མཛད།)ལས་ནི་འདས་ལོ་ཉུང་བར་སྣང་། ཆིང་སང་གི་རྒྱུད་
དེ་ཆད་ནས་གན་རྒྱལ་པོ་ཕ་བུ་གཉིས་ཀྱིས་རྒྱལ་ས་བཟུང་། དེའི་རྗེས་སུ་རྒྱལ་པོ་ཐང་
ཞེས་པ་བྱུང་སྟེ། བོད་ཀྱི་རྒྱལ་པོ་གནམ་རི་སྲོང་བཙན་དང་དུས་མཉམ། དེའི་སྲས་



290
རྒྱལ་རབས་ཆོས་འབྱུང་།
རྒྱལ་པོ་ཐང་ཀ་འོ་བཟུང་། དེའི་སྲས་ཐའི་ཛུང་རྒྱལ་པོ་སྟེ། སེང་གེ་བཙན་པོ་དང་དོན་
གཅིག འདིས་བོད་ཀྱི་རྒྱལ་པོ་སྲོང་བཙན་སྒམ་པོ་ལ་སྲས་མོ་བྱིན་པ་ཡིན་ནོ། །དེ་ལ་
སྲས་བདུན་བྱུང་བའི་ཆེ་བའི་རྒྱུད་པ་ཛུང་ཛུང་རྒྱལ་པོ་སྟེ། བོད་ཀྱི་རྒྱལ་པོ་མེས་ཨག་
ཚོམ་དང་དུས་མཉམ་ཞིང་བསྙེན་དུ་འབྲེལ་བའང་ཡིན་ནོ། །དེའི་སྲས་ཧོན་ཛུང་རྒྱལ་
སར་བསྐོས་པ་སྐབས་ཤིག་ནས་བློན་པོ་གཅིག་གིས་རྒྱལ་ས་ཕྲོགས་ཏེ་ལང་ཞེས་པའི་རྒྱལ་
རྒྱུད་སོགས་རུས་མི་གཅིག་པའི་རྒྱལ་རབས་ཚན་པ་ལྔ་ལ་རྒྱལ་པོ་བཅོ་ལྔ་བྱུང་། དེའི་
རྗེས་སུ་ཅིའུ་ཐའི་ཛུང་ཞེས་པའི་རྒྱལ་པོ་བྱུང་བ་འདི་ནས་རྒྱལ་ས་ངོ་བོ་མི་ཉག་ལ་ཤོར་
ཏེ༑ རྒྱུད་རིམ་བརྒྱད་སྦེན་ལང་གི་ས་ཆར་བྱུང་ཞིང་། ཕྱིས་སྨན་རྩེའི་ཡུལ་དུ་རྒྱལ་
རབས་བརྒྱད་བྱུང་སྟེ་སྨན་རྩེ་ལྷ་བཙུན་པའི་(འདིས་ས་སྐྱར་སྤྱིལ་འཛིན་མཛད།)བར་དུའོ།།
མི་ཉག་ལ་ཤོར་ཚུལ་ནི་བྱང་ངོས་དང་མི་ཉག་སའི་བར་གྱི་རི་གཅིག་ལ་ཀླུ་བདུད་ཆེན་
པོ་སེ་ཧུ་ཞེས་པ་གཅིག་ཡོད་པ་དང་། བྱང་ངོས་མཁར་ནང་གི་བུད་མེད་ཤ་ཟའི་རིགས་
གཅིག་ལྷན་དུ་འདུས་པ་ལས་བུ་གཅིག་སྐྱེས་པའི་ཚེ་ནམ་མཁའ་ལ་སྔོན་མེད་པའི་སྐར་
མ་རྟགས་ཅན་ཤར་བ་མཐོང་ནས་རྒྱས་རྩིས་བྱས་པས་རྒྱལ་ས་འཕྲོགས་པའི་མི་གཅིག་
སྐྱེས་པར་ཤེས་ནས་ཐམས་ཅད་སྐྲག་ཟེར། བུ་དེ་ནར་སོན་པའི་ཚེ་རྒན་མོ་མི་མ་ཡིན་
གཅིག་གི་ངག་བཞིན་རྟ་པ་མང་པོ་ཁྲིད་ནས་ཕོ་བྲང་དུ་འཕགས་པས་རྒྱལ་པོ་བློན་པོ་དང་
བཅས་པ་ཁ་ཡར་དམ་ཁ་སྐྱེལ་དུ་བྱུང་བས་ཀུན་བསད་ནས། རྒྱའི་རྒྱལ་ཁམས་མི་ཉག་
གིས་བདག་བྱས། དེའི་མིང་ཀྱང་ཕའི་མིང་ནས་སྦྱར་ཏེ་སེའུ་རྒྱལ་པོ་ཞེས་གྲགས། དེ་
ནས་མི་ཉག་གི་རྒྱལ་པོ་རྒྱ་རྒོད་ཡན་ལ་རྒྱལ་རབས་དྲུག་བྱུང་ཞིང་ལོ་ཉིས་བརྒྱ་དྲུག་ཅུའི་
བར་མི་ཉག་གི་བསྟན་པ་བྱུང་བ་ཡིན་ནོ། །



29t
རྒྱལ་རབས་འཕྲུལ་གྱི་ལྡེ་མིག
གཉིས་པ་ཧོར་གྱི་རྒྱལ་རབས་བཤད་པ་ལ་གཉིས། དངོས་དང༌། སླར་ཡང་
རྒྱའི་བསྟན་པ་བྱུང་ཚུལ་ལོ། དང་པོ་ནི་ཧོར་གྱི་རྒྱལ་པོ་སྔ་བ་གནམ་གྱི་བུ་སྤོར་ཏ་ཆེ་
སྟེ༈ རྒྱ་ནག་ཅིའུ་རྒྱལ་པོ་ལས་ནི་དུས་ཕྱི་བར་མངོན། དེ་ནས་བཟུང་སྟེ་༤ འི་ཛུང་
ཛིང་གིན་རྒྱལ་པོའི་བར་རྒྱལ་རབས་ཉི་ཤུ་རྩ་གཉིས་ཀྱི་རིང་ནི་མཐའ་ཁོབ་ཀྱི་རྒྱལ་ཁམས་
ལ་དབང་བསྒྱུར་བའི་མི་བདག་ཡིན་པ་མ་གཏོགས་ཆོས་སྤྱོད་པའི་རྒྱལ་པོར་མི་སྣང་ལ།
འདིའི་རྗེས་སུ་ཧོར་ཇིང་གིན་རྒྱལ་པོ་བྱོན་པ། རྒྱ་དང་བོད་དང་མི་ཉག་གི་རྒྱལ་ཁམས་
ཐམས་ཅད་འོག་ཏུ་བཅུག་ཅིང་། ལོ་ཉི་ཤུ་རྩ་གསུམ་གྱི་རིང་རྒྱལ་སྲིད་ཆོས་ཀྱིས་བསྐྱངས་
ཏེ༑ དགུང་ལོ་རེ་གཅིག་པ་ཆུ་སྟག་ལ་འདས། ལོ་འདི་ཆོས་རྗེ་ས་སྐྱའི་ཡང་རེ་གཅིག་
པ་ཡིན། རྒྱལ་པོ་དེའི་སྲས་གོ་ཏན་གྱིས་རྒྱལ་སྲིད་ལོ་དྲུག་བསྐྱངས། དེ་ནས་བཟུང་
སྟེ་ས་སྐྱ་བ་དང་ཡོན་མཆོད་དུ་འབྲེལ། །
དེའི་སྲས་གོ་ཡུག་རྒྱལ་པོས་རྒྱལ་ས་ཟླ་བ་དྲུག དེ་ལ་སྲས་གསུམ་ལས་ཆེ་བ་
མོང་གོལ་རྒྱལ་པོས་ལོ་དགུ་(ཐེ་རང་གི་སྤྲུལ་པ།)ཆུང་བ་ཧུར་ལར་གྲགས་པས་སྟོད་ཧོར་
ཀྱི་རྒྱལ་པོ་བྱས། མངའ་ཐང་ལོངས་སྤྱོད་རྒྱ་ཆེ། སྲས་འབྲིང་པོ་སེ་ཆེན་གན་གྱི་རྒྱལ་
པོ་ཆུ་བྱ་ལ་འཁྲུངས། དགུང་ལོ་ཞེ་བརྒྱད་པ་ལྕགས་སྤྲེལ་ལ་རྒྱལ་སར་བྱོན། རྒྱ་བོད་
ཧོར་གསུམ་མི་ཉག་གི་རྒྱལ་ཁམས་དང་བཅས་པ་ལ་དབང་བསྒྱུར། ཕྱིས་ཀྱི་རྒྱལ་པོ་
གཅིག་ལ་སྟོབས་མངའ་ཐང་ཆེ་ཞིང་བསྟན་པ་ལ་གུས། ཀརྨ་པག་ཤིས་གྲུབ་རྟགས་བསྟན་
ནས་དད་པར་བྱས་པའི་རྒྱལ་པོ་གུ་བེ་ལ་ཡང་(ཨོ་རྒྱན་པ་ཧོར་ཡུལ་དུ་བྱོན་ཞེས་པའང་འདིའི་
དུས་སུ་ཡིན་པར་འདྲ།)སེ་ཆེན་འདི་ཡིན་པར་མངོན། བརྒྱད་ཅུ་རྩ་གཉིས་པ་ཤིང་རྟ་ལ་
གཤེགས། དེ་རྗེས་རྒྱལ་པོ་ཨོལ་བྱ་ཐུལ་གྱི་རྒྱལ་སྲིད་ལོ་བཅུ་གསུམ་བཟུང་། འདིའི་



རྒྱལ་རབས་ཆོས་འབྱུང་། 292
རིང་ལ་སྣར་ཐང་གི་བསྟན་འགྱུར་བྱུང་། དེ་ནས་རིམ་པ་བཞིན་གོ་ཡུག་རྒྱལ་པོས་ལོ་
བཞི། ཨ་སུ་ཏ་བུར་ཡན་རྒྱལ་པོས་ལོ་དགུ སི་ཏིང་ཕ་ལས་ལོ་གསུམ། ཐེ་མུར་ཅི་
དབང་གིས་ལོ་ལྔ། ར་ཁྱི་ཕག་གིས་ཞག་བཞི་བཅུ། ཀུ་ཤ་ལ་རྒྱལ་པོས་ཟླ་བ་གཅིག
ཐོག་ཐེ་མུར་རྒྱལ་པོས་ལོ་ལྔ་དང་༌། རིན་ཆེན་དཔལ་རྒྱལ་པོས་ཟླ་བ་གཅིག་སྟེ། ཆོས་
རྗེ་རང་བྱུང་རྡོ་རྗེ་སྔ་རེས་ཕོ་བྲང་དུ་བྱོན་པ་རྒྱལ་པོ་འདི་གཉིས་ཀྱི་དུས་ཡིན།
དེ་ནས་ཟླ་བ་དྲུག་རྒྱལ་ས་སྟོངས། དེ་རྗེས་ཐོ་མུར་ཐ་ཤེས་སྲིད་ལོ་འགའ་བཟུང་།
དེའི་རྗེས་སུ་རྒྱལ་པོ་ཐོ་གན་ཐེ་མུར་(སེ་ཆེན་འདས་ནས་ཧོར་རྒྱལ་པོ་བྱོན་པ་ལ་འདི་བསྟ ་པའི་ཞབས་
ཏོག་ཆེ།)ཆུ་བྱ་ལ་རྒྱལ་སར་བྱོན། ཛིང་གིན་རྒྱལ་པོ་འདས་ནས་ལོ་དགུ་བཅུ་རྩ་གཉིས་
དང་། སེ་ཆེན་འདས་ནས་བཞི་བཅུ་སོང་བ་དེ་ཡིན། རྒྱལ་སྲིད་ལོ་སུམ་ཅུ་རྩ་དྲུག་
བསྐྱངས། མེ་ལོང་མར་ཞེ་བརྒྱད་ཅེས་ཀྱང་ཟེར། སྔ་སོར་ཆོས་རྗེ་རང་བྱུང་བ་གོང་
དུ་བྱོན་པ་ལྔ་བཅུ་རྩ་དྲུག་ལ་ཕོ་བྲང་ཉིད་དུ་གཤེགས་ནས་གདུང་( ཙན་དན་གྱི་མེས་
བསྲེགས།)ཚུན་གྱི་ཞབས་ཏོག་མཛད། ཕྱིས་ཆོས་རྗེ་རོལ་པའི་རྡོ་རྗེ་སྤྱན་དྲངས་ཤིང༌།
བུ་སྟོན་རིན་པོ་ཆེ་ཡང་ཨེ་ཕེབས་ཀྱི་གདན་འདྲེན་བཏང་བ་ཡིན་ཟེར། ས་ཕོ་སྤྲེའུའི་ལོ་
ལ་རྒྱ་ནག་ལ་རྒྱལ་ས་ཤོར་(ལས་དབང་གི་དུས་ལ་བབ་ཟེར།)ནས་ཧོར་ཡུལ་ལ་བྲོས། དེའི་
ཚེ་མདོ་སྨད་དུ་རྗེ་རིན་པོ་ཆེ་འཁྲུངས་ནས་ལོ་བཅུ་གཉིས་ལོན། དེ་ནས་དེང་སང་གི་
ས་ཁྱི་འདི་ཡན་ལ་ལོ་བརྒྱ་དང་བདུན་ཅུ་འདས།
གཉིས་པ་སླར་ཡང་རྒྱའི་བསྟན་པ་བྱུང་ཚུལ་ནི་རྒྱ་ནག་ཕག་གདོང་རྒྱལ་པོས་
ས་སྤྲེལ་(རྒྱ་ནག་གི་ཡིག་ཚང་ལས་འབྱུང་ཟེར།)ལོར་ཧོར་གྱི་རྒྱལ་ས་བླངས་པ་ནས་རྒྱལ་སྲིད་
ལོ་སུམ་ཅུ་རྩ་གསུམ་བཟུང་། མེ་ལོང་མ་སོགས་སུ་ཏིའི་མིང་རྒྱལ་པོས་ཟེར་ཏེ་སྤྱི་མིང་



293
རྒྱལ་རབས་འཕྲུལ་གྱི་ལྡེ་མིག
ཡིན་པས་མི་འགལ་ལོ། །དེ་རྗེས་ཀྱི་ཧུན་རྒྱལ་པོས་ལོ་གཉིས་དང་། རྒྱལ་པོ་ཡེ་དབང་
གིས་ལོ་ཉི་ཤུ་རྩ་གཉིས་བཟུང་། འདིར་སྔ་སོར་རྗེ་རིན་པོ་ཆེ་གདན་འདྲེན་པ་བཏང་ཡང་
མ་ཕེབས་པས་ཀརྨ་པ་ཆོས་རྗེ་ཆོས་དཔལ་བཟང་པོ། ས་སྐྱ་པ་ཀུན་དགའ་བཀྲ་ཤིས། སེ་
ར་བ་ཤཱཀྱ་ཡེ་ཤེས་གསུམ་གདན་དྲངས་ནས་རིམ་པ་བཞིན། དེ་བཞིན་གཤེགས་པ། ཐེག་
ཆེན་ཆོས་རྗེ། བྱམས་ཆེན་ཆོས་རྗེ་ཞེས་མཚན་གསོལ། སྤྱིར་ཡང་ཇོ་བོ་རིན་པོ་ཆེ་
ལ་ན་བཟའ་མཆོད་རྫས་ཕུལ་བ་དང་། རྒྱ་བོད་ཀྱི་རབ་བྱུང་རྣམས་ལ་གུས་པར་མཛད་
ནས་ཡོ་བྱད་བཏང་བ་ནི་བསམ་གྱིས་མི་ཁྱབ་ཅེས་གྲགས། དེ་ནས་གཞན་ཛུང་གིན་ལོ་
བཞི་དང་། ཟོན་ལྡེ་རྒྱལ་པོས་ལོ་བརྒྱད་དེ། འདིའི་རིང་ལ་དགེ་ལྡན་གྱི་ཐུབ་པ་གནས་
བཅུའི་ཐང་ཀ་ཡ་མཚན་ཅན་འདི་བྱུང་། ཅིན་ཐུང་གི་ལོ་བཅུ་གསུམ། གྱིན་ཐས་ལོ་
བདུན། ཐིང་ཞུན་གྱི་ལོ་བརྒྱད། ཆིང་ཧོ་རྒྱལ་པོས་ལོ་བཅུ་གཅིག དེ་ནས་དེང་སང་
གི་བར་ཞིང་ཆེན་བཅུ་གསུམ་གྱི་རྒྱལ་ཁམས་ལ་དབང་བྱེད་པའི་ཆོས་རྒྱལ་རིམ་པར་བྱོན་
པ་ཡིན་ནོ། །
ལྔ་པ་བོད་དུ་རྒྱ་ཧོར་གྱི་ལུགས་བྱུང་ཚུལ་ནི། ཧོར་ཛིང་གིན་རྒྱལ་པོས་རྒྱལ་
སར་བྱོན་ནས་ལོ་ཉི་ཤུ་ལོན་པ་ལྕགས་ཕོ་བྱི་བའི་ལོ་ལ་དམག་དཔོན་ལི་བྱི་དང་དོར་རྟ་
གཉིས་ཀྱིས་མགོས་བྱས་ཧོར་དམག་ཁྲི་ཕྲག་མང་པོ་བོད་དུ་བཏང་སྟེ། གྲོང་ཁྱེར་ཕལ་
ཆེར་བཅོམ། འབྲི་ཁུང་སྒོམ་པ་ཤག་རིན་ཧོར་དམག་གིས་བཟུང་བའང་འདི་རེས་ཡིན།
རྭ་སྒྲེང་དང་རྒྱལ་ལྷ་ཁང་དུ་དགེ་འདུན་མང་པོ་བཀྲོངས་པ་ཡིན་ཞེས་དེབ་སྔོན་ལས་འབྱུང་
ཡང་རྭ་སྒྲེང་ལ་ཁུངས་གཞན་གསལ་བ་མ་མཐོང་བས་བརྟག་གོ །ལྕགས་བྱི་འདི་ཆོས་
རྗེ་ས་སྐྱ་པའི་ང་དགུ་པ་ཡིན། དེ་དག་ནི་ཡན་ལག་བཞི་པའི་དཔུང་ཆེན་པོས་བསྡིགས་



294
=
- - ---
-
-
---
--
-
-
རྒྱལ་རབས་ཆོས་འབྱུང་།
ནས་བོད་ཀྱི་རྒྱལ་ཁམས་ཆམ་ལ་ཕབ་པ་ཙམ་ཡིན་ལ། སླད་ནས་མངའ་འོག་ཏུ་བཅུག་
སྟེ་ལུང་བསྒྱུར་བ་ནི། ས་སྐྱ་པ་དང་ཡོན་མཆོད་དུ་འབྲེལ་བ་ནས་བྱུང་།
དེ་ལ་སྔོན་དུ་དཔལ་ས་སྐྱ་པའི་བླ་རབས་རག་རིམ་བརྗོད་ན། འཁོན་དཀོན་
མཆོག་རྒྱལ་པོས་ཆུ་མོ་གླང་གི་ལོ་ལ་དཔལ་ས་སྐྱའི་ཆོས་སྡེ་ཆེན་པོ་བཏབ། གསང་ནེའུ་
ཐོག་དང་བཏབ་ལོ་གཅིག ( རྔོག་ལེགས་པའི་ཤེས་རབ་ཀྱི་སྐུ་ཚེའི་མཇུག་ལ་ཡིན།) བ ་སྒྲེང་བཏབ་
ནས་ལོ་བཅུ་བདུན་སོང་བ་དེ་ཡིན། དེའི་སྲས་ས་ཆེན་ཀུན་དགའ་སྙིང་པོ་ཆུ་སྤྲེལ་ལ་
འཁྲུངས། བཅུ་གཅིག་པ་ལ་ཡབ་གཤེགས་པས་བཱ་རི་ལོ་ཙཱ་བས་གདན་ས་ཐོགས་ཤིག་
མཛད། དེ་རྗེ་དགུང་ལོ་ཉི་ཤུ་པ་ལ་གདན་སར་བྱོན། དྲུག་ཅུ་རྩ་བདུན་པ་ས་སྟག་ལ་
གཤེགས། ས་ཆེན་ལ་སྲས་བཞི་འཁྲུངས་བའི་དང་པོ་ཀུན་དགའ་འབར་རྒྱ་གར་དུ་བྱོན་
པ་ཉེར་གཉིས་ལོན་དུས་མ་ག་དྷར་གཤེགས། གཉིས་པ་རྗེ་བཙུན་བསོད་ནམས་རྩེ་མོ་
(འདིས་གདན་ས་མ་མཛད་པ་འདྲ།)ཆུ་ཁྱི་ལ་འཁྲུངས། བཞི་བཅུ་རྩ་གཅིག་པ་ཆུ་སྟག་ལ་
གཤེགས། གསུམ་པ་རྗེ་བཙུན་གྲགས་པ་རྒྱལ་མཚན་མེ་ཡོལ་ལ་འཁྲུངས། ཉེར་དྲུག་
པ་ཆུ་འབྲུག་ལོ་ལ་གདན་སར་བྱོན་ཏེ། ཐེག་པ་ཆེན་པོ་གསང་སྔགས་ཀྱི་བསྟན་པའི་
སྲོག་བཟུང་། བདུན་ཅུ་བཞེས་པ་མེ་བྱི་ལོར་གཤེགས། དགོངས་པ་རྫོགས་སྐབས་སུ་
དགེ་འདུན་མང་དུ་སྤྱན་དྲངས་(རྗེ་སྤྱན་སྔ་གྲལ་དབུར་གདན་དྲངས་པ་ལ་ཕེབས།)ནས་བསྙེན་
བཀུར་གྱི་མཆོད་ཅིང༌། ཆོས་རྣམ་པར་གཏན་ལ་ཕབ་པ་ལ་མེ་ཕོ་བྱི་བའི་ཆོས་འཁོར་
ཞེས་ཟེར། དེའི་ཚེ་ཆོས་རྗེ་ས་སྐྱ་པས་རྒྱལ་པོ་ལུགས་ཀྱི་བསྟན་རྩིས་ལ་རྩིས་གཞི་མཛད་
ནས་བསྟན་པའི་རྩིས་མཛད་པ་འདས་ལོ་མང་བའི་ཕྱོགས་ཡིན། འདི་ལ་རྩིས་གཞི་མཛད་
ནས་ཆོས་རྒྱལ་འཕགས་པས་ཆུ་མིག་ཆོས་འཁོར་དུས་དང་། བླ་མ་དམ་པས་ཡར་ཀླུངས་



295
རྒྱལ་རབས་འཕྲུལ་གྱི་ལྡེ་མིག
ཆོས་འཁོར་དུས་སུའང་བརྩིས་པར་སྣང་། བཞི་པ་དཔལ་ཆེན་འོད་པོ་ལྕགས་རྟ་ལ་
འཁྲུངས། ང་བཞི་པ་ཆུ་ཕག་ལ་གཤེགས། དེ་ལ་སྲས་གཉིས་ལས་ཆེ་བ་ས་སྐྱ་པཎྜི་ཏ་
ཆུ་སྟག་ལ་འཁྲུངས། རྗེ་བཙུན་བསོད་ནམས་རྩེ་མོ་གཤེགས་ལོ་ཡིན། གཅུང་ཟངས་
ཚ་བ་བསོད་ནམས་རྒྱལ་མཚན་ཤིང་འབྲུག་ལ་འཁྲུངས། ང་དྲུག་པ་ས་ཕག་ལ་གཤེགས།
དེ་ལ་སྲས་ཆོས་རྒྱལ་འཕགས་པ། འགྲོ་མགོན་ཕྱག་ན། རིན་ཆེན་རྒྱལ་མཚན། ཡེ་
ཤེས་འབྱུང་གནས་དང་བཞི། ཕྱག་ནའི་སྲས་དྷརྨ་པ་ལ། ཡེ་ཤེས་འབྱུང་གནས་ཀྱི་
སྲས་བདག་ཉིད་ཆེན་པོ་བཟང་པོ་དཔལ། འདི་ལ་སྲས་བསོད་ནམས་བཟང་པོ། ཀུན་
དགའ་བློ་གྲོས། མཁས་བཙུན་ནམ་ལེགས། ནམ་མཁའ་རྒྱལ་མཚན། ཀུན་དགའ་
ལེགས་པའི་འབྱུང་གནས། ཀུན་དགའ་རྒྱལ་མཚན། ཀུན་དགའ་ལེགས་པའི་རྒྱལ་
མཚན། ཀུན་དགའ་ཉི་མའི་རྒྱལ་མཚན། དོན་ཡོད་རྒྱལ་མཚན། བསོད་ནམས་
རྒྱལ་མཚན་དང་བཅུ། གཞན་གཞོན་ནུ་ལ་གཤེགས་པ་གཉིས་དང་བཅུ་གཉིས་འཁྲུངས།
བསོད་ནམས་བཟང་པོའི་སྲས་དབང་རཉྩ། ཀུན་དགའ་རྒྱལ་མཚན་པ་རབ་ཏུ་མ་བྱུང་
གོང་གི་སྲས་ཆོས་ཀྱི་རྒྱལ་མཚན་དང་། བློ་གྲོས་རྒྱལ་མཚན་གཉིས། དབང་ཀུན་དགའ་
ལེགས་པའི་རྒྱལ་མཚན་ལ་སྲས་བསོད་ནམས་དང་གྲགས་པ་རྒྱལ་མཚན་གཉིས། མཁས་
བཙུན་པའི་སྲས་བླ་མ་ཀུན་རིན་པ། ཆོས་ཀྱི་རྒྱལ་མཚན་པའི་སྲས་ཐེག་ཆེན་ཀུན་བཀྲས་
པ་སོགས་སོ། ། །
དེ་ཡང་ཆོས་རྗེ་ས་སྐྱ་པས་མཁས་པའི་བྱ་བ་རྣམ་པ་གསུམ་གྱི་སྒོ་ནས་བསྟན་པ་
རིན་པོ་ཆེའི་སྲོག་བཟུང་སྟེ་ས་སྐྱ་པ་ཞེས་པའི་སྒྲ་ཆེན་པོ་ཕྱོགས་ཀུན་ཏུ་བསྒྲགས་པའི་སྙན་
པ་གསན་ཏེ། ཉིད་ཀྱིས་དགུང་ལོ་རེ་གསུམ་བཞེས་པའི་ཤིང་འབྲུག་ལ། རྒྱལ་པོ་ཆེན་



296
རྒྱལ་རབས་ཆོས་འབྱུང་།
པོ་གོ་ཏན་གྱིས་ཚེ་རིང་གནམ་གྱི་ཤེ་མོང་ལས་རྒྱ་བསོད་ནམས་དཔལ་གྱིས་མངོན་པར་
མཐོ། རྒྱལ་པོ་ངེད་ཀྱི་ལུང་། བོད་ས་སྐྱ་པཎྜི་ཏ་ཀུན་དགའ་རྒྱལ་མཚན་དཔལ་བཟང་
པོ་ལ་བཟློ་བ། ཞེས་སོགས་ཀྱིས་ཆབ་ཤོགས་གསེར་ཡིག་པ་དང་བཅས་པ་མངགས་ནས་
གདན་འདྲེན་དུ་བཏང་བ་ལས། འཕགས་པ་བློ་གྲོས་རྒྱལ་མཚན་དགུང་ལོ་བཅུ་བཞེས་
པ་དང་། ཕྱག་ན་དྲུག་ལོན་པ་ཞིག་ཕྱགས་ཕྱིར་ཁྲིད་དེ་གོང་དུ་བྱོན། རྒྱལ་པོ་བློན་
འབངས་འཁོར་བཅས་ཐེག་པ་ཆེན་པོའི་ཆོས་ཀྱིས་ཚིམ་པར་མཛད་དེ། བདུན་ཅུ་བཞེས་
པའི་ལྕགས་ཕག་ལ་བྱང་ངོས་སྤྲུལ་བའི་སྡེར།(མེ་ཏོག་ར་བའི་སྡེ་དང་གཅིག）སྐུའི་བཀོད་པ་
བསྡུས། དེའི་ཚེ་འགྲོ་མགོན་འཕགས་པས་དགུང་ལོ་བཅུ་བདུན་བཞེས། བཅུ་དགུ་པ་
ནས་སེ་ཆེན་རྒྱལ་བུར་བཞུགས་པའི་བླ་མཆོད་མཛད། ཉི་ཤུ་རྩ་གཅིག་པ་ཤིང་ཡོས་
ལ་མེ་ཏོག་ར་བའི་སྡེར་(འུ་ཡུག་པ་ཆེ་པོ་མ་གཤེགས་ན་དབུས་སུ་མཛད་གྱུར་འདུག)བསྙེན་པར་
རྫོགས། ཉེར་དྲུག་པ་ལྕགས་སྤྲེལ་ལ་སེ་ཆེན་རྒྱལ་སར་ཐོན་པས་གོང་མའི་བླ་མར་གྱུར་
ཏེ༑ གནམ་ལ་ཉི་ཟླ་ཟུང་གཅིག་དང་། ས་ལ་མཆོད་ཡོན་རྣམ་གཉིས་ཞེས་སྙན་གྲགས་
ཆེ༑ སོ་གཅིག་པ་ཤིང་གླང་ལ་བོད་དུ་ཕེབས། སླར་ས་མོ་སྦྲུལ་ལ་གོང་དུ་བྱོན་ཏེ།(འདིས་
རས་ཤིང་ཁུན་གྱི་ལྷ་ཁང་བཞེངས།)ལོ་བདུན་བཞུགས་ནས་ཞེ་གཉིས་པ་མེ་བྱི་ལ་ས་སྐྱར་ཕེབས།
དེ་ཡང་སེ་ཆེན་གན་གྱི་རྒྱལ་པོས་བོད་ཆོལ་ཁ་གསུམ་(དབུས་གཙང་མདོ་ཁམས་གསུམ་
ལ་ཟེར།)བླ་མ་འཕགས་པ་རིན་པོ་ཆེ་ལ་དབང་ཡོན་དུ་ཕུལ། བླ་མས་བླ་མའི་བྱ་བ་མཛད་
པ་སྟེ། ཐུགས་དགོངས་མཆོག་ཏུ་བཟང་བས། བོད་ཀྱི་ཆོས་པ་རྣམས་རང་རང་གི་
ཆོས་ལུགས་སྐྱོངས་(དེ་དུས་བོད་ཀྱི་ཆོས་པ་ཐམས་ཅད་ས་སྐྱ་པར་བསྒྱུར་ན་དབང་ཡོད།)ཤིག་པའི་
ཧོར་གྱི་འཇའ་ས་བསྒྲགས། དཔོན་ཆེན་ན་རིམ་དུ་བསྐོས་པ་རྣམས་ཀྱིས་འཇིག་རྟེན་



297
རྒྱལ་རབས་འཕྲུལ་གྱི་ལྡེ་མིག
པའི་བྱ་བ་བྱེད་པ་སྟེ། དཔོན་ཆེན་ལ་སྔ་བ་ཤཱཀྱ་བཟང་པོ་རྒྱལ་པོའི་ལུང་གིས་བོད་ཆོལ་
ཁ་གསུམ་ལ་དབང་བའི་དམ་ཁ་བྱིན་ནས་དཔོན་ཆེན་དུ་བསྐོས། རྒྱབ་གནོན་གྱི་ཁྲིམས་
བདག་ངོ་བོ་གོང་རང་ནས་མཛད་དེ། ལུང་བསྒྱུར་བ་དང་ཁྲལ་བསྡུད་སླ་བའི་ཕྱིར་དུ་
ཧོར་དུད་རྩིས་ནས་གཙང་ནས་ལ་སྟོད་ལྷོ་བྱང་ཤགས་པ་གསུམ། ཆུ་ཞལ་མགུར་གསུམ་
ཏེ་ཁྲི་སྐོར་དྲུག་དང་། དབུས་ནས་གཡའ་ཕག་ཐང་གསུམ། རྒྱ་འབྲི་མཚལ་གསུམ་
ཏེ་ཁྲི་སྐོར་དྲུག་དང་། ཡ་འབྲོག་ཁྲི་སྐོར་ཏེ་ཁྲི་བསྐོར་བཅུ་གསུམ་ལ་སོ་སོར་ཁྲི་དཔོན་
བསྐོས་ནས་འཇའ་ས་གནང་ཞིང་། ཁྲི་དཔོན་རྣམས་ཀྱིས་ཀྱང་རང་རང་གི་འོག་ཏུ་སྟོང་
དཔོན་བཅུ་བཅུ་བསྐོས་པ་ཡིན་འདུག
དེ་ཡང་དཔོན་ཆེན་ཤཱཀྱ་བཟང་གི་ལས་ཐབས་སུ་ལྷ་ཁང་ཆེན་མོའི་ལྕགས་རི་
ཕྱི་ནང་དང་། ཁང་གསར་ཆེན་མོ་རྩིགས། ཁོང་འདས་ནས་ནང་ཆེན་ཀུན་དགའ་བཟང་
པོ་དཔོན་ཆེན་དུ་བསྐོས། འདིས་རིན་ཆེན་སྒང་བླ་བྲང་དང་། ལྷ་ཁང་ལྕགས་རི་དང་
བཅས་པ་བཏབ། ཁོང་གིས་ལས་ཁ་གཏད་ནས་རིམ་པ་བཞིན་དཔོན་ཆེན་ཞང་བཙུན།
ཕྱུག་པོ་སྒང་དཀར་བ། བྱང་རིན་པ་དང་གསུམ་བླ་མའི་ཞལ་ལྟས་བསྐོས། འདི་ལྟར་
ན་བླ་མ་འཕགས་པ་དབུས་སུ་སྔ་རེས་ཕེབས་པ་ནས་དཔོན་ཆེན་བསྐོས་པར་བྱ་དགོས་
པ་འདྲ། བླ་མ་དགུང་ལོ་ཞེ་གསུམ་པ་མེ་མོ་གླང་གི་ལོ་ལ་འཆིམས་ཐམས་ཅད་མཁྱེན་
པ་གྲལ་དབུར་སྤྱན་དྲངས་ནས་ཆུ་མིག་ཆོས་འཁོར་ཆེན་མོར་གྲགས་པ་མཛད། དགུང་
ལོ་ཞེ་དྲུག་པ་ལྕགས་འབྲུག་ལ་སྐུ་ཞི་བར་གཤེགས། དེ་ཡང་བླ་མ་རིན་པོ་ཆེ་དང་དཔོན་
ཆེན་ཀུན་དགའ་བཟང་གི་བར་དུ་ཉེ་གནས་ཆེན་མོས་ཕྲ་མ་བཅུག་ནས་བླ་མའང་མ་དགྱེས།
འདི་ཁོག་དུ་བཞག་ནས་ལྐོག་ཏུ་ཉེ་གནས་ཀྱིས་རྒྱལ་པོ་ལ་ཡི་གེ་ཕུལ་བས་རྐྱེན། བླ་མ་



298
རྒྱལ་རབས་ཆོས་འབྱུང་།
གཤེགས་(ཧོར་དམག་བོད་དུ་བོས་པ་དགོངས་དོགས་ནས་ཉེ་གནས་ཀྱི་བཀྲོངས་ཞེས་ཀྱང་ཟེར།)པའི་
ཕྱི་ལོ་ལྕགས་སྦྲུལ་ལ་སེ་ཆེན་གྱི་ལུང་གིས་ཧོར་དམག་བོད་དུ་ཤོར་ཏེ། ཉང་སྨད་བྱ་
རོག་རྫོང་ཁབ་ནས་དཔོན་ཆེན་པ་བསད། དེ་ཡང་ཁོ་འཆི་ཁར་གོས་དཀར་པོ་དང་། ཞྭ་
ནག་པོ་གཅིག་གྱོན་འདུག་པས་གཏམ་ཕྱིས་སུ་རྒྱལ་པོས་གསན་པ་ན་ཉེས་པ་མེད་པའི་
བརྡར་དགོངས་ནས་དམག་དཔོན་རྣམས་ལ་བཀའ་སྐྱོན་ཕེབས་པ་ཡིན་འདུག ལོ་འདི་
ལ་དབོན་པོ་དྷརྨ་པཱ་ལ་གདན་སར་བྱོན།
དཔོན་ཆེན་བྱང་རིན་གྱི་དུས་སུ་སེ་ཆེན་གྱི་ཐུགས་ལ་བཏགས་ནས་ཤེལ་དམ་
གནང་། བྱང་རིན་གྱི་རྗེས་སུ་དཔོན་ཆེན་དཀོན་གཞོན། དེ་ནས་དཔོན་ཆེན་གཞོན་
དབང་སྟེ་འདིའི་རིང་ལ་ཆེ་གསལ་ཆེན་མོ་དང་དབུས་གཙང་གི་ཁྲིམས་ཀྱི་ཞིབ་ཆ་ཕལ་
ཆེ་བ་བྱས། དེ་ནས་དཔོན་ཆེན་བྱུང་རྡོར། དེ་ནས་དཔོན་ཆེན་ཨག་ལིན་ཏེ། འདིས་
གདན་སའི་ལྕགས་རི་ཕྱི་མ་དང་། དཔོན་པོ་རིའི་ལྕགས་རི་བཏབ། དཔོན་ཆེན་འདི་
གསུམ་གྱི་བར་ལ་འབྲི་ཁུང་པ་དང་འཐབ། ཁྱད་པར་ལག་ལེན་གྱི་རིང་ལ་འབྲི་ཁུང་
གླིང་ལོག་ཏུ་གྲགས་པའི་བཅོམ་ཁྱེར་ཆེན་པོ་དེ་བཏང་། གླིང་ལོག་དེ་བུ་སྟོན་རིན་པོ་
ཆེ་འཁྲུངས་པའི་ལྕགས་ཕོ་སྟག་གི་ལོ་ལ་ཡིན། དེ་ནི་ཕལ་ཆེར་འདིའི་གོང་ཐོག་ཁ་བ་
རིན་ཆེན་སེངྒེས་འབྲི་ཁུང་གདན་ས་མཛད་པའི་ལོ་བདུན་པ་ཤིང་བྱ་ལ་བྱ་ཡུལ་གཟིམས་
ཆུང་མ་གཏོགས་གླིང་ཐམས་ཅད་མེ་ལ་བསྲེགས་(མཁན་པོ་གཙང་བསྟོན་པ་ཡང་བཀྲོངས།)པའི་
མཐོང་ཆོས་སུ་བྱེད་པ་ཡིན་འདུག དེ་ནས་ལོ་བཞི་པ་ཤིང་ཕོ་རྟ་ལ་གོང་མ་སེ་ཆེན་
གཤེགས། (འཕགས་པ་གཤེགས་པའི་ལོ་བཅུ་བཞི་པ་ཡིན།)དེ་ནས་ལོ་བཅུ་པ་མེ་རྟ་ལ་བདག་ཉིད་
ཆེན་པོ་བཟང་པོ་དཔལ་གདོན་སར་བྱོན། འདི་པ་གོང་དུ་བྱོན་པ་རྒྱལ་པོ་ཨོལ་བྱ་ཐུལ་



ས
=
-
-
----
-
299
རྒྱལ་རབས་འཕྲུལ་གྱི་ལྡེ་མིག
གྱི་རྒྱལ་སྲིད་སྐྱོང་བའི་དུས་ཡིན་ཚོད་འདུག གདན་སར་ལོ་བཅུ་བདུན་བཞུགས་ནས་
ཆུ་ཁྱི་ལ་གཤེགས། དེ་ནས་ལོ་གསུམ་པ་ཤིང་མོ་གླང་ལ་མཁས་བཙུན་ནམ་མཁའ་ལེགས་
པ་གདན་སར་བཏོན། ཤིང་གླང་འདི་འགྲོ་མགོན་འཕགས་པ་གོང་ནས་སྔ་རེས་བྱོན་
པའི་ཤིང་གླང་ནས་དྲུག་ཅུ་སྐོར་གཅིག་སོང་བ་དེ་ཡིན། དེ་ནས་ལོ་བཅུ་དགུ་པ་ཆུ་ལུག་
ལ་མཁས་བཙུན་པ་གཤེགས། བདག་ཉིད་ཆེན་པོའི་སྲས་ནམ་མཁའ་རྒྱལ་མཚན་པ་
དང་། ཀུན་དགའ་ཉི་མ་རྒྱལ་མཚན་པ་སོགས་གོང་དུ་བྱོན་པ་རྒྱལ་པོ་ཐོ་གན་གྱི་དུས་
ཡིན་པ་འདྲའོ། །
ཨག་ལེན་གྱི་རྗེས་སུ་དཔོན་ཆེན་གཞོན་དབང་སྐྱུར་ནས་བསྐོས། དེ་ནས་རིམ་
པ་བཞིན་ལེགས་པ་དཔལ། སེངྒེ་དཔལ། འོད་ཟེར་སེངྒེ། ཀུན་དགའ་རིན་ཆེན། དོན་
ཡོད་དཔལ། ཡོན་བཙུན། ཡང་འོད་ཟེར་སེངྒེ། རྒྱལ་བ་བཟང་པོ། དབང་ཕྱུག་
དཔལ། བསོད་ནམས་དཔལ། ཡང་རྒྱལ་བ་བཟང་པོ་སྟེ་འདིའི་རྒྱུད་པས་ཤངས་དང་
རྟ་ནག་གི་བདག་ཡུན་རིང་དུ་བྱས་ལ། དེང་སང་ནི་འཕན་ཡུལ་ཨུ་རྒྱན་གཞིས་ཁ་དང་
སྟོད་ལུང་ཕུར་ཡོད། དེ་ནས་དཔོན་ཆེན་དབང་བརྩོན། ནམ་མཁའ་བསྟན་པ། དཔལ་
འབུམ་སྟེ་འདིའི་རྒྱུད་པ་དབུ་རུ་(སྒོས་སྣ་ར་མ་སྒང་པ།) སྟོད་སྨད་ན་ཡོད། དེ་ནས་བློ་ཆེན།
དེ་རྗེས་གྲགས་དབང་སྟེ། འདིའི་རྒྱུད་པ་ཀླུངས་ཤོད་(རྒྱབ་ར་བ། )ན་ཡོད། དེ་ཡང་
མཁས་བཙུན་པ་གདན་སར་བཞུགས་པའི་དུས་སུ་རྒྱལ་བ་བཟང་པོ་དང་དབང་བརྩོན་
གྱི་དཔོན་ཆེན་གྱི་ལས་ཀ་སྔ་ཕྱིར་བཟུང་། འདི་གཉིས་ཀྱི་རིང་ཕག་མོ་གྲུ་པ་དང་འཐབས་
པ་ལྕགས་སྦྲུལ་ཤར་བ་ཙམ་ནས་ས་སྐྱ་པའི་དབུས་ཀྱི་ས་ཆ་རྣམས་འདུམས་པའི་མགོ་
བརྩམ་འདུག དེ་ལ་དཔོན་ཆེན་ནི་བཤད་པ་ལྟར་ས་སྐྱ་བའི་ཁྲིམས་བདག་དང་། ནང་



རྒྱལ་རབས་ཆོས་འབྱུང་། 300
ཆེན་ནི་ནང་གི་གཉེར་པར་འདུག་ལ། དེའི་རྒྱུད་པས་ཉང་ཤབ་ཏུ་ས་བཟུང་། བར་
སྐབས་ནས་སེ་རུ་བསོད་ནམས་དཔལ་དང་། ནང་ཆེན་ཀུན་དགའ་འཕགས་ཏེ་སྐུ་མཆེད་
གཉིས་བྱུང་བའི་དང་པོས་ཉང་སྟོད་རྩེ་ཆེན་དང་། ཤབ་སྟོད་སེངྒེ་རྩེ་གཉིས་བཟུང་ཀུན་
མཁྱེན་འཕགས་འོད་དང་། ཆོས་རྗེ་ཤེས་སེང་བ་བླ་མཆོད་དུ་བསྐུར་ཏེ་ལྷུན་པོ་རྩེའི་ཆོས་
སྡེ་གསར་འདེབས་(ཆོས་ལུགས་དགེ་ལྡན་པ་ཉག་ཅིག་ཡིན།)སོགས་དཀར་ཕྱོགས་ཀྱི་མཛད་
པ་བཟང་པོ་གྲུབ། དེ་རྗེས་དཔོན་རབས་གསུམ་བཞིའི་(ཕ་རྒོད་ཁྱུང་རྒྱལ་དང་ཡུལ་འཁོར་
བསྲུངས།)རིང་ལུགས་གཉིས་ཀའི་ཚུགས་ཆེ་བར་བྱུང་ནའང་། བར་སྐབས་ཞིག་རིན་
སྤུངས་པའི་དབང་དུ་བཏང་སྟེ། རྒྱང་མཁར་རྩེ་བ་དམིགས་མེད་དུ་གཏོང་བའི་རྩིས་
ཀྱིས་དཔུང་འཁྱེར་ལུགས་བྱེད་པ་དང༌། སླར་རིན་སྤུངས་པ་ལ་དཔུང་ཤེད་ངོམ་པ་
སོགས་བྱེད་པ་མ་མཁས་པས་རྐྱེན། དེང་སང་སྡེ་ཚུགས་རྣམ་པར་གཞིག་གོ །
ཀུན་དགའ་འཕགས་ཀྱིས་ཆུ་ཤར་ཁར་རྒྱང་མཁར་རྩེ་རྩིཊ་ཏེ་སྡེ་ཚུགས་བཟུང་
བ་ནས་རྩེ་ཤར་ནུབ་གཉིས་ཅེས་ཟེར། དེའི་སྲས་རབ་བརྟན་ཀུན་བཟང་འཕགས་སྔ་སོར་
རྩེ་ཆེན་པ་དང་ཁུ་དབོན་མ་མཐུན་ནས་གོང་མ་གྲགས་པ་རྒྱལ་མཚན་པའི་གཟིམ་དཔོན་
གྱི་ལས་ཀ་བཟུང་། བར་སྐབས་ནས་གོང་མ་མ་དགྱེས་ཏེ་ཁྲི་དམག་རྒྱང་མཁར་རྩེར་
མཁྱོགས་དགོས་པ་བྱུང་། ཡར་ཀླུངས་པ་རྣམས་དགྲ་ཉང་སྟོད་ཤར་ཁ་བ་ཞེས་པའང་
ཡོད་དོ། །ཕྱིས་སུ་མཁས་གྲུབ་རིན་པོ་ཆེ་བླ་མཆོད་དུ་བཀུར་ཏེ་དཔལ་འཁོར་བདེ་ཆེན་
གྱི་ཆོས་སྡེ་ཆེན་པོ་(དགེ་ལྡན་པ་གཙོ་ཆེ་བར་ཡོད།)འདེབས་པ། སྐུ་འབུམ་ཆེན་མོ་དང་གོས་
སྐུ་ཆེན་མོ་བཞེངས་པ་སོགས་ཕུན་སུམ་ཚོགས་པའི་དགེ་ལས་མི་འདྲ་བ་སུམ་ཅུ་རྩ་དྲུག་
ཙམ་གྲུབ་ཅེས་ཟེར། གསེར་གྱི་བཀའ་འགྱུར་ནི་དེ་ནས་བཟུང་སྟེ་དེང་སང་གི་བར་དུ་



301
རྒྱལ་རབས་འཕྲུལ་གྱི་ལྡེ་མིག
ཡང་བཞེངས་པ་རྒྱུན་མ་ཆད་པ་སྟེ་སྡེ་དཔོན་གཅིག་ལ་དཀར་ཕྱོགས་ཀྱི་མཛད་པ་རྔམས་
ཆེ་ཤོས་སུ་འདུག དེའི་སྲས་རབ་བརྟན་བཀྲིས་འཕགས། དེ་ལ་སྲས་དོན་གྲུབ་འཕགས་
སོགས་འཕགས་སྡེ་གཉིས་འཁྲུངས་ནས་སྡེ་ཚུགས་བཟུང་བའི་བློན་པོ་དཔོན་ཡིག་པད་
རྒྱལ་(འདིའི་རྒྱུད་པ་རྣམ་སྲས་གླིང་པ་ཡིན།)དུ་གྲགས་པས་བྱས། དཔོན་བློན་འདི་གསུམ་
གྱི་རིང་གཞིས་ཁ་བ་ལ་རྒྱང་རོ་སྤེལ་སྐྱའི་ཇུས་ཉེས་ཆེན་པོ་དེ་བཏང་། སྐབས་ཤིག་ནས་
རྩེ་ཆེན་པ་ཕྱོགས་འགྱུར་བ་འདྲས་རྫོང་གཞིས་ལ་ཤོར་གོད་ཡོད་པའི་མཚན་ཇུས་འབྲིང་
བ་ཡུན་རིང་ཙམ་བྱུང་། སྲས་དེང་སང་གི་བདག་པོ་འདིའི་རིང་སྣེ་གདོང་རྩེ་ནས་རྒྱབ་
སྙེར་མཛད་པས་མངའ་ཞབས་རྙིང་ཁུངས་ཚགས་སུ་ཚུད་ཅིང་། སླར་གཞིས་ཁ་བ་དང་
སྲིད་དུ་སྦྲེལ་བས་དེང་སང་ནི་རྩེ་ཆེན་གྱིའང་བདག་བྱས་ཏེ་(སླུས་སྟོབས་ཀྱི་འཕྲོགས།)མངའ་
ཐང་ཤིན་ཏུ་མཐོ་བར་ཡོད། །
ལྷོ་པ་ནི་རྒྱལ་པོའི་ལུང་གི་གཡའ་འོལ་ནས། བྲང་པོ་ཡན་གྱི་ལ་སྟོད་ལྷོའི་ཡུལ་
ལྗོངས་ལ་དབང་བའི་ཁྲི་དཔོན་གྱི་འཇའ་ས་ལོན་པ་ནས་སྡེ་ཚུགས་ཤིན་ཏུ་ཆེ། སི་ཏུ་
ཆོས་རིན་པ་དང་བདག་པོ་ལྷ་བཙན་སྐྱབས་ཁུ་དབོན་གྱི་དུས་སུ་མཁན་ཆེན་ཆོས་རྒྱལ་
བ་རྩ་བའི་བླ་མར་ཁུར་ནས་ཤེལ་དཀར་ཆོས་སྡེ་འབུལ་བ་སོགས་ཞབས་ཏོག་ཕུན་སུམ་
ཚོགས་པ་མཛད། སྐབས་ཤིག་ནས་བྱང་པ་དང་འཐབས་པས་ཕམ་ཏེ། རྫོང་གཞིས་
ལ་ཤོར་གོད་ཆེན་པོ་བྱུང་འདུག་ནའང་། ཡང་འཐབས་པས་ཚུར་ལོན། སླར་ཞལ་
ངོ་སྐུ་མཆེད་མ་མཐུན་ཞིང་དཔོན་སྐྱ་སྟོང་པོ་སྐོར་གསུམ་ཡང་བློ་མི་མཐུན་པ་སོགས་
ནས་བར་སྐབས་ཞིག་དུས་མི་བདེ་བ་ཆེན་པོ་བྱུང་། དེང་སང་གི་བདག་པོ་འདི་པ་བྱང་
པ་དང་བསྙེན་དུ་སྦྲེལ་བ་ནས་ཁྲི་སྐོར་གཅིག་ཏུ་འབྲེལ་བའི་སྡེ་ཚུགས་ཆེ་བར་ཡོད་དོ།།



རྒྱལ་རབས་ཆོས་འབྱུང་། །
302
བྱང་པ་ནི་ཞལ་ངོ་གཅིག་གིས་འཕགས་པ་རིན་པོ་ཆེའི་ཕྱག་ཕྱིར་གོང་དུ་ཕྱིན་
ནས་སེ་ཆེན་གྱི་བླ་མ་ཐོབ་པས་ཏི་ཤྲཱི་གྲགས་པ་འོད་ཟེར་ཞེས་ཟེར། ཧོར་དཀར་གྲགས་
འོད་མའང་འདིའི་སྒོ་ནས་མིང་དུ་ཆགས། ཁོང་གི་དྲིན་ལས་རྒྱལ་པོའི་ལུང་གིས་སྐྱར་
སྐྱ་ནས་འཇད་ཡན་གྱི་ལ་སྟོད་བྱང་གི་ཡུལ་ལྗོངས་ལ་དབང་བའི་ཁྲི་དཔོན་གྱི་འཇའ་ས་
ལོན་པ་ནས་མངའ་ཐང་ཆེ། རྫོང་བྱི་གྲགས་རིན་གྱིས་ཕག་མོ་གྲུ་པའི་དམག་ཆེན་ལན་
གཅིག་བྱང་དུ་ཁྱེར་འདུག་ཀྱང་ཡོ་འཁྱོམས་ཆེར་མ་ཐུབ། ཁྱད་པར་བདག་པོ་རྣམ་རྒྱལ་
གྲགས་པ་(རྒྱལ་པོ་པཎྜི་ཏར་བྱེད།)དང་དཀོན་མཆོག་ལེགས་པ་སྐུ་མཆེད་ཀྱི་རིང་གཞིས་
བྱང་གཉིས་སྲིད་དུ་སྦྲེལ་བས་ལྷོ་པའི་ས་ཆ་འགའ་ཚུར་ཆོད་པ་མ་གཏོགས་སྡེ་འཁྲུག་ལུང་
མ་བསྟན་མཛད་མ་དགོས། དངུལ་ལས་གྲུབ་པའི་དུས་ཀྱི་འཁོར་ལོའི་གཞལ་ཡས་ཁང་
དང་། བྱམས་ཆེན་གྱིས་གཙོས་པའི་གསེར་ཟང་ལས་གྲུབ་པའི་སྐུ་འདྲ་མང་པོ་དང་།
བཀའ་འགྱུར་བཞེངས་པ། ཆོས་སྡེའི་བཤད་གྲྭ་བཟང་པོའི་བདག་རྐྱེན་མཛད་པ་སོགས་
ཡ་མཚན་མཆོག་ཏུ་ཆེ། ཆོས་ལུགས་ངོ་བོ་ས་སྐྱ་པ་ཉག་ཅིག་ལ་མོས་པའི་སྟེང་ནས་
ཇོ་ནང་པ། བོ་དོང་པ། བྱང་སེམས་གཞོན་དུ་རྒྱལ་མཆོག་ལ་སོགས་བླ་མར་བཀུར་
ཞིང་མངའ་ཞབས་ཀྱི་དགེ་ལྡན་པའི་གྲྭ་པ་གྲྭ་ཚང་རྣམས་ལའང་ཞབས་ཏོག་ཆ་མཉམ་
(བདག་པོ་འཇམ་དབྱངས་པའི་སྲས་མོ་གཅིག་དཔོན་པོ་དགེ་ལྡན་པ་ཡིན།)དུ་བྱེད། དེ་ནས་བཟུང་
སྟེ་དེང་སང་གི་བར་དུ་ཡང་དཔོན་བློན་བཞུགས་བཙུན་པ་སོགས་ནས་ཁྲི་སྐོར་གྱི་སྡེ་ལ་
ཤོར་གོད་མེད་པ་དང་། ནོར་རྔམས་ཆེ་བ་དང་། དཀོན་མཆོག་ལ་གུས་པ་སོགས་ཀྱི་
ངོ་མཚར་ཆེ་བ་མུ་ཅན་དུ་ཡོད། སྣ་དཀར་རྩེ་པ་ནི་སེ་ཆེན་གྱི་ལུང་གིས་ཡར་འབྲོག་
ནས་བརྩམས་ཏེ། ལྷོ་བྲག་ཚུན་ལ་དབང་བའི་ཁྲི་དཔོན་གྱི་འཇའ་ས་ལོན་པ་ནས་སྡེ་ཚུགས་



303
རྒྱལ་རབས་འཕྲུལ་གྱི་ལྡེ་མིག
ཆེ༑ ས་སྐྱ་དཔོན་ཆེན་ཨག་ལེན་དུ་གྲགས་པའི་དྲག་ཤུལ་ཅན་དེ་ཡང་འདི་པའི་ཞལ་
ངོ་ཡིན། མངོན་དགའ་ཆོས་སྡེ་འདེབས་པ་སོགས་བསྟན་པའི་ཞབས་ཏོག་ཀྱང་མཛད།
ཁྲི་དཔོན་ནམ་མཁའ་བཟང་པོ་དང་ཧེ་རུ་ཀུན་དགའ་རྒྱལ་མཚན་ཁུ་དབོན་གྱི་རིང་པཎ་
ཆེན་འཇིགས་མེད་གྲགས་པ་(འདིས་ཆོས་རྗེ་བོ་དོང་བའི་རྣམ་ཐར་ཆེན་མོ་བརྩམས།)མཆོག་ཏུ་
བཀུར་བས་ཡར་འབྲོགས་པ་སྐྱ་སེར་མཐའ་དག་ཁོང་གི་གདུལ་བྱར་གྱུར། རིན་སྤུངས་
པ་དང་བསྙེན་སྲིད་དུ་འབྲེལ་བས་ཞོད་འཇགས་པ་བྱུང་ནའང་། (ཁོང་མཚན་ཇུས་ཚེ་རིང་ཁྲི་
སྐོར།)བར་སྐབས་ནས་དུས་མི་བདེ་བ་སྣ་ཚོགས་བྱུང་བ་དང་ད་དུང་ཀྱང་དེ་ཀའི་མུ་ཅན་
དུ་སྣང་ངོ་། །
གཡའ་བཟང་པ་ནི་འགྲོ་མགོན་རིན་པོ་ཆེའི་རྒྱུད་སློབ་ཆོས་རྗེ་ཆོས་སྨོན་ལམ་
པས་མེ་སྟག་ལ་གཡའ་བཟང་དགོན་པ་བཏབ་སྟེ། ཡར་ཀླུངས་ཤར་ནུབ། གཉལ་སྟོད་
སྨད། མཚོ་སྣ་གྲོ་ཤུལ་བྱར་ལས་སོགས་པའི་ཡུལ་ལྗོངས་རྣམས་སུ་ཆོས་མང་དུ་གསུང་
བའི་ཕྲིན་ལས་ཀྱི་རྒྱུན་ལས་ཉེ་གནས་ལ་ཁྲིད་དཔོན་གྱི་འཇའ་ས་ལོན་པ་སྡེ་ཚུགས་མཆོག་
ཏུ་ཆེ། བར་སྐབས་ནས་ཕག་མོ་གྲུ་པ་དང་འཐབས་པས་ཁྲི་འོག་རྣམས་ཤོར་ཏེ་སྡེ་ཚུགས་
གཞིག སྐབས་ཤིག་དཔོན་རྒྱུད་འགས་གཉལ་ཤེལ་མཁར་བཟུང་འདུག་ནའང་། བྱ་
ས་ལ་ཤོར། དེང་སང་མི་རྒྱུད་ཡིན་ངོས་གཅིག་གཉིས་ཡར་ཀླུངས་ན་སྣང་།
ཚལ་པ་ནི་ཞང་རིན་པོ་ཆེས་ཆོས་སྡེ་གཙུག་ལག་ཁང་གཉིས་ཀྱི་བདག་པོ་མཛད་
པའི་ཕྲིན་ལས་ཀྱི་རྒྱུན་ལས་ཉེ་གནས་ལ་ཁྲིད་དཔོན་གྱི་འཇའ་ས་ལོན་ཏེ་སྐྱིད་ཤོད་སྟོདསྨད་
ཀྱི་ས་བདག་མཛད། དཔོན་དབུ་འཕངས་མཐོ་བ་ཡང་དྲུང་ཆེན་སྨོན་ལམ་རྡོ་རྗེ། ཏའི་
སི་ཏུ་དགེ་བའི་བློ་གྲོས། (ཚལ་པ་ཐམས་ཅད་མཁྱེན་པ་ཟེར།)དྲུང་ཆེན་ཀུན་དགའ་རྡོ་རྗེ། (འདི་



304
=
རྒྱལ་རབས་ཆོས་འབྱུང་།
ཡང་མཁྱེན་པ་རྒྱ་ཆེ།)སོགས་ནང་དོན་དང་རྒྱལ་རབས་དེབ་ཐེར་ལ་མཁས་པ་མང་དུ་བྱོན།
ཁྱད་པར་སྨོན་ལམ་རྡོ་རྗེ་བས་ཆོས་འཁོར་གླིང་(ཤག་གཞོན་བས་གདན་ས་མཛད་།) བཏབ་
སྟེ་བཤད་གྲྭ་བཟང་པོ་བཙུགས་ཤིང་། མཁྱེན་རབས་ཀྱང་རྒྱ་ཆེ་བ་སྟེ། བུ་སྟོན་རིན་
པོ་ཆེའི་ཞལ་ནས་དེང་སང་གསུང་རབ་ཀྱི་གཟིགས་རྒྱ་ལ་ཚལ་པ་དབོན་པོ་ཁོང་ཆེ་ཞེས་
གསུང་སྐད། ཀུན་དགའ་རྡོ་རྗེའི་རིང་ཕག་མོ་གྲུ་པ་ལ་ཁྲི་འོག་ཕལ་ཆེར་ཤོར་ཏེ་བྱ་བྲལ་
ལ་ཐེག་པ་ཡིན་འདུག ཕྱིས་སུ་སྣག་དཔོན་རེ་ཙམ་མ་གཏོགས། གདུང་རྒྱུད་ཀྱི་རིམ་
པའང་ཆད་ཟེར།
རྒྱ་མ་བ་ནི་སྐྱེར་ཁུ་དབོན་ལུགས་གཉིས་ཀྱི་ཕྲིན་ལས་རྒྱས་པའི་ལྷ་སྡེའི་ཁོག་ཏུ་
ཉེ་གནས་ལ་འཕན་ཡུལ་ཚུན་དབང་བའི་ཁྲི་དཔོན་གྱི་ལས་ཀ་བླངས་པར་འདུག་ཅིང་།
རྒྱ་ཚལ་གཉིས་ཀས་ས་སྐྱ་པ་མངའ་ཐང་ཆེ་རིང་ཁོང་གི་ཤེད་ཁུར་ནས་འབྲི་ཁུང་པ་དང་
འཐབས། དབུ་རུ་སྟོད་པ་རྣམས་དགྲ་རྒྱ་མཚལ་བཀའ་གསུམ་ཟེར་བ་ཡང་ཡོད་དོ། །ཕག་
མོ་གྲུ་པའི་ལུང་རྒྱུགས་ནས་ནི་རྒྱལ་ཆེན་རྩེའི་ཁོག་ཏུ་ཁྲི་འོག་ཕལ་ཆེར་སོང་ནས། ཡར་
སྣོན་ནམ་རེ་འགའ་མཁར་རྩེ་དང་བསྒྲེལ་བའི་སྟེང་དུ་སྣེ་གདོང་རྩེ་ནས་ཁྲི་དཔོན་གྱི་ལས་
ཀ་རིམ་པས་ཞུས་པར་སྣང་ལ། ཕྱིས་དཔོན་ལེགས་ལྡན་པའི་(རྒྱལ་ཆེན་རྩེ་པ་དང་སྐུ་
མཆེད།)དུས་སུ་ནི་ཕག་མོ་གྲུ་པའི་སྡེ་སྲིད་དང་ཟློས་ཤིང་། མངའ་ཞབས་ཀྱི་དགེ་ལྡན་
པ་རྣམས་མཐར་འདོད་པ་དང་། རྗེ་རིན་པོ་ཆེའི་སྐུ་འདྲ་གཤིག་པ་སོགས་བྱེད་པ་འབྲིང་
ཙམ་དུ་གྱུར་པ་ལས་ཕྱི་ནང་དུ་དུས་མི་བདེ་བ་རྒྱུན་མར་ཡོད་པ་བྱུང་ངོ་། །
འབྲི་ཁུང་པ་ནི་ཆོས་རྗེ་འཇིག་རྟེན་གསུམ་མགོན་གྱིས་ས་མོ་ཕག་གི་ལོ་ལ་འབྲི་
ཁུང་ཐེལ་བཏབ་སྟེ། གདན་ས་སྟར་ཆགས་སུ་བྱོན་པའི་ལྔ་པ་ཅུང་རིན་པོ་ཆེའི་དུས་



305
རྒྱལ་རབས་འཕྲུལ་གྱི་ལྡེ་མིག
སུ་སྒོམ་པ་ལ་ཁྲི་དཔོན་གྱི་འཇའ་ས་ལོན་ནས་བྱར་དྭགས་ཚུན་ལ་ལུང་རྒྱུགས། དཔོན་
ཆེན་གསུམ་གྱི་རིང་ས་སྐྱ་པ་དང་འཐབས་པས་དང་པོར་རྒྱལ་ཕམ་སྤེལ་མར་བྱུང་ཡང་
སྣུབས་རྡོ་རྗེ་ཡེ་ཤེས་པའི་དུས་སུ་གླིང་ལོག་ཆེན་མོ་བྱུང་བ་ནས་བཟུང་སྟེ། མཐའ་རྒྱའི་
ཁྲི་འོག་ཕལ་ཆེར་འདུམས་པ་ཡིན་ཞེས་ཟེར། ཆོས་རྗེ་ཉེར་བརྒྱད་པའི་དུས་སུ་སི་ཏུ་ཤཱཀྱ་
བཟང་པོས་(མདུང་རུས་སྐྱ་རའི་ནང་ཚན་ནང་འགགས་པ་ཟེར།)ལས་ཀ་བཟུང་སྟེ་ཁྲི་ཁང་ལྷན་
གྲུབ་གླིང་བརྩིགས། ས་སྐྱ་བའི་སྟེངས་སུ་གོང་མ་ཏ་སིའི་དམག་གྲོགས་ཀྱི་དཔུང་གཏོང་
བ་བྱས་ཤིང་། རེས་འགའ་མ་མཐུན་ནས་ཤཱཀྱ་བཙན་གྱི་བུ་གཉིས་དང་གྲོས་བཏོན་ནས་
འོལ་ཁ་རྟག་རྩེ་ལ་སྙུས་རྩམས་པ་ཤཱཀྱ་བཙན་གྱིས་གོང་མ་ལ་ཞུས་ཏེ། བུ་གཉིས་ཆུ་
ལ་སྦྱར་བ་ན། འོན་པ་མི་མངས་ཀྱིས་ཤཀྱི་བཙན་ལ་དེ་འདྲ་ཕོད་པ་ཞེས་འཕྱས་གཏམ་
བྱས། ཕྱིས་ཏ་སིའི་གསུང་ཆེམས་སུ། ང་ཡི་མགོ་དང་སྟག་མགོ་སྟག་རྩེ་གསུམ་ཡོད་
ན་ཤཱཀྱ་བཙན་གྱིས་བྱས། དེ་ལ་འཐབ་པའི་རྣ་བ་འོན་པ་ཚོ། ཞེས་གསུང་པ་སྐད། འོན་
ཀྱང་གསུང་ཆེམས་སུ། འབྲི་ཞོས་ཞེས་གསུང་པ་དང་མཐུན་པར་སྡེ་འཁྲུག་ཆེན་པོ་ནི་
བྱུང་བར་མི་འདུག ཆོས་ཀྱི་རྒྱལ་པོའི་དུས་སུ་རྫོང་ཇི་བསོད་རིན་གྱིས་ཁུར་ཁུར་བ་བཀའ་
འགྱུར་ཚར་གཉིས་བཞེངས་པ་སོགས་དགེ་ལས་ཆེ་ཞིང་། བྱ་བ་གང་ཡིན་གྱོང་པོའི་
གཤིས་ཀྱིས་སྐྱོང་བ་ཞིག་སྟེ། ལན་གཅིག་བྱང་དུ་དམག་ཁྱེར་ཏེ་ཁྱུང་པོ་རུ་བ་དེད་པ་
ན་བྱང་བའི་མི་དཔོན་མང་པོ་འདུས་ཏེ། བར་བྱས་ཀྱང་མ་ཉན་པར་བྱང་ཕ་ཚད་དུ་
སྐྱལ་ནས་སྡེ་བཅོམ་ཞིང་། ཡང་ལན་གཅིག་རོང་པོ་དེད་པ་སྟག་ལུང་ཆོས་རྗེ་བཀྲིས་
དཔལ་བརྩེགས་པས་ཇ་གོས་དར་གྱི་གནང་བྱིན་མང་པོ་མཛད་ནས་བར་མཛད་ཀྱང་མ་
ཉན་པར་སྡེ་བཅོམ་པ་ཡིན་འདུག ཆོས་རྗེ་དོན་གྲུབ་རྒྱལ་པོ་བའི་དུས་སུ་གོང་མ་ཡེ་དབང་



306
-•
•--
-
--
རྒྱལ་རབས་ཆོས་འབྱུང་།
གིས་གོ་ཤྲིའི་འཇའ་ས་གནང་བ་ནས་གོ་ཤྲི་རིན་པོ་ཆེ་ཞེས་ཟེར། རྗེ་རིན་པོ་ཆེ་ལ་ཆོས་
འབྲེལ་གསན་ཏེ་དཀར་དགེ་འགལ་མེད་མཛད། སྐུ་ཞང་ཚུལ་རྒྱལ་གྱིས་བསྒོས་པའི་
ཁུར་ཁུར་བ་སྡེ་ཚུགས་བཟང་པོ་བྱུང་ནའང་། སྤྱིར་དཀར་ཕྱོགས་ལ་མོས་པ་མི་ཆེ་ཞིང་
ཁྱད་པར་རྐྱེན་མེད་པར་ལོ་དགོན་པ་ལ་སྡེ་དམག་དྲང་ནས་དགེ་འདུན་དཔོན་སློབ་བཅུ་
སྐོར་ཙམ་བཀྲོངས་པ་སོགས་བྱས། ཉི་ལམ་ད་ར་ཁ་ཆེས་ཁོང་བུ་དང་བཅས་པ་རྐྱེན་
ལམ་དུ་བཏང་བ་ལོ་བའི་མཐུ་ཡིན་ཟེར། ད་ར་ཁ་ཆེ་སྡོད་མི་(གུང་མཁར་བ།)བདེ་བའི་
ཤོམས་བྱུང་བ་ན་སྣེ་གདོང་རྩེར་རྒྱབ་སྙེར་ཞུས་པས་འཇགས་གཟུ་གནང་སྟེ་ཉེས་པ་ལས་
གྲོལ་བ་ཡིན་འདུག ཆོས་རྒྱལ་རིན་ཆེན་དཔལ་བཟང་པོའི་དུས་སུ་སྟག་ལུང་པ་དང་
ཟེར་རྩོད་ཕྲན་ཚེགས་མ་གཏོགས་སྡེ་འཁྲུག་ཆེན་པོ་མི་མཛད་པ་སོགས་ནས་བྱང་བོད་
ཀྱི་མི་སྡེ་མཐའ་དག་སོས་དལ་ཞིང་དཀར་ཕྱོགས་ལ་གུས་པ་ཡོད་འདུག སྟག་ཕུ་གོ་
ཤྲཱི་དང་མངའ་རིས་པ་ཡོན་ཏན་གྲགས་སོགས་ལ་ཆོས་འབྲེལ་གསན་ཏེ་དཀར་དགེ་གཉིས་
ཆར་ལ་ཐུགས་དད་སྦྱོང་། ཐུགས་རྒྱུད་བཟང་བ་དགེ་འདུན་གྱི་སྡེ་ལ་མཆོད་ཅིང་འབུལ་
མི་བྱུང་བ་སོགས་ཀྱང་བཙན་དུ་འཇུག་ཅིང་། ཐ་ན་དགེ་འདུན་རྣམ་པས་གསན་རྒྱུ་ཞེས་
པ་ཙམ་ལས་གཞན་སྤྲིང་ཡིག་མི་མཛད། དེ་དུས་བློན་པོ་མགོས་ཆེ་བ་ཡང་རོམ་པོ་ཉག་
ཆེ་གཉིས། གཞི་སྒོམ་བྱེས་སྒོམ་གཉིས། ཁྲི་རྫོང་གཉིས་ཏེ་དྲུག་ཡོད་པ་ལས། རོམ་
པོ་བ་བདེ་ལེགས་བཟང་པོའི་ཀླུངས་ཤོད་དུ་ཆོས་སྡེ་གོང་བཏབ། ཉག་ཚེ་བསོད་ནམས་
རྒྱལ་མཚན་གྱིས་དཔལ་འབར་དགོན་བཏབ། གཞི་བསྒོམས་ཡོན་ཏན་རིན་ཆེན་གྱིས་
ཆ་དཀར་ཆོས་སྡེ་བཏབ། བྱེས་སྒོམ་བསོད་ནམས་རྒྱལ་མཚན་གྱིས་དགེ་རྒྱས་ཆོས་
སྡེ་བཏབ། ཁྲི་ཁང་པ་མགོན་པོ་བཀྲིས་ཀྱིས་ཐང་སྐྱ་ཆོས་སྡེ་བཏབ། (ཕྱིས་ཀྱི་ཆོས་སྡེ་གསར་



307
རྒྱལ་རབས་འཕྲུལ་གྱི་ལྡེ་མིག
མ།)རྫོང་དཔོན་བསམ་གྲུབ་རྒྱལ་མཚན་གྱིས་མཆིན་སྡིངས་བཏབ།(ཕག་མོ་བ་དང་སྐུ་མཆེད་
ཡིན།) སླར་བྱེས་སྒོམ་རྒྱ་ལུ་དཔལ་(རྩེ་ཁ་མི་དཔོན།)གྲགས་ཀྱིས་གསེར་ཟངས་ལས་གྲུབ་
པའི་བྱམས་ཆེན་གྱི་སྐུ་དང་གསུང་རབ་མང་དུ་བཞེངས་པ་མཛད་ཅིང་དགེ་ལྡན་པའི་
བསྟན་པ་ལའང་ཤིན་ཏུ་གུས་པར་མཛད། ནང་སོ་དགེ་སློང་པས་རིན་ཆེན་སྒང་གི་ཆོས་
སྡེ་གསར་འདེབས་(གཙོ་ཆེ་བ་མཆིན་སྡིངས་སྤོས།)ལྟ་བུ་མཛད་ཅིང་གསེར་དངུལ་གྱི་བཀའ་
འགྱུར་དང་། རྒྱལ་བ་མི་འཁྲུག་བའི་གོས་སྐུ་ཆེན་མོ་བཞེངས། ཆོས་རྒྱལ་རིན་ཆེན་
དཔལ་བཟང་པོ་འདིས་བླ་དཔོན་སྦྲགས་པ་ལས་སྲས་གཉིས་འཁྲུངས་པའི་ཆེ་བ་དབང་
རིན་པོ་ཆེས་མཁར་ཐོག་གསོལ་སྐལ་དུ་བཞེས་ཏེ་ཐེལ་གྱི་བླ་ཟུར་མཛད། གཅུང་པོ་
བཅོ་ལྔ་རིན་པོ་ཆེས་བླ་དཔོན་སྦྲགས་པ་སྟག་རྩེ་བའི་སྲིང་མོ་བཞེས་པ་ལས་སྲས་གསུམ་
འཁྲུངས་པའི་ཆེ་བ་ཕག་མོར་བྱོན་ནས་བསྒོམ་པའི་ལས་ཀ་བཟུང་བ་ལ་སྲས་བྱམས་པ་
ཆོས་ཀྱི་རྒྱལ་མཚན་འཁྲུངས་ཏེ། གསེར་དངུལ་གྱི་བཀའ་འགྱུར་བསྟན་འགྱུར་བཞེངས་
པ་སོགས་དགེ་ལས་བཟང་ཞིང་། སྲས་གསུམ་ཀྱང་འཁྲུངས། །
གཅུང་ཆུང་བ་ཆོས་ཀྱི་རྒྱལ་པོས་སྤྲེ་ལུང་བཟུང་སྟེ་སྲས་རིན་ཆེན་ཕུན་ཚོགས་
པ་འཁྲུངས། འབྲིང་པོ་ཆོས་རྗེ་ཀུན་དགའ་རིན་ཆེན་པ་གདན་སར་བཞུགས་ཏེ། རིན་
པོ་ཆེ་ལས་གྲུབ་པའི་སྒོ་མངས་དང་། གསེར་དངུལ་གྱི་བཀའ་འགྱུར་བསྟན་འགྱུར་
བཞེངས་པ་སོགས་མཛད་པ་བཟང་པོ་གྲུབ་པ་ཡིན་ནའང་། སྐྱ་སེར་འགའ་ཞིག་གིས་
ཞུས་སྟབས་ལ་བཏང་བ་འདྲས་དབོན་རིན་ཆེན་ཕུན་ཚོགས་པ་ཡར་ཀླུངས་ལ་འབྱོན་དགོས་
པ་དང་། སྐུ་ཞང་སྟག་རྩེ་རྫོང་པ་ཕྱིར་ཕུལ་བ་དང་། ཕག་མོ་ནས་དད་ཀྱང་ཁུ་དབོན་
ནང་འཚམས་སུ་ཐུགས་མ་མཐུན་པ་དང༌། མངའ་ཞབས་ཀྱི་དགོན་པ་རྣམས་ལ་ཞྭ་



308
-
，
-
-
རྒྱལ་རབས་ཆོས་འབྱུང་།
བསྒྱུར་མཛད་པས་རྐྱེན། ཕྱི་ནང་དུ་སྡེ་འཁྲུག་ཁམ་ཆེ་བ་མཛད་དགོས་པ་གཅིག་དང་།
ཁྱད་པར་མེ་ཕོ་ཁྱིའི་ལོ་ལ་ཞྭ་སེར་དམར་གྱི་འཁྲུག་པ་ཆེན་པོ་དེ་ལངས། འདི་རེས་ཕག་
མོ་ནས་སེར་མོ་བ་དང་ཕྱོགས་གཅིག་དུ་སྒྲིལ། ལོ་ཕྱི་མ་མེ་མོ་ཕག་ལ་འབྲི་ཁུང་ཆོས་
རྗེ་གཤེགས་པ་དགེ་ལྡན་པའི་མཐུས་ཡིན་ཞེས་མི་མངས་གླེང་བའང་བྱུང་། དེ་ནས་སྡེ་
པ་ཐོག་ཁ་བས་སྔ་སོར་སྤུ་ལུང་ནས་དང་། དེ་རྗེས་ཕག་མོ་ནས་གདན་སར་གཅིག་ཏུ་
འབྱོན་པའི་ཞུ་འཇགས་སྒྲིགས་པ་ཕག་མོ་ནས་དང་དུ་བཞེས་ནས།(འབྲི་དགེ་ཁ་ཡན་ལྟ་བུར་
བཞག) ས་གླང་ལ་དབོན་རིན་ཆེན་ཕུན་ཚོགས་གདན་སར་བཏོན་ཏེ། ལོ་ཕྱི་མ་ལྕགས་
སྟག་ལ་སྲིད་ཕྱོགས་བསྒྱུར་བའི་ལུགས་བྱས། བློ་ཉེ་བརྒྱུད་དེ་སེར་མོ་བ་དང་འཐབ་པ་
ན་རང་ཕྱོགས་སུ་སྟག་ལུང་སྟེང་ཧོར། རྒྱ་མ་མཁར་རྩེ་མང་ར་བྱ་ཡུལ་གྱི་དཔུང་རྣམས་
ཁྲིད་ཆོག་པ་དང་། སེར་མོ་བའི་ཕྱོགས་སུ་སྡེ་པ་དང་དགོན་པ་མཐའ་རྒྱ་ན་ཡོད་པ་གཅིག་
ཀྱང་ལངས་པ་མེད་པའི་ཆེད་དུ་གོང་དཀར་ནས་ཕྱག་ཐམ་ཞུས་ཏེ་འབྲི་གདན་ཞུ་འཇགས་
སྒྲིག་སྟེ་མཐུན། ལོ་དེ་ཀའི་སྟོན་དུས་ཐོག་ཁ་བ་སྲིད་གཏོགས་ཀྱི་དཔུང་ཆ་དཀར་དང་
འོད་སྣའི་སྟེང་དུ་བཏེགས་པ། མལ་གྲོ་མདར་སེར་མོ་བ་དང་འཐབ་སྤྲོད་རེ་ཙམ་བྱས་
ནའང་དཔུང་ཁྱད་ཞུགས་པའི་དོན་གྱིས་ཆ་དཀར་ཤོར་ཤིང་འོད་སྣའང་བཟུ་ཁོག་ནས་
ཞྭ་བསྒྱུར། དེ་ནས་བཟུང་སྟེ་ཐོག་ཁ་བ་སྲིད་གཏོགས་སྡེ་སྲིད་ལ་འཁུར་ཤེ་ཆུང་དུ་སོང་
བ་ལ་དཔགས། མཁར་རྩེ་བས་དབུ་རུ་ལ་དམག་ཁྱེར་ནས་གནད་སྤྲད། དེ་མ་བཟོད་
པར་ཞུ་འཚམས་པ་རང་གིས་བྱང་དྲངས་ནས་སྡེ་སྲིད་ཀྱི་དཔུང་རུ་གཅིག་མཁར་རྩེར་
བཏེགས་ཏེ་བསྐོར་བ། ( ནུས་མ་ཐོན།)གཙང་དམག་གིས་བོད་ཡུལ་ཆོས་སུ་སླེབ་པ་ནས་
ཆིངས་སྡམས། འཚམས་འདིར་ཆོས་རྗེ་རིན་ཆེན་ཕུན་ཚོགས་པ་ཟུར་བཞུགས་མཛད་



309
རྒྱལ་རབས་འཕྲུལ་གྱི་ལྡེ་མིག
དེ༔ ཕག་མོ་ནས་དབོན་རིན་པོ་ཆེ་ཁྲི་ཐོག་ཏུ་བཏོན། དེ་རྗེས་མེ་བྱ་ལ་ཐོག་ཁ་ནང་
སོས་ཀོང་དམག་གཏོས་ཆེ་བ་དང་འགྲིལ་ནས་དཔུང་འོལ་ཁར་བཏེགས་ཀྱང་ནུས་མ་ཐོན།
ས་ཁྱི་འདི་ལ་འབྲི་གཙང་སྲིད་དུ་སྒྲིལ་བ་དང་། སྡེ་སྲིད་འཐབ་པའི་དུས་འཁྲུག་བྱུང་།
དེ་ཡང་དཔལ་ས་སྐྱ་བཏབ་ནས་ལོ་བརྒྱད་ཅུ་རྩ་དྲུག་ན་ཕག་མོ་གྲུ་པའི་གདན་ས་བཏབ།
དེ་ནས་ལོ་ཉི་ཤུ་རྩ་གཅིག་ན་འབྲི་གུང་ཐེལ་བཏབ། དེ་ནས་དེང་སང་གི་ས་ཁྱི་འདི་ཡན་
ལ་ལོ་སུམ་བརྒྱ་དང་དྲུག་ཅུ་འདས་སོ་ཞེས་ཤེས་པར་བྱའོ། །
སྟག་ལུང་པ་ནི་བོད་ཁྲི་བསྐོར་བཅུ་གསུམ་ལ་མི་གཏོགས་ཤིང་ཧོར་དུས་སུ་ལས་
ཀ་འདི་བླངས་ཀྱང་མི་འདུག སྟག་ལུང་ཐང་པ་ཆེན་པོ་བཀྲིས་(གདུང་ག་ཟི།)དཔལ་
བས་ལྕགས་ཕོ་བྱི་བའི་ལོ་ལ་སྟག་ལུང་གི་སྡེ་ཆེན་པོ་བཏབ་ཏེ། དར་བཀྲས་རོང་གསུམ་
དབང་དུ་བསྡུས་པས་སྡེ་གཙུག་ལག་ཁང་གཉིས་ཀའི་བདག་པོར་སོང་བ་ཡིན་འདུག རྒྱའི་
བསྟན་པ་བྱུང་བ་ན་གོང་མ་ཡེ་དབང་གིས་ཆོས་རྗེ་བཀྲིས་དཔལ་བརྩེགས་པ་ལ་དབང་
གི་འཇའ་ས་གནང་། འདི་པ་རྗེ་རིན་པོ་ཆེ་དང་དུས་མཚུངས་ཤིང་། མེས་ཀྱི་དབོན་
པོ་ཆོས་རྗེ་བཀྲིས་དཔལ་འོད་པས་རྗེ་ལ་གསུང་ཆོས་གསན་ཏེ། རིན་ཆེན་བྲག་གི་ཆོས་
སྡེ་འདེབས་པའི་ཐུགས་འཁུར་བཞེས་པ་སོགས་ལས་དགེ་ལྡན་པ་དང་འབྲེལ་ཆེ། དེའི་
དབོན་ཆོས་རྗེ་ངག་དབང་གྲགས་པ་དང་། ཧོར་ཁང་པ་ཚེ་དབང་གྲགས་པ་སྐུ་མཆེད་
ཀྱི་རིང་ཆོས་ཀྱི་ཕྲིན་ལས་རྒྱས་པར་མ་ཟད། སྟག་ལུང་ཐང་པའི་འཇིག་རྟེན་ཕྱོགས་
ཀྱང་བྱང་བོད་ཀྱི་མངའ་འབངས་གུང་ལ་རེག་ཅིང་། ཕྱི་ནང་ཐམས་ཅད་ནོར་གྱིས་
གང་སྟེ་ཟད་མི་ཤེས་པའི་ལོངས་སྤྱོད་ཡོད་ཟེར། སྐུ་གསུང་ཐུགས་ཀྱི་རྟེན་བཞེངས་པ་
སོགས་དགེ་ལས་ཀྱང་རྔམས་ཆེ། དེ་ལ་དབོན་གཉིས་བྱུང་བའི་བགྲེས་པ་གདན་སར་



310
རྒྱལ་རབས་ཆོས་འབྱུང་།
བཏོན་པ་རྐྱེན་མེད་པར་ཁད་ཉེར་གཅུང་ལ་གདན་ས་བཏད། སླར་གཅུང་གདན་སར་
བཞུགས་པ་ལ་རྩོད་པ་ཆེན་པོ་བཏང་། འདི་ལ་སྟག་ལུང་པ་རྣམས་སྔ་གོང་སངས་རྒྱས་
ཡར་བྱོན་གྱི་དབོན་པོ་བཀྲ་ཤིས་བླ་མ་དང་སངས་རྒྱས་དཔལ་བ་གཉིས་(འདིས་རི་བོ་ཆེ་
བཏབ།)གདན་ས་ལ་རྩོད་པའི་བཀག་ཡིན་ཟེར། གཅུང་བསོད་གྲགས་པ་གཤེགས་ནས་
གཅེན་པོ་ཀུན་སྤངས་བཀྲིས་དཔལ་བ་ཉིད་གདན་སར་ཡུན་རིང་དུ་བཞུགས་པ་ལྷ་ཆེན་
བཞེངས་པ་སོགས་རྣམ་དཀར་ཀྱི་མཛད་པ་ཆེ་ཞིང་འཇིག་རྟེན་གྱི་སྡེ་ཚུགས་ཀྱང་འབྲི་
སྟག་མགོ་མཉམ་དུ་ཡོད་པ་ལ་ཞལ་ངོ་གཅིག་གིས་ཆུ་རྟ་ལོར་ཐོག་ཁ་ནང་སོའི་དཔུང་
འཕན་ཕུལ་དུ་འགྲིམས་པའི་སྣ་གཤན་བྱས་པས་རྐྱེན། རྩེ་ནས་གོང་མ་ཅུང་མ་དགྱེས་
པ་ཡིན་འདུག འདིའི་ཁོག་ལོན་པ་འདྲས། ཉེ་ལམ་ཕག་མོ་ནས་དཔུང་བཏེགས་ཏེ་སྙིང་
རུག་གི་སྡེ་རྣམས་བླངས། འདི་མ་བཟོད་པར་ཐོག་ཁ་བ་སྲིད་དུ་རྩལ་ཏེ་དཔུང་བཏེགས་
པས་སྙིང་རུག་གིས་ས་ཆ་རང་སོར་ཆུད་པ་བྱུང་ནའང་། ཕྱིས་ཐོག་ཁ་ནང་སོའི་གཞན་
དབང་དུ་སོང་སྟེ་སེར་དམག་སྔ་ཕྱིའི་དུས་སྒར་ཕྱི་འབྲང་དགོས་པའི་སྡིག་ཡོམས་ཆེ་བ་
དང་། འབྲི་གདན་འཐབ་པ་ན་བྱེད་དཀའ་བ་བྱུང་ཞེས་གྲགས་སོ། ། །
ཁྲི་སྐོར་གཞན་ཆུ་མིག་པ། ཞལ་ལུ་བ། ཚོང་དུས་མགུར་མོ་བ། ཐང་པོ་ཆེ་
པ་བཞིའི་དཔོན་རབས་དང་མངའ་ཐང་འདི་བྱུང་གི་གཏམ་ནི་སུ་ལ་ཡང་མ་ཐོས་སོ། །
ཕག་མོ་གྲུ་པ་ནི་བོད་ཀྱི་ཁྲི་དཔོན་ཕལ་ཆེ་བ་བླ་མ་རེའི་ཕྲིན་ལས་ཀྱི་རྒྱུན་ལས་
བྱུང་འདུག་པ་བཞིན། འདི་ཡང་འགྲོ་མགོན་རིན་པོ་ཆེས་ས་ཕོ་སྟག་གི་ལོ་ལ་ཕག་མོ་
གྲུ་པའི་གདན་ས་བཏབ་ནས་གཞན་དོན་ཕྲིན་ལས་བསམ་གྱིས་མི་ཁྱབ་པར་བསྐྱངས་པའི་
མུར་སྣང་། དེ་ལ་འདིའི་གདུང་རབས་ཡིན་པར་དེབ་སྔོན་པར་འཆད་ཀྱང༌། བཀའ་



311
རྒྱལ་རབས་འཕྲུལ་གྱི་ལྡེ་མིག
རྒྱུད་གསེར་ཕྲེང་བ་དག་བླངས་ལྷ་གཟིགས་ཀྱི་རིགས་སུ་བཞེད་པ་ལྟར། ཆོས་རྒྱལ་ཁྲི་
སྲོང་ལྡེ་བཙན་གྱི་ནང་བློན་བླངས་ཁམས་པ་གོ་ཆ་ཞེས་པ་དང་། སློབ་དཔོན་པདྨའི་དངོས་
སློབ་མ་མི་བྱང་ཆུབ་འདྲེ་བཀོལ་ཞེས་པ་གཉིས་ཀྱིས་རྒྱུད་དུ་བྱུང་བ་སྟེ། དེ་ཡང་ཁམས་
ཀྱི་གནས་དྲུག་གི་ས་ཆར་འགྲོ་མགོན་ཉིད་ཀྱི་སྐུ་མཆེད་དུ་གཏོགས་པ། ཡོན་ཆེན་རྒྱལ་
བ་སྐྱབས་ཞེས་པ་ལ། རྗེ་སྤྱན་སྔ་གྲགས་པ་འབྱུང་གནས། དབོན་མགོན་པོ་རྒྱལ། ཡོན་
ཆེན་སངས་རྒྱས་སྐྱབས་དང་སྲས་གསུམ་འཁྲུངས། རྗེ་སྤྱན་སྔས་ལོ་བཅོ་ལྔ་ལོན་དུས་
དབུས་སུ་བྱོན་པ་གདན་སར་བླ་མ་མ་འཁོད་འདུག་པས། འབྲི་ཁུང་ཆོས་རྗེའི་དྲུང་གཞུང་
གདམས་ངག་ཡོངས་རྫོགས་གསན། དགུང་ལོ་སུམ་ཅུ་རྩ་བཞི་པ་ས་འབྲུག་ལ་གདན་
ས་རིན་པོ་ཆེར་ཕེབས། དེའི་ཚེ་འབྲི་ཁུང་ཆོས་རྗེ་གུང་ལོ་དྲུག་ཅུ་རྩ་དྲུག་དང་། ཆོས་
རྗེ་ས་སྐྱ་པ་ཉི་ཤུ་རྩ་བདུན་བཞེས་ཤིང་། ཁ་ཆེ་པཎ་ཆེན་གྱིས་བོད་དུ་ལོ་བཅུ་བཞུགས་
པའི་ལོ་ལྔ་པ་ཡིན། དེ་ཡང་འགྲོ་བའི་མགོན་པོ་གཤེགས་པའི་ལྕགས་སྟག་ནས་ལོ་བདུན་
གྱི་བར་གདན་ས་བ་མེད། དེ་རྗེས་འབྲི་ཁུང་ཆོས་རྗེ་གདན་སར་ལོ་གསུམ་བཞུགས་པའང་
འཕྲིན་ལས་བཞེད་པ་བཞིན་མ་བྱུང་། དེ་རྟིང་ས་ཕག་ནས་མེ་ཡོས་ཀྱི་བར་ལོ་སུམ་ཅུའི་
རིང་གདན་ས་སྟོངས་པ་སོགས་ཤིན་ཏུ་ཉམས་པར་གྱུར་པ་སྤྱན་སྔ་རིན་པོ་ཆེ་འདི་པའི་
བཀའ་དྲིན་ལས་ཇེ་རྒྱས་སུ་སོང་སྟེ། གདན་ས་བརྒྱ་འགྱུར་སྟོང་འགྱུར་ལ་བཏང་ཞེས་
པའི་སྙན་པ་བྱུང་། ལོ་ཉི་ཤུ་རྩ་དྲུག་ཕག་མོ་གྲུ་པ་ཉིད་དུ་བཞུགས་ནས། དགུང་ལོ་རེ་
གཅིག་པ་ཤིང་ལུག་ལ་འབྲི་ཁུང་གི་གདན་སར་བྱོན། དེ་ནས་བཟུང་སྟེ་འབྲི་གདན་གཉིས་
ལ་གདན་ས་ཕན་ཚུན་ཞེས་མིང་དུ་ཆགས།
དཔོན་མགོན་པོ་རྒྱལ་ལ་སྲས་ཁྲོ་བོ་འཕན་ཞེས་པ་འཁྲུངས། ཡོན་ཆེན་སངས་



312
རྒྱལ་རབས་ཆོས་འབྱུང་།
རྒྱས་སྐྱབས་ལ་སྲས་རྒྱལ་བ་རིན་པོ་ཆེ་གྲགས་པ་བརྩོན་འགྲུས་དང་། བཅུ་གཉིས་རིན་
ཆེན་རྡོ་རྗེ་གཉིས་འཁྲུངས་པ་རིམ་པས་གདན་སར་བྱོན། རྒྱལ་བ་རིན་པོ་ཆེ་གདན་ས་
ལོ་སུམ་ཅུ་རྩ་གསུམ་བཞུགས་པའི་རིང་ལ། རྒྱ་གར་གྱི་གྲོང་ཁྱེར་ཏི་ར་ཧུར་ཏིའི་རྒྱལ་
པོ༑ སོངྒ་གླིང་གི་རྒྱལ་པོ། ཡ་ཚེ་རྒྱལ་པོ། སྟོད་ཧོར་གྱི་རྒྱལ་པོ་ཧུ་ལ་རྣམས་ཀྱིས་
རིན་པོ་ཆེ་ལས་གྲུབ་པའི་རྟེན་གསུམ་མཆོད་རྫས། ནོར་བུ་སོག་པོ་སྤྲད་འགྱེལ་དུ་གྲགས་
པ༑ གཞན་ཡང་ནོར་སྣ་བསམ་གྱིས་མི་ཁྱབ་པའི་འབུལ་བ་བྱུང་སྟེ། བོད་ཀྱི་སྡེ་དགོན་
གཅིག་ལ་གདན་ས་ཐེལ་ནོར་རྔམས་ཆེ་ཞེས་པའང་འདི་ནས་ཡིན། བཅུ་གཉིས་རིན་
རྡོར་བ་གདན་སར་ལོ་བཅུ་གཉིས་བཞུགས་པའི་རིང་ཉེ་གནས་ལ་ཁྲིད་དཔོན་གྱི་འཇའ་
ས་བྱུང་བ་ཡིན་འདུག རྒྱལ་བའི་ཕྱི་རྟེན་དུ་རིན་པོ་ཆེ་ལས་གྲུབ་པའི་སྒོ་མངས་ཡ་མཚན་
ཅན་བཞེངས་པས་སྤྱན་སྔ་སྒོ་མངས་པ་ཞེས་ཟེར། རེ་གསུམ་བཞེས་པ་ལྕགས་འབྲུག་
ལ་གཤེགས། འགྲོ་མགོན་འཕགས་པ་དང་གཤེགས་ལོ་གཅིག འབྲི་ཁུང་དུ་ཆོས་རྗེ་
གཅུང་གཤེགས་པའི་ཕྱི་ལོ་ཡིན། ཁྲོ་བོ་འཕན་ལ་སྲས་སྤྱན་སྔ་གྲགས་པ་ཡེ་ཤེས་དང་།
གཉིས་མཆོད་པ་གྲགས་པ་རིན་ཆེན་པ་དང་། དཔོན་རིན་ཆེན་སྐྱབས་དང་གསུམ་སྟེ།
འདི་ནས་དབུས་སུ་ལྷ་གཟིགས་ཀྱི་གདུང་རྒྱུད་སྤེལ་བའི་སྲོལ་དོད་པ་ཡིན་འདུག གྲགས་
པ་ཡེ་ཤེས་པ་ལྕགས་མོ་སྦྲུལ་ལ་གདན་སར་བྱོན། དབོན་དྷརྨ་པཱ་ལ་ས་སྐྱའི་གདན་སར་
བཏོན་པ་དང་ལོ་གཅིག ཧོར་དམག་བོད་དུ་ཤོར་ཏེ་དཔོན་ཆེན་ཀུན་དགའ་བཟང་པོ་
བསད་པའང་ལོ་འདི་ཡིན། གདན་སར་ལོ་བརྒྱད་བཞུགས་པའི་རིང་ཉེ་གནས་ཀྱིས་ཁྲི་
དཔོན་གྱི་ལས་ཀ་བཟུང་། ཞེ་དགུ་བཞེས་པ་ས་བྱི་ལོར་གཤེགས། གཉིས་མཆོད་པ་
ས་གླང་ལ་གདན་སར་བྱོན། དེའི་ཕྱི་ལོ་ལྕགས་སྟག་ལ་ས་སྐྱ་པས་འབྲི་གུང་བཅོམ། ཏི་



313
རྒྱལ་རབས་འཕྲུལ་གྱི་ལྡེ་མིག
བློ་གྲགས་འོད་དང་ཧོར་གྱི་རྒྱལ་བུས་སྟག་མགོ་གནང་ནས་བླ་དཔོན་སྦྲགས། འདིའི་
རིང་ཡ་ཚེ་རྒྱལ་པོས་གསེར་ཐོག་ཕུལ་བས་སྤྱན་སྔ་གསེར་ཐོག་པར་གྲགས། གདན་སར་
ལོ་ཉི་ཤུ་རྩ་གཉིས་བཞུགས་པའི་བཅོ་བརྒྱད་པ་དེ། བདག་ཉིད་ཆེན་པོ་ས་སྐྱའི་གདན་
སར་བྱོན་(སེ་ཆེན་གཤེགས་རྗེས།)པའི་མེ་རྟ་ལོ་དེ་ཡིན། དཔོན་རིན་ཆེན་སྐྱབས་ལ་སྲས་
སློབ་དཔོན་རྒྱལ་མཚན་དཔལ། ཚེས་བཞི་རྙིང་མ་བ་གྲགས་པ་རྒྱལ་མཚན། ཏའི་སི་
ཏུ་བྱང་ཆུབ་རྒྱལ་མཚན། བཅུ་གཉིས་གསར་མ་བ་གྲགས་པ་ཤེས་རབ། དྲུང་བསོད་
ནམས་བཟང་པོ་བ་དང་ལྔ་འཁྲུངས། དང་པོ་ནས་མཆེད་པ་དེར་རྒྱལ་བའི་གདུང་རྒྱུད་
ཅེས་ཟེར། ཚེས་བཞི་རྙིང་མ་བ་ཕག་མོ་གྲུ་བའི་གདན་སར་བྱོན། ལོ་ལྔ་བཅུ་རྩ་གཅིག་
མཛད། དེ་རྗེས་བཅུ་གཉིས་གསར་མ་བས་གདན་ས་མཛད། །
དེ་ཡང་ཚེས་བཞི་པའི་དུས་སུ་ལྷ་གཟིགས་ཀྱི་ཞལ་ངོ་ཞིག་འབྲི་ཁུང་རྐང་བཞིའི་
དཔོན་དུ་ཡོད་པ་ཕག་མོ་གྲུར་བོས་ནས་ཁྲི་དཔོན་དུ་བསྐོས་པས། ཁྲི་དཔོན་རྡོ་རྗེ་དཔལ་
ཞེས་གྲགས། འདིས་སྣེ་གདོང་རྩེ། ཚོང་དུས་བྲག་ཁ། ལྕགས་རྩེ་གྲི་གུ་རྙིང་མ། ཡར་
འབྲོག་མཆོད་རྟེན་དཀར་པོ། མོན་མཁར་རྒྱ་ཐང་གཞིས་ཁ་སོགས་ཚ་སྐད་གཏོང་བའི་
གཞིས་ཁ་བཅུ་གསུམ་ཙམ་བརྩེགས། ཏའི་སི་ཏུ་བ་ནི་ཆུ་སྟག་ལ་འཁྲུངས། ( སྤྱན་སྔ་ཆོས་
འབྱུང་དུ་གསུང་།）དགུང་ལོ་བདུན་པ་ལ་སྤྱན་སྔ་ཚེས་བཞི་པ་ལས་དགེ་བསྙེན་གྱི་སྡོམ་པ་
ཞུས་ཏེ། མཚན་བྱང་ཆུབ་རྒྱལ་མཚན་དུ་གསོལ། དགུ་པ་ལ་མཁན་པོ་ཚུལ་དར་བ་
དང༌། སློབ་དཔོན་སྤུ་ཧྲེངས་པ་ལས་རབ་ཏུ་བྱུང་། ཚུལ་དར་བ་འདིས་སྤྱན་སྔ་ཚེས་
བཞི་བ་རབ་ཏུ་བྱུང་བའི་མཁན་པོའང་མཛད་ཅིང་། འཕྱོང་རྒྱས་པའི་ཞལ་ངོ་ཡིན། བླ་
མ་ལྷ་ཁང་པས་དབང་བསྐུར་ཏེ་ཆོས་སྒོ་ཆེ། བདེ་མཆོག་གི་བསྙེན་པ་མང་དུ་མཛད་



314
རྒྱལ་རབས་ཆོས་འབྱུང་།
པས་ཕྱག་མཐིལ་རྡོལ་བའང་བྱུང་ཟེར། བཅུ་བཞི་པ་ལ་ས་སྐྱར་བྱོན། བདག་ཉིད་
ཆེན་པོ་བཟང་པོ་དཔལ་དང་མཇལ། ཉི་ཤུ་པ་ལྕགས་མོ་བྱའི་ལོ་ལ་རྒྱལ་པོ་ཆེན་པོ་ཐེ་
གན་ཐོ་མུར་གྱིས་སྟག་མགོ་ནོར་བུ་གསུམ་པ་གནང་སྟེ། ཁྲི་དཔོན་དུ་བསྐོས། སྣེ་གདོང་
རྩེའི་ཕོ་བྲང་རྒྱ་དཔང་སྐྱེད་པོའི་མཁར་ལས། ཉེ་འཁོར་དུ་གྱང་མོ་ཆེར་གྲགས་པ་སློང་
བ༑ མདུན་དུ་ཤམ་ཆུ་ལ་ཟམ་མོ་ཆེ་ཡ་མཚན་ཅན་འཛུགས་པ་མཛད། ཆབ་སྲིད་
ཆོས་བཞིན་དུ་སྐྱངས་པའི་ཆེད་དུ་ཆང་དང་ཕྱི་དྲོའི་ཁམ་ཟས་སོགས་སྤོང་པར་མཛད་
ཅིང་དྲུང་ན་འཁོད་པ་རྣམས་ཀྱང་དེ་ལ་འགོད་པར་མཛད། །
སྐབས་ཞིག་ན་དཔོན་ཆེན་རྒྱལ་བ་བཟང་པོས་དབུས་གཙང་ཁྲི་སྐོར་བཅུ་གསུམ་
གྱི་དམག་ཡར་ཀླུངས་སུ་དྲངས། སི་ཏུ་བ་དང་རྣམ་གཉིས་ཟམ་ཆེན་ཁར་འཛོམ་ཏེ།
ཆིངས་འདུན་གླེང་པ་ན་ས་སྐྱ་པས་སླུས་བཏབ་བྱས་ནས་སི་ཏུ་བ་བཟུང་། （རྣམ་རྒྱལ་ནས་
བཟུང་ཀྱང་ཟེར།)དེ་ནས་སི་ཏུ་བ་དམག་སྣར་གདན་དྲངས་ནས། ཕོ་བྲང་ཨེ་གཏོད་ཀྱི་
སྒྱུ་ཐབས་བྱས་ནའང་། དབོན་པོ་གཞོན་ནུ་བཟང་པོ་དང་། (ཀུན་དགའ་རྭ་བ།)དཔོན་
ཤཱཀྱ།(གདེང་མཁར་བ།)བཟང་པོ་སོགས་བློན་པོ་རྣམས་ཀྱིས། ཞལ་ངོ་བས་སྡེ་སྲིད་གལ་
ཆེ་ཟེར་ནས་མ་ཉན། དེ་ནས་གོང་མ་ས་སྐྱར་གདན་དྲངས་པ་ཕྱི་ཞབས་ལ་ཞལ་བསྒྱུར་
ནས་སྐྱོན་པས་ཕྱིར་ལོག་ཆོག་པ་འོང་བས་རྟེན་འབྲེལ་བཟང་གསུང་། ས་སྐྱར་ཕེབས་
（ཤང་ཡིན་ཀྱང་ཟེར།)པ་ན་སྐྱ་སེར་མང་པོས་ས་སྦར་བས་བསྡུས་ནས་ཞལ་དུ་བཏབ་པས།
ས་སྐྱ་ཁ་རུ་བཏབ་ཆོག་པ་འོང་བས་རྟེན་འབྲེལ་མཆོག་ཏུ་བཟང་གསུང་། བཞུགས་རིང་
སྐུ་ལུས་སྟེང་དུ་འོ་བརྒྱལ་མང་དུ་བརྩེགས་ནའང་ཇི་མི་སྙམ་པར་སྲན་ཅི་ཚུགས་སུ་མཛད་
པས་ཀུན་གྱིས་བློས་མ་མཁྱུད་པ་ཡིན་འདུག ཉེ་ལམ་དབང་བརྩོན་ལ་ཧོར་རྒྱལ་པོས་



རྒྱལ་རབས་འཕྲུལ་གྱི་ལྡེ་མིག
315
དཔོན་ཆེན་གྱི་འཇའ་ས་གནང་བར་གོ་བ་ན། རྒྱལ་བ་བཟང་པོས་སི་ཏུ་བ་དང་ལྐོག་དུ་
མཐུན་པར་མཛད་དེ། ཤོར་བ་ལྟར་དུ་མཛད་ནས་སི་ཏུ་བ་བཏང་། དེ་རྗེས་དབང་
བརྩོན་གྱིས་དཔོན་ཆེན་བཟུང་ནས་ཁྲི་བསྐོར་བཅུ་གསུམ་གྱི་དམག་ཡར་ཀླུངས་སུ་ལན་
མང་དུ་དྲངས་ཀྱང་མ་ཐུབ་པར། རིམ་པས་སི་ཏུ་བ་རྒྱལ་ཏེ། ས་མོ་གླང་གི་ལོ་ནས་
དབུས་ཀྱི་ས་ཆ་ཕལ་ཆེ་བ་ཁོང་གིས་བླངས། དེའི་ཚེ་ས་སྐྱ་མཁས་བཙུན་པ་གཤེགས་
ནས་ལོ་དྲུག་འདས། གདན་སར་ཏི་ཤྲཱི་ཀུན་དགའ་རྒྱལ་མཚན་བཞུགས་ཐང་ནའང་ཡི་
གེ་གསལ་བ་མ་མཐོང་།
དེ་ནས་ལོ་གསུམ་སོང་བའི་ཆུ་འབྲུག་ལ་ཆོས་གྲྭ་ཆེན་པོ་རྩེ་ཐང་གི་རྨང་བཏིང་།
དེབ་སྔོན་པ་ལྕགས་ཡོས་ལ་བཏིང་ཞེས་ཀྱང་ཟེར། ལོ་འདི་འབྲི་ཁུང་དུ་ཉེར་བརྒྱད་པ་
རྡོ་རྗེ་རྒྱལ་པོ་གཤེགས་ནས་ཆོས་ཀྱི་རྒྱལ་པོ་དགུང་ལོ་བཅུ་བདུན་བཞེས་པ་གཅིག་གདན་
སར་བཏོན་པའི་ཕྱི་ལོ་ཡིན་ཅིང་། ཕག་མོ་གྲུ་པའི་གདན་ས་ས་སྟག་ལོར་བཏབ་པ་ནས་
རྩིས་པའི་ལོ་བརྒྱ་དང་དགུ་བཅུ་རྩ་བཞི་པ་ཡིན། དེ་ཡང་ཀླུ་མེས་ཆེན་པོའི་དུས་ནས་
ཆོས་སྡེ་རྙིང་མའི་ཐེ་རེལ་གྱི་དབུ་རྩེ་ཞིག་ཡོད་པའི་མདུན་དུ་ཁྱམས། དེའི་ནུབ་ཏུ་སྒོ་
ཤར་ལ་བསྟན་པའི་ལྷ་ཁང་། གྲྭ་ཁང་ཆེན་མོ་བཞི་བཅུ་ཙམ་ལྕགས་རི་དང་བཅས་པ་
ལེགས་པར་གྲུབ་རྗེས། ཆོས་སྡེ་སོ་སོ་ནས་དགེ་འདུན་དཔོན་སློབ་མང་དུ་སྤྱན་དྲངས།
འཆད་ཉན་པ་རྣམས་ལ་དེའི་རྐྱེན་གྱི་ས་ཞིང་། དགེ་འདུན་སྤྱི་ལ་ཟན་ཚུལ། སྐྱོ་ཚུལ་
ཇ་ཚུལ་རྣམས་བཙུགས་ཏེ་བཤད་གྲྭ་ཤིན་ཏུ་དར་བར་མཛད། ཤིང་རྟ་ལོར་ས་སྐྱ་པ་
ནང་འཁྲུགས་ཏེ། བླ་བྲང་ཤར་པས་རྒྱལ་བ་བཟང་པོ་བཙོན་དུ་བཟུང་། དེའི་ཚེ་སི་ཏུ་
བས་ཆེན་པོ་རིན་ཆེན་བཟང་པོས་གཙོས་པའི་དམག་གི་དཔུང་ཆེན་པོས་སྡིགས་ནས། རྒྱལ་



་
རྒྱལ་རབས་ཆོས་འབྱུང་།
316
བ་བཟང་པོ་བཏོན་ཏེ། གཙང་གི་ས་ཆ་ཕལ་ཆེ་བའི་ཡང་བདག་མཛད། དེ་ནས་བཟུང་
སྟེ་ཁྲི་སྐོར་བཅུ་གསུམ་པོ་རྣམས་ཀྱིས། དབུས་གཙང་དུ་གཉེར་དཔོན་བསྐོ་འབེབས་སོགས་
ལ་སི་ཏུ་བ་མཁྱེན་པའི་ཐེའུ་ཚེ་ཕུལ་ཞེས་གྲགས། ས་སྐྱ་པ་ནང་འཇིག་པའི་བྱེད་པ་པོ་
ནི༑ སི་ཏུ་བའི་གསུང་ཆེམས་ལས། སྔོན་ཚེ་དཔལ་ལྡན་ས་སྐྱ་པ། །མངའ་ཐང་གུང་
ལ་རེག་པ་དང་། །དཔལ་འབྱོར་ཕུན་སུམ་ཚོགས་པ་ཡོད། །དཔོན་ཆེན་ནམ་མཁའ་
བརྟན་པ་དེ། ན་སོ་གཞོན་པས་ལན་པ་དང་། །ཞེས་འབྱུང་བས་ནམ་མཁའ་བརྟན་པ་
ཉིད་ཡིན་པ་འདྲ། གོང་མ་འདི་པས་ཆོས་ཀྱི་ལས་ཐབས་སུ་གོང་དུ་བརྗོད་པ་ལྟར་རྩེ་
ཐང་གི་བཤད་གྲྭ་བཟང་པོ་བཙུགས་པ་དང་། དེར་མ་ཟད་ཐེལ་གྱི་སྒོམ་གྲའི་ཞབས་
ཏོག ཚེས་བཞི་རིན་པོ་ཆེའི་སྒོ་མངས་སྐུ་འབུམ་བཞུགས་པའི་མཆོད་ཁང་གསར་མ་
བཞེངས་པ། གསེར་གྱི་བཀའ་འགྱུར་སོགས་གསུང་རབ་མང་དུ་བཞེངས་པ།
བུ་སྟོན་རིན་པོ་ཆེ། རྒྱལ་སྲས་ཐོགས་མེད་པ། བླ་མ་དམ་པ་བསོད་ནམས་
རྒྱལ་མཚན། སྤྱན་སྔ་གྲགས་པ་རྒྱལ་མཚན། ཀརྨ་པ་རོལ་བ་རྡོ་རྗེ། རྟོག་ལྡན་ཟླ་
སེང་བ། བླ་མ་མཉམ་མེད་པ་སོགས་ལ་གསུང་ཆོས་མང་དུ་གསན་ཞིང་གུས་མཆོད་
མཛད། དེའི་ནང་ནས་སྔ་མ་གསུམ་ནི་མཆོག་གི་བླ་མར་འཛིན་ཅིང་རྩེ་ཐང་གི་དབེན་
དགོན་བསམ་གཏན་གླིང་དུ་སོ་སོའི་གཟིམས་ཁང་ཀྱང་བརྩིགས། དམག་མང་དུ་མཛད་
པ་ལ་དཔག་ནས། གངས་པ་ཤག་འབུམ་ཞེས་པའི་མཐུ་པ་ཞིག་ཡོད་པ་དེས། བུ་དོལ་
ཤེལ་གསུམ་ལ་འདི་སྒྲོལ་ལམ་ཞུས་པས། གཅིག་གིས་བཏང་སྙོམས་སུ་བཞག གཉིས་
ཞལ་མཐུན་པར་བསྟན་པ་སྟོབས་ཀྱི་འཛིན་པའི་སྐྱེས་བུར་འདུག་པས་བསྒྲལ་མི་རུང་
གསུང་བ་དང་། དེར་མ་ཟད་ཨོ་རྒྱན་རིན་པོ་ཆེ་དང་ཨ་མི་བྱང་ཆུབ་འདྲེ་བཀོལ་གྱིས་



317
རྒྱལ་རབས་འཕྲུལ་གྱི་ལྡེ་མིག
སྤྲུལ་པའི་གང་ཟག་ཡིན་པར་ཡང་ལུང་བསྟན་ཅེས་གྲགས། །
འཇིག་རྟེན་གྱི་ལས་ཐབས་སུ་རྡོ་དཀར་པོའི་མཚན་མ་ཡོད་པ་ཡན་ཆད་ཀྱི་ལྕགས་
རྩེ་གྲི་གུ འོལ་ཁ་སྟག་རྩེ། གོང་དཀར། སྣེའུ་རྫོང་། ( མེ་སྤྲེལ་ལ།) བྲག་དཀར། (མེ་བྱ་
ལ།)རིན་སྤུངས་བསམ་གྲུབ་རྩེ། སྤྱན་ནམ་ལྷུན་གྲུབ་རྩེ་(རྒྱལ་ཆེན་རྩེ་ཆོས་རྒྱལ་ཆེན་པོའི་
དུས་དང་གླིང་དཀར་ཚེས་ལྔ་རིན་པོ་ཆེའི་དུས་སུ་ཆིས་ཏ་སིའི་རྫོང་ལ་མི་བགྲང་།) རྣམས་བརྩིགས་ཏེ་
སོ་སོར་རྫོང་དཔོན་བསྐོས་པ་ལོ་གསུམ་གསུམ་ན་བརྗེ་བ་དང་། ཉིད་རང་གཞིས་བསྐོར་
ལ་ཕེབས་པར་མཛད་པ་སོགས་ལས་དྲུང་ཆེན་རིན་པོ་ཆེའི་ཏའི་སི་ཏུ་ཞེས་ཕྱོགས་ཐམས་
ཅད་དུ་གྲགས། དེང་སང་གི་བར་དུ་ཡང་ཕག་མོ་གྲུ་པའི་སྡེ་སྲིད་ཅེས་མཐོ་དམན་ཀུན་
གྱི་གཉའ་བར་གསེར་གྱི་གཉའ་ཤིང་བས་ལྕི་བ་འདི་གོང་མ་དེའི་ཕྱག་རྗེས་ཡིན། དགུང་
ལོ་དྲུག་ཅུ་རྩ་གསུམ། ( སྤྱན་སྔ་ཆོས་འབྱུང་ནས་གསུང༌།)པ་ཤིང་འབྲུག་ལོའི་ཟླ་བ་བཅུ་པའི་
ཉེར་བདུན་ལ་སྐུ་གཤེགས་པ་སྟེ། ཉེར་བདུན་གྱི་ལོ་མཆོད་སྣེ་གདོང་རྩེར་བཏོང་བ་འཆག་
མེད་དུ་ཡོད་དོ། །དེབ་སྔོན་པ་ཤིང་འབྲུག་ལོར་ཏ་སི་ཆེན་པོས་སྣེ་གདོང་རྩེའི་ཐུགས་
ཁུར་བསྐྱངས་ནས་ཆུ་གླང་ལོར་གཤེགས་པར་མཛད་ཀྱང་དག་པར་མི་སེམས་སོ། །
དྲུང་བསོད་ནམས་བཟང་པོ་བས་བདག་མོ་ཉེ་ཏུ་མ་ཁབ་ཏུ་བཞེས་པ་ལ་འཇམ་
དབྱངས་ཤཱཀྱ་རྒྱལ་མཚན། ཐེལ་དཔོན་རིན་རྡོར་བ། བདག་པོ་ཤག་རིན་པ་དང་གསུམ་
འཁྲུངས་པའི་དང་པོ་འཇམ་དབྱངས་པ་ལྕགས་འབྲུག་ལོར་བལྟམས། ཚེས་བཞི་རིན་
པོ་ཆེ་ལས་དགེ་བསྙེན་གྱི་སྡོམ་པ་མནོས་ཏེ། མཚན་གྲགས་པ་བཟང་པོར་བཏགས། དགུང་
ལོ་དགུ་པ་ལ་མཁན་ཆེན་གཞོན་དབང་པ་དང༌། སློབ་དཔོན་གཞོན་ཚུལ་བ་ལས་དགེ་
ཚུལ་གྱི་སྡོམ་པ་བཞེས་ཏེ། མཚན་ཤཱཀྱ་རྒྱལ་མཚན་ཞེས་གསོལ། དགུང་ལོ་བཅུ་གསུམ་



318
རྒྱལ་རབས་ཆོས་འབྱུང་།
པ་ཆུ་འབྲུག་ལོར་རྩེད་ཐང་གི་གདན་སའི་ཐོག་མ་མཛད། བཀའ་པོད་བཞི་ལ་སྦྱངས་
ཏེ་ཚོགས་སུ་གསུངས་ཤིང་། བུ་སྟོན་རིན་པོ་ཆེའི་དྲུང་དུ་རྡོར་དབྱིངས་ལ་སོགས་པའི་
རྒྱུད་སྡེའི་གསན་པ་མང་དུ་མཛད་པ་སྟེ་བུ་སྟོན་རིན་པོ་ཆེའི་ཞལ་ནས། མགོན་པོ་གདོང་
གི་རི་སྨད་ཀྱི་ཡར་ཀླུངས་ཀྱི་ཞིང་རེའི་ཁར་དཀྱིལ་འཁོར་མི་འདྲ་བ་རེ་བཞེངས་ཀྱང་
ཁེབས་པར་ཡོད་ཅེས་གཟེངས་སྟོད་པའི་གསུང་བྱོན་ཞེས་གྲགས། བཅུ་དགུ་པ་ལ་ཆོས་
རྗེ་བླ་མ་དམ་པས་མཁན་པོ་དང་། མཁན་ཆེན་བསོད་དབང་པ་དང་གཞོན་དབང་པས་
ལས་སློབ་གསང་སྟོན་མཛད་དེ་བསྙེན་པར་རྫོགས་། རྩ་གཅིག་པ་ལ་ལྷ་སར་ཆོས་ཀྱི་
འཁོར་ལོ་བསྐོར་བས་རྒྱལ་སྲས་བདེ་འབྱུང་པ་སོགས་སྐྱིད་ཤོད་ཀྱི་མཁས་པ་མཐའ་དག་
དགྱེས་པར་མཛད། ཉེར་དྲུག་བཞེས་པ་ཤིང་མོ་སྦྲུལ་ལ་རྒྱལ་པོ་ཐོ་གན་གྱིས་གོ་བྷིའི་
འཇའ་ས་གནང་ནས་སྣེ་གདོང་གི་ཁྲི་དཔོན་དུ་བསྐོས། དབུས་གཙང་དུ་བསྐོ་འབེབས་
སོགས་ཅི་བྱེད་ནའང་མི་རྒྱུད་དང་བཅས་པ་ཤེས་སུ་ཆུག་གསུང་བའི་འཇའ་ས་དྲིལ་
བསྒྲགས། དེ་ནས་ལོ་གསུམ་སོང་བའི་ས་སྤྲེལ་དེ་རྒྱ་ཧོར་བསྟན་པ་བརྗེ་བའི་ལོ་ཡིན།
ལན་གཅིག་གཙང་དུ་དམག་འདྲེན་དགོས་བྱུང་བའང་ཆོས་སྐྱོང་རྣམས་ཀྱི་གྲོགས་བྱས་
ནས་མི་མཐུན་ཕྱོགས་ཚར་བཅད་ཅེས་གྲགས། སོ་བཞི་པ་ཆུ་གླང་ལོར་དཔལ་ལྡན་བླ་
མ་གྲལ་དབུར་སྤྱན་དྲངས་ཏེ། སྣེ་གདོང་ཆོས་འཁོར་ཆེན་པོར་གྲགས་པ་མཛད། མེ་
གླང་གི་ཆུ་མིག་ཆོས་འཁོར་ནས་བརྩིས་པའི་ལོ་དགུ་བཅུ་རྩ་བདུན་པ་ཡིན། ས་སྐྱ་པའི་
སྡེ་སྲིད་སྒང་ལ་བཞག་པའི་ཚད་ཆུ་མིག་ཆོས་འཁོར་དང་། ཕག་མོ་གྲུ་པའི་སྡེ་སྲིད་སྒང་
ལ་བཞག་པའི་ཚད་སྣེ་གདོང་ཆོས་འཁོར་དུ་བྱེད། རབ་ཏུ་བྱུང་བའི་ཕྱོགས་སུ་ཡོ་བྱད་
གཏོང་ལུགས་ཤིན་ཏུ་རྔམས་ཆེ་བ་སྟེ། རྗེས་སུ་ཡི་རང་བར་བྱས་ན་བདག་དང་གཞན་



319
རྒྱལ་རབས་འཕྲུལ་གྱི་ལྡེ་མིག
བསོད་ནམས་མཉམ་པ་ཉིད་ཅེས་བྱ་བ་དེ་འཐོབ།
སྣེ་གདོང་ཆོས་འཁོར་གྱི་བྱེད་པ་པོ་ནི་རྫོང་རྒྱལ་མཚན་བཟང་པོ་གྲགས་པ་སྟེ།
དེའི་སྲས་གྲགས་པ་རིན་ཆེན་དང་། དེ་ནས་བརྒྱུད་པ་ལ་དགེ་མོ་བའི་དཔོན་རབས་རྣམས་
བྱུང་། ཆོས་འཁོར་མཛད་པའི་ཆུ་གླང་གི་མཇུག་ཧོར་ཟླ་དགུ་པའི་གནམ་གང་ལ་འཇམ་
དབྱངས་པ་ཉིད་སྐུ་གཤེགས།(སོ་བཞི་པ།)སྡེ་སྲིད་ཀྱིས་འཇིག་རྟེན་གྱི་བདག་པོ་མཛད་
པའི་ས་གླང་ནས་བརྩིས་པའི་ཉི་ཤུ་རྩ་ལྔ་པ་ཡིན་པས་ཕག་མོ་གྲུ་པ་ལའང་ས་སྐྱ་པའི་སྐག་
བྱུང་ཟེར་ཏེ། ས་སྐྱ་པ་ནང་འཚམས་སུ་བཞི་ཐོག་ནས་འཇིག་རྟེན་གྱི་བདག་པོ་ལོ་ཉེར་
ལྔ༑ བླ་བྲང་ཤར་པས་ཉེར་ལྔ། ཁང་གསར་ཆེན་མོ་བས་ཉེར་ལྔ་མཛད་པ་རྣམས་དང་
ལོ་གྲངས་འགྲིག་པ་ལ་བསམ་པའོ། །ཆུ་གླང་འདི་རྗེ་རིན་པོ་ཆེ་མདོ་སྨད་ནས་དབུས་
སུ་ཕེབས་པའི་ལོའང་ཡིན། ཐེལ་དཔོན་རིན་རྡོར་བས་ཟི་སྣ་བཀྲིས་སྐྱིད་བདག་མོར་
བཞེས་པ་ལ་སྲས་གཉིས་ཡོད་པའི་ཆེ་བ་རྒྱལ་སྲས་གྲགས་རིན་པ་ས་གླང་ལོར་འཁྲུངས།
ཏའི་སི་ཏུས་འཇིག་རྟེན་གྱི་བདག་པོ་མཛད་པའི་ལོ་ཡིན། དགུང་ལོ་བཅུ་བདུན་པ་ལ་
རྩེ་ཐང་གདན་ས་གཉིས་པར་བྱོན་ཏེ། བཅུ་དགུ་པ་མེ་ལུག་ལོར་ནང་སོ་ཉིད་དུ་སྐུ་གཤེགས།
འབྲིང་པོ་ཚེས་བཞི་གསར་མ་བ་གྲགས་པ་བྱང་ཆུབ། (རྗེ་རིན་པོ་ཆེའི་བླ་མ་ཡིན།)མེ་སྤྲེལ་
ལོར་འཁྲུངས། རྗེ་རིན་པོ་ཆེ་འཁྲུངས་པའི་སྔ་ལོ་དང་། གོ་ཤཱི་བའི་བཅུ་བདུན་པ་ཡིན།
དགུང་ལོ་བཅུ་དྲུག་པ་ལ། བཅུ་གཉིས་པའི་རྗེས་ཀྱི་གདན་སའི་སྤྱན་སྔ་དང་། བཅུ་
དགུ་པ་ཤིང་སྟག་ལ་སྣེ་གདོང་རྩེའི་ཁྲི་ཐོག་ཏུ་བྱོན། འཇམ་དབྱངས་པ་གཤེགས་པའི་
ཕྱི་ལོ་དེ་ཀ་ཡིན། ལོ་བརྒྱད་ཀྱི་བར་དུ་བླ་དཔོན་སྦྲགས་ནས་ཉེར་དྲུག་པ་ལྕགས་བྱ་ལ་
རྩེའི་ཐུགས་ཁུར་བོར་ཏེ། ཐེལ་ཉིད་དུ་བསྒྲུབ་བརྒྱུད་ཀྱི་བསྟན་པའི་བདག་པོར་བཞུགས་



320
རྒྱལ་རབས་ཆོས་འབྱུང་།
པ༑ སོ་གཅིག་པ་མེ་སྟག་ལ་སྐུ་གཤེགས། ཡུམ་མི་གཅིག་པའི་གཅུང་ཆུང་བ་བསོད་
གྲགས་པ་ས་ཕག་ལོར་འཁྲུངས། དགུང་ལོ་བཅུ་པ་ལ་རྩེད་ཐང་གི་གདན་ས་གསུམ་པར་
བྱོན། དེ་ནས་གྲགས་བྱང་བའི་རྗེས་སུ་རྩེའི་ཁྲི་དཔོན་གྱི་ཐུགས་ཁུར་ལོ་ལྔ་བཞེས་ཏེ།
མེ་སྟག་ལོར་ཐེལ་གྱི་སྤྱན་སྔ་མཛད། ཞེ་བདུན་པ་ཤིང་བྱ་ལོར་ཀུན་སྤངས་མཛད་དེ།
ལྔ་བཅུ་པ་ས་བྱི་ལོར་སྐུ་གཤེགས། །
བདག་པོ་ཤག་རིན་པ་ཆུ་ཡོས་ལོར་ཐེ་གན་གྱི་ལུང་གིས་ཁྲི་ཐོག་དུ་བསྐོས་ཞེས་
སྤྱན་སྔ་ཆོས་འབྱུང་དུ་འབྱུང་ཡང་། ཏའི་སི་ཏུའི་གཤེགས་ལོ་དང་། རྒྱ་ཧོར་བསྟན་
པ་བརྗེས་པའི་ལོ་དང་བསྟུན་ན་མི་འགྲིགས། དགོན་སར་དུ་བཞུགས་ནས་ཟི་སྣ་རིན་
ཆེན་འཛོམ་བདག་མོར་བཞེས་པ་ལ་སྲས་གྲགས་པ་རྒྱལ་མཚན། བྱང་ཆུབ་རྡོ་རྗེ། བསོད་
ནམས་བཟང་པོ། དཔལ་ལྡན་བཟང་པོ། བསོད་ནམས་རྒྱལ་མཚན། སངས་རྒྱལ་
རྒྱལ་མཚན་དང་དྲུག་འཁྲུངས་པ་ལ་དགོན་གསར་པ་བུ་དྲུག་ཟེར། གྲགས་པ་རྒྱལ་མཚན་
ཤིང་སྟག་ལོར་འཁྲུངས། གོ་ཤི་བ་གཤེགས་པའི་ཕྱི་ལོ་དང་། ཏ་སི་ཆེན་པོ་གཤེགས་
པའི་ལོ་བཅུ་པ་ཡིན། འཇམ་དབྱངས་པའི་སྐུའི་སྐྱེ་བར་ཡང་བྱེད། དགུང་ལོ་བདུན་
པ་ལ་གདན་སར་མཁན་པོ་གཞོན་དབང་པ་དང་སློབ་དཔོན་ཚུལ་རྒྱལ་བ་ལས་རབ་ཏུ་
བྱུང་། སྤྱན་སྔ་གྲགས་བྱང་བ་ལ་དབང་ཁྲིད་རྣམས་གསན། བརྒྱད་པ་ལ་རྩེ་ཐང་གདན་
སར་ཕེབས་པ་ནས་རྣམ་འགྲེལ་དང་བརྟག་གཉིས་སོགས་གསུང་། བཅུ་གཉིས་པ་ཤིང་
གླང་ལ་སྣེ་གདོང་རྩེར་ཕེབས། རིན་པོ་ཆེ་བསོད་གྲགས་པ་ཐེལ་གྱི་སྤྱན་སྔ་མཛད་པའི་
སྔ་ལོ་ཡིན། བློན་ཆེན་དབང་འཛིན་སྐུ་ཞང་རྫོང་ཇི་གྲགས་རིན་པས་མཛད། བར་
སྐབས་ཞིག་ནས་དྲུང་འཁོར་རྣམས་ཀྱིས་མ་ཐེག་པར་གོང་མ་ལ་སྙན་ཕྲ་ཕུལ་ཏེ་རྫོང་སྤྱི་



321
རྒྱལ་རབས་འཕྲུལ་གྱི་ལྡེ་མིག
བ་བཀྲོངས། དེ་འཕྲལ་ཡར་ཀླུངས་ཀྱི་དཔོན་སྐྱ་བཅུས་དུས་ཟིང་བསླང་བ་ལ་བཅུ་སྐོར་
བ་ཞེས་ཟེར། ཡོ་འཁྱམས་རེ་ཆེ་ཡོང་རྩིས་བྱང་བ་། དེའི་ཚེ་མཁན་ཆེན་ཕྱག་རྡོར་བ་
དང༌། རྗེ་རིན་པོ་ཆེ་གཉིས་ཀྱིས་དབུས་གཙང་གི་སངས་རྒྱས་ཀྱི་བསྟན་པ་ཕག་མོ་གྲུ་
པའི་སྡེ་སྲིད་ལ་རག་ལས་གསུང་ནས་ཐུགས་དམ་ཟབ་མོའི་འཁོར་ཡུག་དུ་བཅུག་ཅིང་།
སྟག་ལུང་རིན་པོ་ཆེ་བཀྲིས་དཔལ་རྩེགས་པས་ཕྱག་རྫས་གཏོས་ཆེ་བ་བསྣམས་ཏེ་ཞུ་
འཇགས་མཛད་པས་རིང་དུ་མ་ཐོག་པར་འཁྲུག་པ་ཞི། དེ་ཀའི་མོད་ལ། ཏའི་མིང་
རྒྱལ་པོ་ཡེ་དབང་གིས་གསེར་གྱི་དམ་ཁ་དང་། དབང་གི་འཇའ་ས་གནང་། འདི་དང་
དུ་མཚུངས་པ་ལྟ་བུར་འབྲི་གུང་པ། སྣེ་གདོང་པ། གླིང་གསུམ་ལའང་དབང་གི་ལས་
ཀ་གནང་བས་བོད་ཀྱི་དབང་བཞི་ཟེར། སླར་ཡང་གོང་ནས་རྒྱལ་པོས་གསེར་ཡིག་པ་
མང་པོ་མངགས་ཏེ། ཤེལ་གྱི་དམ་ཁ་དང་ནོར་སྣ་གཏོས་ཆེ་བ་གནང་བ་ནས་བཟུང་
སྟེ༑ དབང་གྲགས་པ་རྒྱལ་མཚན་ཞེས་སྙན་གྲགས་དབྱར་དུས་ཀྱི་ཆུ་བོ་བཞིན་འཕེལ།
རྒྱའི་བསྟན་པ་བྱུང་ནས་བོད་དུ་ཤེལ་དམ་གནང་བ་འདི་མིན་པ་མེད་ཚོད་འདུག སྤྱིར་
ཁྲིམས་གཉིས་ཀྱི་སྒོ་ནས་ཆབ་སྲིད་དེས་བས་བསྐྱངས་ཤིང་། བཀྲིས་སྒོ་མངས་གསུམ་
གྱི་ཐོག་དྲངས་པའི་སྐུའི་རྟེན་དཔག་ཏུ་མེད་པ། གསེར་གྱི་བཀའ་འགྱུར་ཚར་མང་བ།
གསེར་དངུལ་འདྲེས་མའི་གཅིག སྣག་ཚས་བྲིས་པ་གསུམ་གྱི་ཐོག་དྲངས་གསུང་གི་
རྟེན་མཐའ་ཡས་པ། གཙུག་ཏོར་དྲི་མེད་ཀྱི་གསུང་གསེར་གྱི་བཞེངས་པའི་སྙིང་པོ་ཅན་
ཚ་ཚ་འབུམ་ཐེར་གྱིས་ཐོག་དྲངས་པའི་ཐུགས་ཀྱི་རྟེན་བསམ་གྱིས་མི་ཁྱབ་པ་བཞེངས་
པ༑ ཐེལ་རྩེད་ཐང་གི་བསྒོམ་གྲྭ་དང་བཤད་གྲྭའི་བདག་རྐྱེན་སོགས་ཆོས་སྡེ་རྣམས་སུ་
དགེ་ཚོགས་བསགས་པ་བློས་མི་འཁྱུད། ཁྱད་པར་ཇོ་བསྟན་ཚོགས་པ་སྡེ་བཞི་དང་སྒོས་



322
རྒྱལ་རབས་ཆོས་འབྱུང་།
སུ་ཚོགས་ཆེན་པ་ལྟར་ཆག་སུ་འདེགས་པའི་ཚོགས་སོགས་རྗེ་བཙུན་ཙོང་ཁ་པ་ཆེན་པོ་
འཁོར་བརྒྱ་ཕྲག་མང་པོ་དང་བཅས་པ་ལ་ཆོས་འཁོར་སྔ་ཕྱིར་བསྐོར་བའི་ཞབས་ཏོག ལྷ་
ས་སྨོན་ལམ་ཆེན་མོ་དང་དགེ་ལྡན་གྱི་སྒྲུབ་མཆོད་ཀྱི་འཕྲལ་ཡུལ་གྱི་སྦྱིན་བདག་མཐིལ་
ལེན་མཛད་པ། རྗེ་རིན་པོ་ཆེ། སྤྱན་སྔ་ཀུན་སྤངས་པ། མཚུངས་མེད་རིན་གཞོན་པ།
མཚལ་མིན་རིན་པོ་ཆེ་བསོད་བཟང་པ། ཀརྨ་རིན་པོ་ཆེ་དེ་བཞིན་གཤེགས་པ་སོགས་
དམ་པ་མང་པོ་ལས་གསུང་ཆོས་གསན་ཞིང་གུས་མཆོད་མཛད་པ།
རྫོང་ཆེན་རྣམས་ཀྱི་རྫོང་དཔོན་མི་རྒྱུད་དང་བཅས་པ་ཤེས་སུ་འཇུག་པའི་ཤེལ་
དམ་གནང་བ་སོགས་ལས། གོང་མ་ཆོས་རྒྱལ་ཆེན་པོ་ཞེས་མཚན་དངོས་མིང་དུ་ཆགས།
ཉང་སྟོད་དུ་དམག་ལན་གཅིག་གཉིས་མ་གཏོགས་སྡེ་བཟར་ཆེན་པོ་མཛད་མ་དགོས་ཤིང་།
དབུས་གཙང་འཇམ་དར་ཡུག་གཅིག་ཏུ་སོང་བས་མངའ་ཐང་ཤིན་ཏུ་མཐོ། བློན་ཆེན་
མགོས་ཆེ་བ་ཡང་། སྣེའུ་པ་དྲུང་ཆེན་ནམ་མཁའ་བཟང་པོ། འོལ་ཁ་བ་བཀྲིས་རྒྱལ་
མཚན། རིན་སྤུངས་ནམ་མཁའ་རྒྱལ་པོ། ནམ་མཁའ་རྒྱལ་མཚན། བྲག་དཀར་
རྒྱའོ་དང་སྐུ་མཆེད་གསུམ། འཕྱོང་རྒྱས་པ་དཔལ་འབྱོར་བཟང་པོ། བྲག་དཀར་བ་
སྤག་ཤི་ཤེས་བཀྲས་དང་རིན་ཆེན་དཔལ་བ་སྟེ་ཁུ་དབོན་གཉིས། གོང་དཀར་བ་ཨི་ནག་
བཞི་འཛོམ། ཡར་རྒྱབ་དགེ་བསྙེན་པ་སྐུ་མཆེད། བྱ་བཀྲིས་དཔལ་བཟང་། རྒྱ་མ་ཁྲི་
དཔོན་ཟླ་བ། སྒོམ་ལོག་ཆོས་རྒྱལ། རྩེད་ཐང་དཔོན་དགེ རྩེ་ཤར་པ་རབ་བརྟན་ཀུན་
བཟང་འཕགས། རྩེ་ནུབ་པ་སི་ཏུ་བསོད་ནམས་དཔལ། བསམ་སྡེ་བ། སྤྱན་སྣམ་པ།
གླིང་དཀར་བ་དང་བུ་ཚལ་བ་སྐུ་མཆེད། རྒྱལ་ཆེན་རྩེ་པ་དཔལ་འབྱོར་རྒྱལ་པོ་སྟེ་འདི་
རྒྱལ་ཆེན་རྩེའི་རྫོང་དཔོན་ཐོག་མ་ཡིན་ཟེར། གཞན་ཡང་ཁྲི་དཔོན་ནམ་མཁའ་བཟང་



323
-་
-
-
-
རྒྱལ་རབས་འཕྲུལ་གྱི་ལྡེ་མིག
སོགས་མཆོག་དུ་མང་། དེ་ནས་ཐུགས་གོལ་ས་སྙག་པར་དགོངས་ཏེ། རྒྱལ་བཟང་
གཞིས་ཁ་རྩེགས། གསོལ་སྐལ་གྱི་བོད་འབྲོག་འོས་རིས་ངོས་བཟུང་མཛད་པ་ཡིན་ནའང་
རྩེར་སྐུ་ཁམས་ལོ་གཅིག་གཉིས་བསྙེར་ཏེ། ལྔ་བཅུ་རྩ་དགུ་པ་ཆུ་བྱི་ལ་སྐུ་གཤེགས།
རྒྱལ་ཚབ་ཆོས་རྗེ་པོ་ཏཱ་ལ་གཤེགས་པ་དང་ལོ་གཅིག
སྲས་གཉིས་པ་བྱང་ཆུབ་རྡོ་རྗེ།( སྤྱན་རས་གཟིགས་སུ་བྱེད།)མེ་སྦྲུལ་ལོར་འཁྲུངས།
དགུང་ལོ་དགུ་པ་ཤིང་གླང་ལ་རྩེད་ཐང་གདན་སར་ཕེབས། ཉི་ཤུ་པ་ལ་བསྙེན་པར་
རྫོགས། ལྷ་སར་ཕེབས་ནས་ཆོས་ཀྱི་འཁོར་ལོ་བསྐོར། གྲུ་པའི་དར་རྒྱས་ཀྱང་འདིའི་
དུས་ཁོ་ན་ཆེ། ལྔ་བཅུ་རྩ་གཉིས་པ་ས་སྤྲེལ་ལོར་རྩེད་ཐང་ནང་སོར་སྐུ་གཤེགས། སྲས་
བཞི་པ་དཔལ་ལྡན་བཟང་པོ། (རྗེ་རིན་པོ་ཆེའི་ཞལ་སློབ། ) དགང་ལོ་ཉེར་གསུམ་ཞེས་པ་ལ་
ཐེལ་གྱི་སྤྱན་སྔར་བྱོན། ཉེར་ལྔ་པ་མེ་ཕག་ལོར་གཤེགས། དེ་རྗེས་བསོད་ནམས་བཟང་
པོ( རྗེ་རིན་པོ་ཆེ་ལ་བསྙེན་རྫོགས་མཛད།)དགུང་ལོ་ཉེར་དགུ་པ་ལ་སྤྱན་སྔའི་གོ་སར་ཕེབས་
པ་སོ་བདུན་པ་མེ་སྤྲེལ་ལོར་གཤེགས། སྲས་ལྔ་ཚིགས་པ་བསོད་ནམས་རྒྱལ་མཚན།
(རྗེ་ལ་གསུང་རབ་མང་དུ་གསན།)མེ་སྟག་ལོར་འཁྲུངས། སྤྱན་སྔ་ཀུན་སྤངས་པ་ཐེལ་གྱི་
གོ་ས་མཛད་ལོ་ཡིན། སོ་གཉིས་པ་མེ་བྱ་ལ་སྤྱན་སྔའི་གོ་སར་བྱོན། མེ་བྱ་འདི་རྗེ་རིན་
པོ་ཆེ་དགུང་ལོ་རེ་གཅིག་པ་ཡིན། ཞེ་དགུ་པ་ཤིང་སྟག་ལོར་སྐུ་གཤེགས། བཙུན་མོ་
ཚལ་དུ་འདུལ་འཛིན་རིན་པོ་ཆེ་གཤེགས་པ་དང་ལོ་གཅིག མཁས་གྲུབ་ཆོས་རྗེས་དགེ་
ལྡན་དུ་དུས་འཁོར་ཊིཀ་ཆེན་མཛད་ལོའང་ཡིན། སྲས་དྲུག་པ་སངས་རྒྱས་རྒྱལ་མཚན་
པས་ཁར་ཐོག་དགོན་གསར་བཟུང་ནས། རིན་སྤུངས་པའི་སྲིང་མོ་ཞིག་ཁབ་ཏུ་བཞེས་
པ་ལ་སྲས་གྲགས་པ་འབྱུང་གནས་དང་། སླར་སྲིང་མོ་ཞིག་ཁབ་ཏུ་བཞེས་པ་ལ་སྲས་



རྣམ
རྒྱལ་རབས་ཆོས་འབྱུང་
། 324
ཀུན་དགའ་ལེགས་པ་བྱུང་། དེ་ཡང་གྲགས་པ་འབྱུང་གནས་པ་ཤིང་རྟ་ལོར་དགོན་གསར་
དུ་འཁྲུངས། ཆོས་རྒྱལ་ཆེན་པོའི་ཞེ་གཅིག་པ་ཡིན། བཅོ་ལྔ་པ་ལ་རྩེད་ཐང་གདན་
སར་བཞུགས། །
དེ་ཡང་ཆོས་རྒྱལ་ཆེན་པོ་གཤེགས་པའི་རྗེས་ལ་སྡེ་དཔོན་རྣམས་ཁྲི་ཐོག་ཏུ་ཁུ་
དབོན་སུ་བསྐོ་ལ་བློ་མི་མཐུན་པ་བྱུང་འཚམས། རིན་སྤུངས་ནོར་བཟང་པས། ཐེལ་་
དུ་སྤྱན་སྔ་རིན་པོ་ཆེའི་དགོངས་པ་ཞུས་ནས་ཅི་གསུང་བྱས་ན་ལེགས་པའི་བཀའ་གྲོས་
བཏོན་པ་ལྟར། དགོངས་པ་ཞུས་པ་ན་སྤྱན་སྔའི་ཞལ་ནས་ཁྲི་ཐོག་ཏུ་བུ་ཆུང་ལས་འོས་
མེད། ཁྱིམ་པ་རྒད་པོ་ཞིག་གིས་མི་འོང་གསུངས་བ། སུས་ཀྱང་འདའ་མ་ཕོད་པར་
ཆུ་བྱིའི་མཇུག་དེ་ག་ལ། གདན་ས་གྲགས་འབྱུང་བ་དགུང་ལོ་བཅུ་དགུ་ལོན་པ་ཞིག་
རྩེར་ཕེབས་ཏེ། ཆབ་སྲིད་དེས་པས་སྐྱངས། དེ་ནས་ཤིང་སྟག་སར་པའི་ཟླ་བ་དང་
པོའི་ཉེར་གཉིས་ལ། ཐེལ་དུ་སྤྱན་སྔ་རིན་པོ་ཆེ་སྐུ་གཤེགས་པས་ཡབ་ཆེ་ས་རིན་པོ་ཆེ་
དཔོན་སློབ་བག་ཡངས་ཏེ་ཁྲི་ཐོག་ཨེ་ཡོང་གི་དགོངས་པས་སྤུན་ཟེད་མང་དུ་མཛད་པ་
ལ་དཔགས། ཡར་ཀླུངས་མཐིལ་ཏུ་དུས་བཟིངས་ལངས་ཏེ། ཆེ་ས་དཔོན་བློན་མང་
རབ་ཡར་རྒྱབ་ཏུ་ཐེགས་དགོས་པ་བྱུང་ཞིང་དུས་མ་བདེ་བ་ཡང་ཇེ་ཆེར་སོང་། འདི་
ལ་སྟག་ལོ་སྡེ་གཟར་ཆེན་མོ་ཞེས་པ་དང་། ཕག་མོ་གྲུ་པ་ནང་ཞིག་པའི་ལོ་ཞེས་ཀྱང་
ཟེར། ཤིང་ཡོས་ཀྱི་མཇུག་ཙམ་ལ་དུས་མི་བདེ་བ་ཕལ་ཆེར་སངས་ཏེ། མཁར་པ་
དགེ་སློང་གིས་རྫོང་སྤྱིའི་ལས་ཁ་བཟུང༌། གོང་མ་ཉིད་མེ་སྦྲུལ་སར་བ་ན་སྐྱིད་ཤོད་དུ་
ཕེབས་པ་ནང་སོ་དུ་དབེན་ཤ་ཆེན་མོས་གུས་མཆོད་ཡང་དག་མཛད་། འདི་རེས་གཞིས་
ཁ་སྣེའུར་མཁས་གྲུབ་ཆོས་རྗེས་ཀྱང་བསྟན་པ་ལ་དགོངས་ནས་མཇལ། གསང་ཕུ་བའི་



325
རྒྱལ་རབས་འཕྲུལ་གྱི་ལྡེ་མིག
ཆོས་རྗེ་ཆེན་སློབ་ཀྱིས་མཇལ་བར་ཕེབས་པ་ན། གོང་མའི་ཞབས་ཕྱིར་འགོས་ལོ་ཙཱ་
བ་གཞོན་ནུ་དཔལ་ཡོད་པ་དང་། ཆེན་པོ་ཡོན་རྒྱལ་བ་གཉིས་བགྲོ་གླེང་ལ་བཞེངས་པ།
གསང་ཕུ་བ་རྣམ་པའི་ཐུགས་བཞེད། བཤད་པ་ཆེན་པོ་བས་མཛད་དགོས་གསུང་ནའང་།
ཡིད་བཟང་རྩེ་པས་རྩེད་ཐང་པའི་བརྟུལ་བཞུགས་ཀྱིས་གཞུང་ཏོག་བླངས་ནས་འཇོག་
མཛད་ཅེས་གྲགས། དུས་མ་བདེ་བའི་དབང་གིས་གཙང་གི་གཞིས་བསྐོར་ལ་ནི་ཕེབས་
མ་གྲུབ། སྐབས་ཤིག་གོང་ནས་རྒྱལ་པོ་གྱིན་ཐས་གསེར་ཡིག་པ་མང་པོ་མངགས་ཏེ་
དབང་གི་འཇའ་ས་གནང་།
དེ་ནས་བཟུང་སྟེ་དབང་གྲགས་པ་འབྱུང་གནས་ཟེར། པཎ་ཆེན་ནགས་ཀྱི་རིན་
ཆེན་པ། རྒྱལ་མ་སྤྱན་སྔ་གཞོན་འོད་པ། རྒོད་ཕྲུག་རས་པ་གྲགས་པ་འབྱུང་གནས།
སྤྱན་སྔ་ཉེར་གཉིས་རིན་པོ་ཆེ་སོགས་བསྟེན་ནས་གསུང་ཆོས་མང་པོ་གསན་པས་མཁྱེན་
པ་རྒྱ་ཆེ་བར་བྱེད། རྩེད་ཐང་དུ་གདན་ས་བ་ཟུར་པ་མེད་ཀྱང་རྩེ་ཉིད་ནས་གཙུག་ལག་
ཁང་དང་ལྷ་ཆེན་དང་། གསེར་གྱི་བཀའ་འགྱུར་བཞེངས་པ། ནག་ཆང་གི་ཁྲིམས་
སྡོམ་པ། བསྒྲུབ་མཆོད་ཆེན་མོ་འཛུགས་པ། འཆད་ཉན་པ་རྣམས་ལ་ཐུགས་རྩིས་ཆེ་
བ་སོགས་ཐུགས་འཁུར་གང་དགོས་བཞེས་པ་མཛད་ཅིང་། ཐེལ་དུའང་རི་པ་རྣམས་
ལ་མགྱོགས་ཁྲིད་འབོགས་པ་སོགས་སྤྱན་སྔའི་དོད་པོ་མཛད། དགུང་ལོ་སུམ་ཅུ་ལོན་
པའི་ཆུ་ཕག་ལ་ཡར་རྒྱབ་ནས་ཡབ་ཆེ་པ་བཀུར་སྟི་ཆེན་པོས་སྤྱན་དྲངས་ཏེ་རྩེད་ཐང་ནང་
སོར་བཞུགས་སུ་གསོལ། དེ་དུས་སྡེ་དཔོན་མགོས་ཆེ་བ་ཡང་དུ་དབེན་ཤ་གྲགས་པ་དཔལ་
བཟང་། རིན་སྤུངས་ནོར་བཟང་དང་དཔལ་རིན་པ་སྐུ་མཆེད། འོལ་ཁ་བ་ནོར་བཟང་
དང་རྒྱ་མཚོ་བ་སྐུ་མཆེད། འཕྱོང་རྒྱས་པ་དཀོན་མཆོག་རིན་ཆེན་པ་དང་སངས་རྒྱས་



326
རྒྱལ་རབས་ཆོས་འབྱུང་། །
སྐྱབས་པ་སྐུ་མཆེད་དང་། ཡར་རྒྱབ་པ་རིན་ཆེན་བཟང་པོ། བསམ་སྡེ་རྒྱལ་བུ་གྲགས་
ཤེ༑ བྱ་རྒྱལ་བ་བཀྲིས། འཕན་པོ་དཔལ་འབྱོར་རྒྱལ་པོ། སྐྱའོ་རིན་ཆེན་བཟང་པོ།
བུ་ཚལ་ལྷ་དབང་པ་སོགས་ཏེ་ཐ་མ་འདི་གླིང་དཀར་གྱི་རྫོང་དཔོན་ཐོག་མ་ཡིན་ཟེར།
གྲགས་འབྱུང་བ་དགུང་ལོ་སོ་གཉིས་བཞེས་པ་ཤིང་མོ་གླང་གི་ཚེས་ལྔ་ཞིག་ལ་གཤེགས་
པས་ཚེས་ལྔ་རིན་པོ་ཆེར་གྲགས། རྗེ་བཙུན་ཤེས་རབ་སེངྒེ་དང་གཤེགས་ལོ་གཅིག གོང་
མ་གཤེགས་པ་གཅིག་ལ་འདི་ཁོ་ན་ཤུལ་ཆེ་བར་བྱེད། །
གཅུང་ཀུན་དགའ་ལེགས་བ་ཆུ་མོ་གླང་གི་ལོ་ལ་དགོན་སར་དུ་འཁྲུངས། ཆོས་
རྒྱལ་ཆེན་པོ་གཤེགས་པའི་ཕྱི་ལོ་ཡིན། བཅུ་བཞི་པ་ལ་རྩེད་ཐང་གདན་སར་ཕེབས།
ཚེས་ལྔ་རིན་པོ་ཆེ་གཤེགས་པའི་ཕྱི་ལོ་ཡིན། དེ་ནས་ལོ་གསུམ་སོང་བའི་ས་འབྲུག་ལ་
རྩེར་བྱོན། ལོ་འདི་ལ་དུ་དབེན་ཤ་ཆེན་མོ་སྐུ་གཤེགས། དེ་ནས་ལོ་དགུ་སོང་བའི་མེ་
གླང་ལ་ཆེ་ས་སངས་རྒྱས་རྒྱལ་མཚན་པ་གཤེགས། ཆེ་ས་འདིས་ཡར་རྒྱབ་ཏུ་ལོ་དགུ་
དང་། རྩེད་ཐང་ནང་སོར་ལོ་བཅོ་ལྔ་བཞུགས་ཟེར། དགེ་མོ་སྨྱོན་པར་གྲགས་པས་
ཀ་བཞི་བཟུང་། དེ་རྗེས་དགེ་སློང་སྦལ་མིག་པས་བཟུང་ཞིང་། དགེ་སློང་གི་གཅུང་
པོ་ལྔ་དར་ཞེས་པས་ཀ་བཞི་ཤར་བཟུང་སྟེ། ཨི་ནག་དབང་འཛིན་བྱས། རིན་སྤུངས་
པའི་སྲིང་མོ་གཅིག་བཞེས་པ་ལ་སྲས་རྡོ་རྗེ་རིན་ཆེན་དབང་གི་རྒྱལ་པོ་ཞེས་པ་འཁྲུངས།
རྒྱ་ནག་ཆིང་ཧོ་རྒྱལ་པོས་གསེར་ཡིག་པ་མངགས་ཏེ་དབང་གི་འཇའ་ས་གནང་བ་ནས་
བཟུང་སྟེ། དབང་ཀུན་དགའ་ལེགས་པ་ཞེས་ཟེར། གཞིས་བསྐོར་ལ་ཕེབས་པ་ན། སྡེ་
དཔོན་ཐམས་ཅད་ཀྱིས་གུས་མཆོད་ཆེན་པོ་བྱས་ཤིང་། ཁྱད་པར་གཙང་ལ་བྱོན་པའི་
ཚེ༑ རིན་སྤུངས་ནས་འཕྲལ་གྱི་ཞབས་ཏོག་དུས་བབ་ལ་ཤ་མར་ཐུད་གསུམ་གྱི་སྟོན་



327
--
- ，
- •。
༤
-
-
-
རྒྱལ་རབས་འཕྲུལ་གྱི་ལྡེ་མིག
ཆེན་རྫོང་ཆེན་གཉིས་སུ་འབུར་དོད་ཀྱི་ནོར་སྣའི་འབུལ་བ་བསམ་གྱིས་མི་ཁྱབ་པ་བསྒྲུབས་
ལ༑ དེ་མཐུན་སྤྱན་ནམ་ལྷུན་གྲུབ་རྩེ་དང་། གླིང་དཀར་རྫོང་དུའང་འབུལ་ཞབས་
ཕུན་སུམ་ཚོགས་པ་དང་། ལ་སྟོད་ལྷོ་བྱང་དང་རྩེ་ཤར་ནུབ་ཀྱིས་ཀྱང་འབུལ་ཆེན་བྱས་
ཞེས་གྲགས། འོན་ཀྱང་རིན་སྤུངས་ནོར་བཟང་པ་དཔོན་བློན་རྣམ་པའི་མཛད་སྤྱོད་ཀྱི་
ཁོག་ལ་མ་མགུ་བ་ཡིན་འདུག །
སྐབས་ཞིག་ནས་གོང་མ་ཉིད་ཀ་བཞི་པ་སྐུ་མཆེད་ཀྱི་གཞན་དབང་དུ་སོང་སྟེ་
ཡབ་ཡུམ་ཐུགས་མ་མཐུན་ནས་སྡེ་འཁྲུག་ལུང་བསྟན་མང་པོ་བྱུང་སྟེ། ཡར་གོང་བྱ་
ས་བསམ་སྡེ་བ་རྣམས་བདག་མོ་བའི་ཕྱོགས་དང་། སྣེའུ་པ་དང་འོལ་ཁ་བ་སོགས་དཔོན་
ས་དཔོན་བློན་གྱི་ཕྱོགས་སུ་གྱུར། མེ་ཕག་ལ་གདུང་རྒྱུད་རྡོ་རྗེ་རིན་ཆེན་རྩེད་ཐང་གདན་
སར་བསྐོས། ཡབ་ཀྱི་དགུང་ལོ་སོ་ལྔ་པ་ཡིན། དེ་ནས་ཡུམ་སྲས་ཕྱོགས་གཅིག་པ་ལ་
བརྟེན་རྩེ་ཐང་གི་སྡེ་གཟར་དེ་ཡང་ལངས་ཤིང་། རྩེད་ཐང་ཉེ་གནས་ཆེན་པོ་བཀྲས་
བཟང་གིས་སྣེ་གདོང་ཐོད་པ་རི་དང་། བཙན་ཐང་བཀྲིས་སྒང་བཀུམས་པ་སོགས་བློས་
མི་འཁྱད་པའི་དགྲ་འཐབ་བྱས་ཟེར། དེ་དུས་འཕྱོང་རྒྱས་པ་གང་གིའང་ཕྱོགས་སུ་མ་
ཆད་པ་ཡིན་འདུག མེ་ཁྱི་ལ་རིན་སྤུངས་ནོར་བཟང་གཤེགས་པ་སོགས་གང་ས་ནས་
རིན་སྤུངས་པའི་དཔུང་གིས་འཕྲལ་དུ་མ་ཕན། བར་སྐབས་འདིར་གོང་མ་ཉིད་སྐྱིད་
ཤོད་དུ་ལན་གཅིག་གཉིས་ཕེབས་པ། ནང་སོ་དྲུང་ཆེན་དཔོན་བློན་གྱིས་གུས་མཆོད་
ཆེན་པོ་མཛད། དེ་ནས་དཔོན་ས་གདན་ས་བ་དགུང་ལོ་བཅུ་དགུ་པའི་སྟེང་དུ་གཤེགས་
ཤིང་། ཡུམ་ཆོས་དཔལ་བཟང་མོ་བ་ཡང་གཤེགས་ནས་མཁར་ཐོག་དགོན་གསར་གཉིས་
ནང་སོ་མཚོ་སྐྱེས་པས་བཟུང་། རྩེ་རྩེ་ཐང་གི་སྡེ་གཟར་རྒྱུན་ཞི་ནའང་། རྩེ་ནས་རྩེད་



328
རྒྱལ་རབས་ཆོས་འབྱུང༌། །
ཐང་ཚོགས་པ་ལ་ཞྭ་དམར་གྱོན་དགོས་བའི་ཁྲིམས་བསྒྲགས་པ་གྲྭ་པ་རྣམས་མ་འདོད་
ནས་ཕལ་ཆེར་གྱིས་ལྷན་པ་དམར་པོ་རེ་ཙམ་བརྒྱབ་པ་གྱོན་པ་དང་། མགོ་ཡུ་བྱེད་པ་
སོགས་མི་མཛེས་པ་ཆེན་པོ་བྱུང་ཞེས་གྲགས། དེ་དུས་སྡེ་དཔོན་མགོས་ཆེ་བ་ཡང་སྣེའུ་
པ་དཔལ་འབྱོར་རྒྱལ་པོ། རིན་སྤུངས་པ་ཀུན་ཏུ་བཟང་པོ། རིན་ཆེན་དཔལ་བཟང་།
མཚོ་སྐྱེས་རྡོ་རྗེ། ཤཱཀྱ་རྒྱལ་མཚན་ཏེ་སྐུ་མཆེད་བཞི། འོལ་ཁ་མཁན་ཆེན་པ། འཕྱོང་
རྒྱས་པ་རྡོ་རྗེ་ཚེ་བརྟན། བྲག་དཀར་བ་དངོས་གྲུབ། རིན་ཆེན་ལྷུན་པོ། དཀོན་མཆོག་
དོན་གྲུབ་སྟེ་སྐུ་མཆེད་གསུམ། བྱ་བཀྲིས་དར་རྒྱས། གོང་དཀར་གྲལ་ལྔ་རྒྱལ་པོ། ཡར་
རྒྱབ་རིན་ཆེན་རྒྱལ་པོ། བསམ་སྡེ་གྲགས་པ་མཐའ་ཡས། སྐྱིད་ཤོངས་ཕག་སྨྱོན་པ་
སོགས་ཡོད།
ཚེས་ལྔ་རིན་པོ་ཆེན་ནས་མཁར་པའི་སྲིང་མོ་ཞིག་དང་ལྷན་ཅིག་དུ་འདུས་པ་
ལས། གདུང་རྒྱུད་ངག་གི་དབང་པོ་ས་ལུག་ལོར་རྒྱལ་རྩེར་འཁྲུངས། ཚེས་ལྔ་པའི་
ཉེར་དྲུག་པ་དང་། ཀུན་དགའ་ལེགས་པ་བའི་དགུང་ལོ་བདུན་པ་ཡིན། དགུང་ལོ་བཅུ་
དྲུག་པ་ཤིང་ཁྱི་ལ་ཆེ་ས་དགོན་གསར་པ་དང་གོང་མ་ཀུན་དགའ་ལེགས་པ་བཀའ་བསྒོས་
ནས་ཐེལ་གྱི་སྤྱན་སྔར་བཏོན། སྤྱན་སྔ་ཉེར་གཉིས་པ་གཤེགས་ནས་ཤིང་ཁྱི་འདི་ཡན་
གྱི་ལོ་ཉི་ཤུར་གདན་ས་སྟོངས་པ་ཡིན་ཟེར། མགོས་ལོ་ཙཱ་བ་སོགས་ལས་གསུང་ཆོས་
མང་པོ་གསན་ཏེ། མཁྱེན་པ་རྒྱ་ཆེན་ཞིང་བསྙེན་པར་རྫོགས་པ་དགེ་སློང་གི་རྟེན་དུ་
བཞུགས། མཁར་པ་དགེ་སློང་གི་གཉེར་པ་དབང་འཛིན་བྱས་ཏེ། དཀར་ཕྱོགས་ཀྱི་
དགེ་ལས་ཀྱང་རྒྱ་ཆེ། ཉི་ཤུ་ལོན་པ་ས་སྟག་ལ་གོང་མས་ཐེལ་གྱི་སྤྱན་སྔ་ཧབ་ལེན་བྱས་
པ་སོགས་ལས། བཅུ་དྲུག་ཙམ་དུ་བྲག་ཁ། རྒྱལ་བཟང་གཉིས་རང་དུ་བཞུགས། སླར་



329
རྒྱལ་རབས་འཕྲུལ་གྱི་ལྡེ་མིག
རྒྱལ་རབ་
ཆུ་སྦྲུལ་ལ་མཚན་ཇུས་རྒྱལ་ཏེ། ཡང་དགོན་ཕོ་བྲང་དུ་ཕེབས་པ་འཕྲིན་ལས་རྒྱས་པ་
བྱུང་། དེ་ནས་ལོ་བདུན་སོང་བའི་ལྕགས་བྱི་ལ་རིན་སྤུངས་དོན་ཡོད་རྡོ་རྗེ་དང་། གཡུང་
པ་ཚེ་དབང་དཔོན་བློན་གྱིས་དམག་གཏོས་ཆེ་བ་དྲངས་པ། ཡར་གོང་གཉིས་ཀྱི་དཔུང་
དང་ལྷན་པར་ཡར་ཀླུངས་མཐིལ་དུ་སླེབ་སྟེ། ཀ་བཞི་ཤར་ནུབ་གཉིས་གཉེར་ཐོག་ནས་
བཏོན། སྐྱིད་ཤོད་དུ་གཏེགས་པ་བྲག་དཀར་པའི་སྡེ་སྲིད་ཚང་དུ་ཚུད་པ་དང་། ཆུ་
ཤུལ་ལྷུན་པོ་རྩེ་སོགས་རྫོང་གཞིས་འགའ་ལོན་པ་ནས། གཞིས་ཁ་སྣེའུ་པ་དང་སྐུ་མཆེད་
བདེ་འདུན་མཛད། །
དེ་ནས་རིན་སྤུངས་པ་ཁུ་དབོན་དུ་དབེན་ཤ་ངག་དབང་བསོད་ནམས་རྒྱལ་པོ།
འཕྱོང་རྒྱས་པ་རིན་ཆེན་རྒྱལ་མཆོག བྲག་དཀར་བ་སྲིད་ཆོད་རྒྱལ་པོ། འོལ་ཁ་བ་
ནོར་འཛིན་ཆོས་རྒྱལ། སྤྱན་ནམ་པ་ཀུན་དགའ་བཀྲིས། བསམ་སྡེ་པ་ལྷ་རྣམ་རྒྱལ་
འོད། ཡར་རྒྱབ་པ་རིན་ཆེན་རྒྱལ་པོ་སྐུ་མཆེད། གོང་དཀར་བ་ལྷ་དབང་ཀུན་དགའ།
བྱ་བཀྲིས་དར་རྒྱས། བུ་ཚལ་བ་ཁམས་གསུམ་རྣམ་རྒྱལ། ཧོར་ཁང་པ་ཚེ་དབང་གྲགས་
པ༑ རྒྱལ་ཆེན་རྩེ་པ། སྐྱིད་ཤོངས་པ་སྐུ་མཆེད་སོགས་ཏེ་དཔོན་རིགས་མང་པོ་ལྕགས་
མོ་གླང་གི་སྣེ་གདོང་ལོ་གསར་སྟེང་དུ་འཚོགས། དཔོན་ས་ཁུ་དབོན་གཉིས་མཐུན་སྒྲིགས་
པ་ཡིན་ཟེར་བའི་གཏམ་བསྒྲགས་ཏེ། སྤྱན་སྔ་ངག་གི་དབང་པོ་ལྷོ་ཁར་སྤྱན་དྲངས། གོང་
མ་དགོན་གསར་དུ་གདན་དྲངས་ནས། སྤྱན་སྔ་བ་ཉིད་རྩེའི་ཁྲི་ཐོག་ཏུ་བཏོན་ཏེ། རྫོང་
ཁ་བའི་སྲིང་མོ་ཞིག་བདག་མོར་ཕུལ། དེའི་ཚེ་སྤྱན་སྔ་བའི་ཞེ་གསུམ་པ་ཡིན། ལོ་འདི་
ལ་འོན་མདའ་གསལ་ཁང་རྩེར་མགོས་ལོ་ཙཱ་བ་(དགུ་བཅུ་པ། )གཤེགས། ཏ་སི་གཤེགས་
པ་ནས་ལོ་བརྒྱ་དང་དགུ གྲགས་པ་རྒྱལ་མཚན་པ་གཤེགས་པ་ནས་བཞི་བཅུ་རྩ་དགུ



330
རྒྱལ་རབས་ཆོས་འབྱུང་།
གྲགས་པ་འབྱུང་གནས་པ་གཤེགས་ནས་སུམ་ཅུ་རྩ་དྲུག་རྣམས་སོང་ཞིང་། ལྕགས་གླང་
དེ་ནས་དེང་སང་གི་ས་ཁྱི་འདི་ཡན་ལ་ལྔ་བཅུ་རྩ་བརྒྱད་ཐལ། དེ་ནས་ནང་སོ་མཚོ་སྐྱེས་
པས་བློན་ཆེན་དང་། འཐོན་པ་རིན་ཆེན་དར་རྒྱས་(གདུང་མྱང་།)ཀྱིས་ཀ་བཞི་བཟུང་།
ལོ་གསུམ་པ་ཆུ་ཡོས་ལ་གོང་མ་ཀུན་ལེགས་པ་ལྔ་བཅུ་རྩ་གཅིག་བཞེས་པ་ལ་གཤེགས།
རྩེ་ནས་དགོངས་རྫོགས་ཀྱི་འདབ་ཆེན་པོ་མཛད།
དེ་ནས་ལོ་གསུམ་པ་ཤིང་སྤྲུལ་ལ་རིན་སྤུངས་པས་རྒྱང་རྩེ་བའི་ཁར་དམག་འཁྱེར་
བ་གཡུང་པ་བཙོན་དུ་ཤོར་བའི་ཇུས་ཉེས་དེ་བྱུང་། ལོ་འདི་ལ་རྒྱང་རོ་སྤྱི་རྒྱའི་ཇུས་ཉེས་
ལོ་ཟེར། དེ་མཐུན་དབུས་སུ་སྡེ་གཟར་བྱུང་ཡང་གོང་མ་ཉིད་སྤྱི་དཔོན་དུ་བཞུགས། འདི་
པ་སྤྱིར་ཡང་སྡེ་འཁྲུག་ལ་མི་དགྱེས་ཤིང་། དཔལ་ཆོས་ཀྱི་གྲགས་པ་ཏི་ཤྲཱི་བསྟེན་ནས་
ཐེག་པ་ཆེན་པོའི་ཆོས་མང་པོ་གསན་པ་དང་། རྩེད་ཐང་གི་མཚན་ཉིད་པ་རྣམས་ལ་
ཐུགས་རྩིས་ཆེན་པོ་མཛད་པ་དང་། རྩེ་རྩེད་ཐང་གི་སྒྲུབ་མཆོད་ཆེན་མོའི་བདག་རྐྱེན་
བཟང་པོ་མཛད་པ་དང་། ཉང་པོ་གྲུ་ལ་ལྕགས་ཀྱི་ཟམ་མོ་ཆེ་འཛུགས་པ་སོགས་རྣམ་
དཀར་གྱི་མཛད་པ་བཟང་། དགུང་ལོ་ལྔ་བཅུ་པ་ས་སྤྲེལ་ལ་འཇང་ཕོ་བྲང་དུ་གདུང་
རྒྱུད་ངག་དབང་བཀྲིས་གྲགས་པ་འཁྲུངས། ལོ་འདི་ལ་རྩེ་ཤར་ནུབ་ནང་ཞིག་ནས་རིན་
སྤུངས་པ་མཚན་ཇུས་རྒྱལ་། དེའི་ཕྱི་ལོ་ས་བྱི་ལ་ཡུམ་རྫོང་ཁ་མ་གཤེགས། དུ་དབེན་
ཤ་ཕྱི་མ་(སེ་ར་རྩེར།)གཤེགས་པ་དང་ལོ་གཅིག ཕྱི་ལོ་ལྕགས་ཁྱི་ལ་དྲུང་ཆེན་དཔལ་
འབྱོར་རྒྱལ་པོ་དང་། དེའི་ཕྱི་ལོ་ལྕགས་ཕག་གི་ཟླ་བ་དྲུག་པའི་ཚེས་གཉིས་ལ་གོང་མ་
ཉིད་གཤེགས་པས་ཚེས་གཉིས་རིན་པོ་ཆེ་ཞེས་གྲགས། དགུང་ལོ་ལྔ་བཅུ་རྩ་གསུམ་པ་
ཡིན། དེའི་ཚེ་ཐེལ་གྱི་མཁན་སློབ་ཆོས་གསུམ། རྩེད་ཐང་གི་ཆེན་ལས། ཆེ་བགྲེས་



331
རྒྱལ་རབས་འཕྲུལ་གྱི་ལྡེ་མིག
ཆོས་ཁྲིམས་པ། བྲག་ཁ་ནས་དགེ་སློང་བསམ་གྲགས་པ། སྐྱིད་ཤོད་ཕག་སྨོན་པ། འཆོས་
པ་བསོད་བཀྲས་པ། རྫོང་དཔོན་ཉི་མ་བ། གསེར་པ་སངས་རྒྱས་རྡོ་རྗེ་བ་སོགས་ཡར་
འོན་ཐིལ་སྐོར་གྱི་གྲོས་དབང་རྣམ་པས་སྤྲུལ་སྐུ་རིན་པོ་ཆེའི་དགོངས་པ་ཞུས་ནས། ཕྱི་
ལྟར་གདུང་རྒྱུད་རིན་པོ་ཆེ་སྐུ་ནར་མ་སོན་པར་དུ་ཁོང་རང་རྣམ་པས་ཞབས་ཐག་སྲིང་
བའི་ལུགས་བྱས། ནང་དོན་དུ་རིན་སྤུངས་པའི་ཞལ་ངོ་གཅིག་གདན་འདྲེན་པ་ལ་ཐག་
གཅོད། གཙང་དུ་དེ་ཀའི་རྒྱུན་འབུལ་མི་བཏང་བ་ལས། བདེ་ཆེན་རྩེ་ནས་མཚོ་སྐྱེས་
པ་འབྱོན་པ་བཀའ་གྲོས་སུ་ཤར་ཏེ། སྐུ་འདབ་ཐང་སྟོན་ཆེན་མོ་གཏོང་བའི་སྐབས་སུ་
ཕེབས་གྲུབ་ནས། དཔོན་ཚབ་ཐེལ་གཏོང་བྱས། དེ་ལ་བརྟེན་ནས་ཆུ་བྱིའི་དབྱར་སོས།
ཡར་ཀླུངས་བསྐོར་ཚོར་སྡེ་གཟར་ཕྲན་ཚེགས་ལངས། ཆུ་བྱིའི་སྟོན་དུས་སྡེ་པ་སྒོར་
པ་དང་། ནང་སོ་ཀུན་བཀྲས་པས་གཙོས་པའི་གཙང་པའི་དཔུང་ཡར་འབྲོག་ནས་བརྒྱུད་
དེ་གཞུང་དུ་ལྷགས་པ་ཡར་གོང་སྣེལ་གསུམ་གྱི་སྡེ་བའི་ལག་ནས་རྫོང་གཞིས་ཁ་ཡར་
བླངས་ཏེ། ཆིངས་འཇགས་བྱས། ཕྱི་ལོ་ཆུ་གླིང་ལ་ཆོས་རྗེ་སྤྲུལ་སྐུ་ཐེལ་གྱི་སྤྱན་སྔར་
བསྐོས། ལོ་འདི་ལ་གཙང་སྟོད་དུ་རིན་ཆེན་དཔལ་བཟང་པ་གཤེགས། གོང་ནས་དཔོན་
ས་སྤྱན་སྔ་བཞུགས་པའི་རྩིས་ཀྱིས་དབང་གིས་འཇའ་ས་སྐྱེལ་མི་བྱུང་བ། གནང་སྦྱིན་
རྣམས་ཕྱག་མཛོད་དུ་བཞག་ནས་གསེར་ཡིག་པ་རྣམས་ཕྱིར་ལོག་པའང་ལོ་འདི་ཁ་ཡིན།
དེ་ནས་ལོ་གཉིས་སོང་བའི་ཤིང་ཡོས་ལ་སྐྱིད་ཤོད་དུ་སྣང་རྩེ་བ་ཁུ་དབོན་རྐྱེན་ལམ་དུ་
བཏང་པའི་ནང་ཞིག་དེ་བྱུང་། དེ་ལ་སྙད་བཏགས་ནས་ས་རྟ་ལ་རིན་སྤུངས་པས་དབུས་
གཙང་གཉིས་ཆར་གྱི་དཔུང་གཏོས་ཆེ་བ་སྐྱིད་ཤོད་དུ་དྲོངས་ཏེ། ནང་སོ་སྐུ་མཆེད་སྐྱོང་
མོ་ཀླུང་དུ་ཕེབས་དགོས་པའི་བྱ་བ་ཁོམ་ཆེན་དེ་བྱུང་། ས་མོ་ལུག་གི་ལོ་གསར་ལ་རིན་



332
རྒྱལ་རབས་ཆོས་འབྱུང་།
332
སྤུངས་པས་གཙོས་པའི་སྡེ་དཔོན་མང་པོ་སྣེ་གདོང་རྩེར་འཚོགས་ཏེ། བྲག་ཁ་ནས་གདུང་
རྒྱུད་རིན་པོ་ཆེ་ངག་དབང་བཀྲིས་གྲགས་པ་དགུང་ལོ་བཅུ་གཉིས་བཞེས་པ་གཅིག་རྩེར་
ཁྲི་ཐོག་ཏུ་སྤྱན་དྲངས། དེའི་ཚེ་རིན་སྤུངས་པས་ཐེལ་རྩེད་ཐང་གཉིས་སུ་བཤད་གསར་
གྲལ་འགྱེད། ཆེ་འགྱོགས་སྟོན་ཆེན། རྒྱ་ཧོར་དུས་ཀྱི་ནོར་སྣ་ཡ་མཚན་ཅན། ཇ་
གོས་དར་གསེར་དངུལ་སོགས་མི་མངས་ཀྱི་བློར་ཤོང་དཀའ་བའི་འབུལ་ཆེན་མཛད།
དེ་ནས་ལོ་ལྔ་སོང་བའི་ཤིང་བྱི་ལ་རིན་སྤུངས་པའི་སྲིང་མོ་ཞིག་བདག་མོར་ཕུལ།།
དེ་ནས་ལོ་བཞི་སོང་བའི་ས་འབྲུག་ལ་གདུང་རྒྱུད་འགྲོ་བའི་མགོན་པོ་འཁྲུངས་
ཤིང་། དེ་རྗེས་སྤྱན་སྔའི་དྲུང་ཀྱང་འཁྲུངས། དེའི་ཕྱི་ལོ་ས་མོ་སྦྲུལ་ལ་སྡེ་སྲིད་དང་
བསམ་སྡེ་པ་དཔོན་བློན་གྱི་ནང་ཞིག་སྡེ་གཟར་དེ་བྱུང་བ་ལ་གཙང་ནས་གསེར་ཡིག་པ་
དྲག་པོ་མངགས་ཏེ་སྡེ་སྲིད་ཀྱི་དཔུང་ཕྱིར་སློག འདིས་དཔོན་ས་དང་རིན་སྤུངས་པ་
དཔོན་བློན་གྱི་འཁོན་གཞིའི་མགོ་ཚུགས་ཟེར། དེའི་ཕྱི་ལོ་ལྕགས་རྟ་ལ་ཡར་ཀླུངས་སུ་
ནང་སོ་མཚོ་སྐྱེས་པ་གཤེགས། གདུང་འདབ་གྲུབ་འཕྲལ། ངག་དབང་རྣམ་རྒྱལ་བས་
གཙོས་པའི་དཔུང་གཡེ་བླ་འབྲིང་བའི་སྟེང་དུ་ཁྱེར་བ། རྩེ་ནས་བཟློག་ཅི་ཐུབ་མཛད་
ནའང་སྒར་པས་མ་གསན། དཔོན་བློན་འཁོན་གཞིའང་ཅུང་ཆེར་སོང་། སྤྱན་སྔ་རིན་
པོ་ཆེས་འདི་ཐུགས་ཀྱིས་མ་བཟོད་པར། ནང་སོ་དོན་ཡོད་པ་ལ་ཕག་མོ་གྲུབ་པའི་སྡེ་
སྲིད་འདི་སྤྱིར་རྒྱལ་ཁམས་པ། སྒོས་སྡེ་དཔོན་རྣམས་པ། ཡང་སྒོས་ཁྱེད་རིན་སྤུངས་
པ་ལ་གཅེས་པས་རྫོང་གཞིས་མགོས་ཆེ་བ་གཅིག་ཕུལ་ནས་དགོངས་ཁྲོལ་སེལ་ལུགས་
བྱས་ན་ལེགས་ཞེས་ཞལ་ཏ་མཛད་པ། གསན་པ་ལྟར་དུ་བཅོས་ནས་སྤྱན་སྔ་དང་གོང་
མ་ཡོན་མཆོད། སྦྲགས་མདར་གདན་དྲངས། འཕྲལ་གྱི་ཞབས་ཏོག་ཕུལ་སུམ་ཚོགས་



333
རྒྱལ་རབས་འཕྲུལ་གྱི་ལྡེ་མིག
པ་བསྒྲུབ་ནས་གུས་གུས་ལྟར་མཛད་པ་ལ་འབུལ་བའི་ཐད་དུ་བྱར་ལུང་པ་ཕུལ་བས།
མཆོད་ཡོན་གཉིས་ཀ་མ་དགྱེས་ནས། སྤྱན་སྔ་རིན་པོ་ཆེ་ཐུགས་རིངས་པ་བཞིན་དུ་ཡངས་
པ་ཅན་ལ་ཕེབས། (འདི་ནས་མཆོད་ཡོན་མཇལ་འཕྲད་མེད།)གོང་མས་འབུལ་བའི་ནོར་སྣ་ཕལ་
ཆེར་བསམ་ཡས་ཀྱི་གནས་ཁ་རྣམས་སུ་སྐྱལ་ཞིང་། གོ་ཁྲབ་རྣམས་ཆོས་སྐྱོང་གཞི་བདག་
གི་སྤྱན་གཟིགས་ལ་ཕུལ་ནས་འདོད་ཞེན་མེད་པ་ལྟར་མཛད། འདི་ལ་སྡེ་པ་སྒར་པའང་
མ་དགྱེས་པ་ཡིན་འདུག འདི་ཁའི་ཕྱི་ལོ་ཆུ་སྤྲེལ་ལ་སྡེ་པ་སྒར་པ་རང་ལོ་ལྔ་བཅུའི་སྟེང་
དུ་གཤེགས་པ་མ་གསང་པར་འདབ་ཆེན་པོ་བཏང་ཞིང་། གསུང་ཆེམས་ལྟར། སྣ་
དཀར་རྩེ་ནས་ཟིལ་སྣོན་པ་བོས་ནས་ཞལ་ངོར་བཏོན། ཆུ་སྤྲེལ་དེ་ཁའི་མཇུག་ལ་ཕོ་
བྲང་ནས་ཆེན་ཤྲཱི་དང་གོ་ཤྲི་དཔོན་གཡོག་མང་པོ་མངགས་ཏེ། རྩེར་དབང་གི་འཇའ་
ས་གནང་། དེ་ནས་ཆུ་བྱ་ལ་འབྲི་ཁུང་ཆོས་རྗེ་ཆོས་རྒྱལ་བ་སྐུ་གཤེགས་ནས། དཔོན་
རིན་པོ་ཆེ་ཡར་ཀླུངས་སུ་བྱོན་ཏེ། རྩེ་རྒྱབ་གཉེར་ཞུས་པས་རྩེ་ནས་མི་སྣ་གནང་ཞིང་
ཁྲིམས་བདག་ངོ་བོ་གཙང་དུ་ཁ་བསྒྱུར་བ་ལ། ཕྱོགས་སུ་ལྷུང་བའི་གཟུ་མཛད་པས། དཔོན་
ས་དང་རིན་སྤུངས་པའི་ཞལ་ངོ་ཕྱི་མ་རྣམས་ཀྱི་ཡང་འཁོན་གཞིར་སོང་། དེ་ནས་ཤིང་
ཕག་ལ་བསམ་སྡེ་པས་སྡེ་གཟར་གྱི་སྣ་བླང་བ་ལ་བརྟེན། སྡེ་སྲིད་ཀྱི་དཔུང་ཡར་སྟོད་
དུ་ཁྱེར་བ་ཡོ་འཁྱོམས་སུ་གཏོད་རྩིས་བྱུང་ཡང་། འཕྱོང་རྒྱས་ནས་འཇགས་ཁ་མཛད་
པས་ཚོ་ཐུབ་བྱུང་། དེ་ལ་གཙང་ནས་འཕྱོང་རྒྱས་པས་ངེད་རིན་སྤུངས་པའི་ཁྲིམས་
བདག་ཕྲོག་པ་ཡིན་ཞེས་སྙད་བཏགས་ཏེ། དཔུང་ཞེ་གྲབས་བྱེད་པ་དང་། རྩེ་ན་མ་
སྤོངས་ཆེན་པོའི་ཞུ་བསྐོར་དྲག་པོ་བྱས། དེ་ལ་སྡེ་སྲིད་དཔོན་བློན་གྱིས་ཕུགས་ཞེས་གྲབས་
ཡོད་ཀྱང་འཕྲལ་དུ་བདེན་པ་སྒྲུབ་སྒྲུབ་ཀྱི་ཞལ་ཏ་འཇམ་པོ་མཛད། གཙོ་བོར་སྤྱན་སྔ་



334
རྒྱལ་རབས་ཆོས་འབྱུང་། །
རིན་པོ་ཆེས་སྡེ་གཟར་མི་ལེགས་པའི་བཀའ་ནན་དང་། གཙང་རང་ནས་དཔོན་སྐྱ་དྲག་
པ་མང་པོས་སྙན་སྒྲོན་ཕུལ་འདུག་ནའང་རིན་སྤུངས་པ་དཔོན་བློན་གྱིས་མ་གསན་པར།
ཆོས་རྒྱལ་ཕོ་བྲང་གིས་གཙོས་པའི་ཡར་ཀླུངས་ཀྱི་རྫོང་རྣམས་ལ་སྲུང་ཆ་བཅུག་པས་རྐྱེན།
མེ་ཕོ་བྱི་བའི་དབུས་གཙང་གི་སྡེ་གཟར་ཆེན་པོ་དེ་ལངས་པ། སྡེ་སྲིད་མཚན་ཇུས་རྒྱལ་
ཏེ༑ ཁ་རག་དང་བོད་ཡུལ་ཆོལ་ཁ་ས་མཚམས་བྱས།
དུས་དེར་སྤྱན་སྔ་རིན་པོ་ཆེ་དཔོན་སློབ་བཟད་མདར་ཕེབས་ནས་ཆུ་ཤུལ་ལྷུན་
པོ་རྩེ་ཆིངས་བརྟེན་དུ་མཛད་དེ། དབུས་གཙང་ལོ་གསུམ་ཆིངས་བསྡོམས་གྲུབ། གཙང་
པའི་སྲིད་ཕྱོགས་འབྲི་ཁུང་ཁང་ཐོག་རྒྱ་མ་མཁར་རྩེ་བ་རྣམས་དང་སྒོས་སུ་འཁྲུག་པ་རེ་
ཙམ་བྱུང་ཀྱང་ཆིངས་འཇགས་ཐོན། གཙང་ནས་རྒྱ་མཁར་རྩེ་པས་ས་ཆ་རྙིང་ཁུང་
རྣམས་ལོན་ཞིང་སྡེ་སྲིད་ཀྱི་སྲིད་ཕྱོགས་སུ་གྱུར། དེ་ནས་རིན་སྤུངས་པ་སྲིད་གཏོགས་
ཀྱིས་སྐྱིད་ཤོངས་པ་སོགས་ངོ་ལོག་པ་འགའ་དང་འགྲིག་རྩལ་ཏེ། ལོ་ཕྱི་མ་མེ་གླང་གི་
དབྱར་དུས་སུ་གཞིས་གཉིས་ཀའི་དཔུང་རྒྱང་མཁར་རྩེར་བཏེགས་པ། ནུས་ཆེན་པོ་ཡོངས་
ཤོམས་བྱུང་འཚམས། སྡེ་སྲིད་ཀྱི་འཕྱོང་རྒྱས་པས་གཙོས་པའི་དཔུང་མང་རབ་ཉང་
སྟོད་དུ་གནང་བས་ཚོད་ཟིན། སྤྱན་སྣམ་པས་སྡེ་སྲིད་ཕྱོགས་སུ་ལངས་པ་སོགས་ལས་
དབུས་ཀྱི་ངོ་ལོག་པ་རྣམས་ཀྱིའང་ནུས་མ་ཐོན་པར་ལོ་གཅིག་པའི་ཆིངས་བསྡམས། ས་
སྟག་ལ་ཆིངས་གྲོལ་བའི་དབྱར་དུས་འཕྱོང་རྒྱས་(རིན་ཆེན་རྒྱལ་མཆོག་པ། )པས་དབུས་
དམག་ཕལ་ཆེ་བ་ཁྲིད་ནས་ཉང་སྟོད་རྒྱུད་དེ་ཚོང་དུས་བར་དུ་བགྲོད། དགའ་ལྡན་པས
（བསོད་ནམས་རྣམ་རྒྱལ་བ།）སྐྱིད་འཕན་གྱི་དཔུང་ཐམས་ཅད་ཁྲིད་ནས་གཞུ་སྙེ་རྒྱུད་དེ་ཤངས་
ཀྱི་བར་དུ་བགྲོད། འདི་རིས་ནས་རྒྱང་རྩེ་བ་དང་སྤྱན་རྣམ་པ་གཉིས་ས་ཆ་རྣམས་ཚགས་



335
རྒྱལ་རབས་འཕྲུལ་གྱི་ལྡེ་མིག
སུ་ཚུད་ནས་གཏན་གླིང་ལ་འབྱོན། འཕྱོང་གཡུང་གཉིས་རང་གི་བར་མཛད་ནས་དབུས་
གཙང་གཏན་འདུན་དང་། ཟིལ་གནོན་པ་རྫོང་དཔོན་གྱི་ལས་ཀ་ཞུ་བ་འབྱོན་པ་སོགས་
ཀྱི་བཅའ་སྒྲིགས་པ་ལྟར་དུ་གྲུབ་ནའང་ཆུ་རྟ་ལ་རིན་སྤུངས་པ་སྲིད་གཏོགས་ཀྱིས་སྡེ་གཟར་
སླང་ཞིང་། དེའི་ཕྱི་ལོ་ཆུ་ལུགས་ལའང་སྡེ་གཟར་ལངས་པ་ཡོ་འཁྱོམས་ཆེན་པོ་མེད་
པར་ལོ་མང་རབ་ཀྱི་བར་ཆིངས་སྡོམ་གྲུབ། ཤིང་སྤྲེལ་ལ་ཡངས་པ་ཅན་དུ་སྤྱན་སྔ་
རིན་པོ་ཆེ་དགུང་ལོ་དོན་གཉིས་ཀྱིས་སྟེང་དུ་ཞི་བར་གཤེགས་ཤིང་། གདུང་རྒྱུད་རིན་
པོ་ཆེ་སྐུ་གཞོན་པ་ཐེལ་གྱི་འཚམས་བཅད་གོ་སར་བཏོན།
དཔོན་ས་འགྲོ་བའི་མགོན་པོས་གཞིས་ཀ་གོང་དཀར་བཟུང་ནས་དགའ་ལྡན་པའི་
སྲིང་མོ་ཞིག་ཁབ་ཏུ་བཞེས་པ་ལ་གདུང་རྒྱུད། མཆེད་གཉིས་འཁྲུངས། དཔོན་ས་འགྲོ་
མགོན་སྐུ་མཆེད་གཉིས་ལས་གཞན་ཡུམ་མི་གཅིག་པའི་གདུང་རྒྱུད་སྐུ་མཆེད་གསུམ་
ཡང་འཁྲུངས། དེ་ནས་སྡེ་གཟར་ཁོལ་བུ་ཤིང་སྤྲེལ་ལ་ཕག་མོ་བ་དང་སྟག་ལུང་པ་འཐབས་
ཤིང་། ཕྱི་ལོ་ཤིང་བྱ་ལ་སྟག་ལུང་པ་དང་ཐོག་ཁ་བ་འགྲིལ་བ་དང་། ཕག་མོ་བར་
འཐབས། ཕྱི་ལོ་མེ་ཁྱི་ལ་ཕག་མོ་བ་དང་ཞྭ་སེར་བ་སྒྲིལ་བ་དང་འབྲི་སྟག་འཐབས་པ་
མ་གཏོགས་དབུས་གཙང་ཞི་འཇགས་སུ་གནས། དེ་རྗེས་ལྕགས་སྟག་ལ་ཐོག་མཁར་
གཉིས་དང་དཔོན་ས་སྡེ་སྲིད་འགལ་མེད་ཀྱི་ཞུ་འཇགས་སྒྲིགས་པས་རྐྱེན་ལོ་དེ་ལ་སྟོད་
དུ་ཞྭ་སེར་དམར་ཀྱི་འཁྲུག་པ་ལངས། དེའི་ཤུགས་རྒྱབ་པ་འདྲས་ཐོག་མཁར་གཉིས་
དང་སྡེ་སྲིད་འགྱངས་སུ་སོང་སྟེ་འབྲི་འོལ་གཉིས་སྒོས་སུ་སྡེ་གཟར་ཡོད་པ་གཅིག་དང་
འོལ་ཁ་བའི་རྒྱབ་ཏུ་སྡེ་སྲིད་ཀྱི་དཔུང་ཕྲན་ཚེགས་བཞེངས་པ་སོགས་མཛད། ས་ཕོ་ཁྱི་
འདིའི་དབུས་གཙང་ཆིངས་གྲོལ་འཚམས་ལ་སྡེ་སྲིད་ཀྱི་ཆིངས་མཐུད་ཅི་ཡོང་གི་དགོངས་



=
=
=
ས
=
=
=
=
-
་
རྒྱལ་རབས་ཆོས་འབྱུང་། །
336
པ་མཛད་ནའང་། རིན་སྤུངས་པ་སྲིད་གཏོགས་མ་གསན་པས། སྡེ་གཟར་ཤིན་ཏུ་ཆེ་
བ་ལངས། ས་ཐོབ་ཤོར་ཁམས་ཆེ་བ་ནི་གཉིས་ཐད་ནས་མ་བྱུང་། གོང་མ་འདི་པས་
སྔ་ཕྱིར་ལས་ཀ་གནང་བ་ཡང་འཕྱོང་རྒྱས་པ་སྐུ་མཆེད། བསམ་སྡེ་རྒྱ་ལུ། རིན་སྤུངས་
ངག་དབང་རྣམ་རྒྱལ་དང་ཟིལ་གནོན་རྡོ་རྗེ་གཉིས། བྲག་དཀར་འཇམ་དཔལ་བ་ཁུ་
དབོན་གཉིས། འོལ་ཁ་བ་དོན་ཡོད་རྣམ་རྒྱལ་རྡོ་རྗེ། སྤྱན་སྣམ་པདྨ་བ། ཡར་རྒྱབ་པ་
རིན་ཆེན་བཀྲིས་སྐུ་མཆེད། བྱ་ནོར་བུ་བཀྲ་ཤིས། གོང་དཀར་བའི་སྲས་པོ་སྐུ་མཆེད།
དགའ་ལྡན་པ་བསོད་ནམས་རྒྱལ་པོ། རྒྱལ་ཆེན་རྩེ་བ་ཁུ་དབོན་སོགས་ལ་རྫོང་དཔོན་
དང་གཞན་ལ་ལས་ཀ་ཅི་རིགས་གནང་། །
འཕྲལ་གྱི་མཛད་པ་ཚུར་སྐལ་མ་གཏོགས་དགོས་མེད་ཀྱི་སྡེ་གཟར་མི་མཛད།
ཆོས་ལུགས་ལ་ཕྱོགས་རིས་མི་མཛད། དགེ་འདུན་གྱི་སྡེ་གང་གིའང་འདུ་སྒོ་མི་འཕྲོག
གསེར་གྱི་བཀའ་འགྱུར་དང་མཆོད་རྟེན་གོས་སྐུ་ཆེན་པོ་བཞེངས་པ་སོགས་ལུགས་གཉིས་
ཀའི་མཛད་པ་བཟང་། དེ་ཡང་རྗེ་གཉའ་ཁྲི་བཙན་པོ་ནས་འོད་སྲུངས་ཀྱི་བར་དུ་བྱོན་
པའི་རྒྱལ་པོ་བཞི་བཅུ་རྩ་གཉིས་ཀྱི་རིང་། བོད་ཀྱི་རྒྱལ་ཁམས་སྤྱི་ལ་དབང་བསྒྱུར་ཡང་།
རྗེ་དཔལ་འཁོར་བཙན་ནས་ལུགས་རྣམ་པར་གཞིག་སྟེ། ཧོར་ཀྱི་བསྟན་པ་མ་བྱུང་གི་
བར་བོད་ཐམས་ཅད་ལྟ་ཞོག་དབུས་གཙང་སྤྱི་ལ་དབང་བའི་རྒྱལ་པོ་ཡང་མེད། ཧོར་
དུས་སུ་བོད་ཆོལ་ཁ་གསུམ་ཆོལ་རྒྱལ་འཕགས་པ་ལ་དབང་ཡོན་དུ་ཕུལ་བ་ནས། ས་
སྐྱ་པས་འཇིག་རྟེན་གྱི་བདག་པོ་མཛད་ཀྱང་། གོང་དུ་བརྗོད་པ་ལྟར་གདུང་རྒྱུད་ནང་
གྱེས་པའི་དབང་གིས་ཡུན་ལོ་བདུན་ཅུ་རྩ་ལྔ་ལས་མ་བྱུང་། ཕག་མོ་གྲུ་པའི་སྡེ་སྲིད་ནི་
ཏའི་སི་ཏུ་ནས་དེང་སང་གི་བར་ལ་ཁྲི་མནན་པའི་གོང་མ་དགུ་སོང་ཞིང་། ཁོང་གིས་



337
རྒྱལ་རབས་འཕྲུལ་གྱི་ལྡེ་མིག
ས་གླང་ལ་འཇིག་རྟེན་གྱི་བདག་པོ་མཛད་པ་ནས། ད་ལོའི་ས་ཁྱི་འདི་ཡན་ལ་ལོ་བརྒྱ་
དང་དགུ་བཅུ་སོང་བའི་བར་འཇིག་རྟེན་གྱི་བདག་པོ་མཛད་པ་མ་ཆད་པ་སྟེ། སྣེ་གདོང་
རྩེའི་ཕོ་བྲང་ལ་ཡ་མཚན་པའི་ས་བཅད་བཟང་པོ་ཡོད་པ་ཡིན་ཞེས་གྲགས། སྡེ་དཔོན་
རྣམས་ལས་འོལ་ཁ་བཀྲིས་རྒྱལ་མཚན་(གདུང་རུས་མྱང་།)གྱིས་སྤྱིར་གསེར་དངུལ་གྱིས་
གསུང་རབ་མང་པོ་བཞེངས་པ་དང་། རྗེ་རིན་པོ་ཆེའི་སྦྱིན་བདག་གི་མཐིལ་ལེན་པ་དང་།
ཆོས་རྗེ་བཟང་སྐྱོང་བས་ཉི་མ་གླིང་འདེབས་པའི་ཐུགས་ཁུར་གང་དགོས་བཞེས་ཤིང་།
ཕྱིས་རྒྱལ་ཚབ་ཆོས་རྗེ་གཞིས་ཁར་ཕེབས་དུས་རབ་ཏུ་བྱུང་བས་འོལ་ཁ་དགེ་སྦྱོང་ཆེན་
པོར་གྲགས།
ནོར་བཟང་པ་དང་རྒྱ་མཚོ་བ་གཉིས་ཀྱང་བསྟན་པ་སྤྱི་སྒོས་ལ་གུས་ཤིང་། རྒྱ་
མཚོ་བ་ནི་སྡེ་སྲིད་ཀྱི་དམག་དཔོན་དགྲ་ཐོག་དུ་ལྕི་བའང་ཡིན་ཞེས་ཟེར། མཁན་ཆེན་
པ་ཁུ་དབོན་གྱི་རིང་མཆོད་ཁང་ཆེན་མོ། བྱམས་པའི་གསེར་སྐུ་གསུང་རབ་བཅས་པ་
བཞེངས་ཤིང་། དེང་སང་དོན་ཡོད་རྣམ་རྒྱལ་རྡོ་རྗེ་བས་ནི་སྤྱིར་བླ་མ་དགེ་འདུན་མཆོད་
ཅིང་ཁྱད་པར་ཆོས་འཁོར་རྒྱལ་གྱི་གཙུག་ལག་ཁང་གི་ཞབས་ཏོག་བཟང་པོ་མཛད། བྲག་
དཀར་རིན་ཆེན་དཔལ་བཟང་(གདུང་རུས་མྱང་།)པས་ནི་གསང་སྔགས་མཁར་གྱི་ཆོས་
སྡེ་འདེབས་པའི་སྦྱིན་བདག་མཛད། སྲིད་ཆོད་རྒྱལ་པོ་བས་ནི་གསང་སྔགས་མཁར་
དུ་བྱམས་པའི་གསེར་སྐུ་ཆེན་མོ་བཞེངས། འཕྱོང་རྒྱས་དཔལ་འབྱོར་བཟང་(གདུང་
རུས་ཧོར།)པོ་བ་ནི་བསམ་གྲུབ་རྩེའི་རྫོང་དཔོན་གྱི་སྟེང་ནས་རྗེ་རིན་པོ་ཆེ་དང་ཡོན་མཆོད་
དུ་འབྲེལ། སངས་རྒྱས་སྐྱབས་པ་བས་ནི་བཀྲིས་ལྷུན་པོ་འདེབས་པའི་ས་ཁྲ་འབུལ་བ་
མཛད། རྡོ་རྗེ་ཚེ་བརྟན་པས་ཡབ་དཀོན་རིན་པའི་གསུང་བཞིན་རི་བོ་བདེ་ཆེན་གྱི་ཆོས་



338
རྒྱལ་རབས་ཆོས་འབྱུང་།
སྡེ་བཏབ། དེར་མ་ཟད་གསེར་ཟངས་ལས་གྲུབ་པའི་དེ་བཞིན་གཤེགས་པའི་སྐུ་འདྲ་རྗེ་
རིན་པོ་ཆེའི་གསེར་སྐུ་མི་ཚད་མ་གཉིས། དཔལ་གསང་བ་འདུས་པའི་གཞལ་ཡས་ཁང་།
བཀའ་འགྱུར་བསྟན་འགྱུར་ཟུང་འབྲེལ་བཞེངས་ཤིང་། སྤྱིར་ཡང་དགེ་འདུན་གྱི་ཞབས་
ཏོག་སོགས་མཛད་པ་རྔམས་ཆེ། རིན་ཆེན་རྒྱལ་མཆོག་པ་ནི་འཕྱོང་རྒྱས་པའི་ཞལ་ངོ་
ཕྱིས་བྱོན་པ་ལ་ཁ་སྐད་ཆེ། སྡེ་སྲིད་ཁ་ལོ་བསྒྱུར་ཞིང་གསེར་གྱི་བཀའ་འགྱུར་བཞེངས་
པ་སོགས་ཀྱང་གྲུབ། །
དེང་སང་གི་སྡེ་པ་སྐུ་མཆེད་རྣམ་པ་ཡང་སྔར་འཁྱུད་བཞིན་ཡོད། བསམ་སྡེ་
གྲགས་(ཡུམ་བརྟན་རྒྱུད།) ཤེ་བའི་རིང་ཆོས་རྗེ་བློ་བརྟན་པ་དང་ཡོན་མཆོད་དུ་འབྲེལ་ནས་
དགེ་ལྡན་པའི་སྦྱིན་བདག་མཛད། གྲགས་པ་མཐའ་ཡས་པ་ནས་དགེ་ལྡན་པ་དང་འབྲེལ་
ཆད་ཀྱང་གསེར་ཀྱི་བཀའ་འགྱུར་བཞེངས་པ་སོགས་དགེ་ལས་བཟང་། གོང་དཀར་
གཞི་འཛོམ་པས་ནི་གོང་མ་གྲགས་པ་རྒྱལ་མཚན་པའི་གསུང་བཞིན། གསེར་ཀྱི་བཀའ་
འགྱུར་སོགས་གསུང་རབ་མང་པོ་བཞེངས་པ་དང་། རྗེ་རིན་པོ་ཆེའི་གསུང་རབ་མང་
པོའི་སྤར་བརྐོ་བ་སོགས་མཛད། སྲས་གྲལ་ལྔ་བས་ནི་གོང་དཀར་ཆོས་སྡེ་བཏབ་སྟེ།
ལམ་འབྲས་རྒྱུད་པའི་བླ་མ་རྣམས་ཀྱི་སྐུ་འདྲ་སོགས་སྐུ་གསུང་ཐུགས་ཀྱི་རྟེན་མང་པོ་
དང་ས་སྐྱ་པ་ཁུ་དབོན་གྱི་གསུང་རབ་མང་པོའི་སྤར་བརྐོ་བ་སོགས་མཛད། ཕྱིས་བླ་
མ་ཁ་ཡར་བསྟེན་ནས་མ་རྒྱུད་ལ་མཁས་པར་མཛད་ཅིང་རབ་ཏུ་བྱུང་བས་ཆོས་རྗེ་རྡོ་
རྗེ་གདན་པ་ཞེས་ཟེར། ཡར་རྒྱབ་རིན་བཟང་པ་ཡབ་ཡུམ་དང་རིན་ཆེན་རྒྱལ་པོ་བ་སྐུ་
མཆེད་ཀྱི་རིང་། བྱམས་པ་གླིང་དུ་ཆོས་ཀྱི་འཁོར་ལོའི་མཆོད་རྟེན་བཀྲིས་སྒོ་མང་ཡ་
མཚན་ཅན་བྱམས་ཆེན་གྱི་གསེར་སྐུ་རྒྱབ་མཐོ་ལྔ་བཅུ་རྩ་བདུན་ཡོད་པ་དང་བཅས་པ།



339
རྒྱལ་རབས་འཕྲུལ་གྱི་ལྡེ་མིག
བྱམས་པའི་གོས་སྐུ་ཆེན་མོ། གསེར་གྱི་བཀའ་འགྱུར། བླ་མ་ལོ་ཙཱ་བའི་དངུལ་གདུང་
པདྨ་རྭ་ཀ་སོགས་རིན་པོ་ཆེ་སྣ་ཚོགས་པའི་ཕྲ་བཀོད་པ་བཞེངས་ཤིང་སྤྱིར་ཡང་དགེ་འདུན་
གྱི་ཞབས་ཏོག་རྔམས་ཆེ་བ་ཡིན་འདུག བྱ་པའི་སྡེ་སྲིད་ནི་བྱ་ཆོས་རྒྱལ་དཔལ་བཟང་
ཞེས་པས་ཡང་རྩེའི་གཙུག་ལག་ཁང་བཏབ་པ་ནས་སྡེའི་བདག་པོར་སོང་ཞིང་། སྔ་གོང་
རྒྱ་ཧོར་ལས་ལས་ཀ་སླངས་པར་མི་འདུག་ཅིང་། མངའ་བདག་ཆོས་སེང་འོད་འབྲི་
ཁུང་ནས་བྱར་དྭགས་ཀྱི་དཔོན་དུ་བསྐོས་འདུག་ཀྱང་། བྱ་བཀྲིས་དཔལ་བཟང་པ་ནས་
བཟུང་སྟེ། སྣེ་གདོང་ནས་ཁྲི་དཔོན་གྱི་ལས་ཀ་བྱིན་པར་འདུག བཀྲིས་དར་རྒྱས་པས་
ཐུབ་ཆེན་གྱི་གསེར་སྐུ་གཙུག་ལག་ཁང་དང་བཅས་པ། གསེར་ཀྱི་བཀའ་འགྱུར། མཆོད་
རྟེན་ཆེན་མོ་བཞེངས་པ་སོགས་དགེ་ལས་བཟང་པོ་མཛད།
འོན་ཀྱང་ཆོས་ལུགས་ལ་ཕྱོགས་རིས་ཆེན་པོ་བྱས་པས་སྙན་གྲགས་ཕྱོགས་རེ་
བར་སོང་བ་ཡིན་འདུག་རིན་སྤུངས་ནམ་མཁའ་རྒྱལ་པོ་(གདུང་རུས་སྐྱེར།)པས་ནི་གཙང་
རོང་དུ་ཆོས་སྡེ་དང་བྱམས་ཆེན་གྱི་གསེར་སྐུ་ཆེན་མོ་སོགས་བཞེངས། ནམ་མཁའ་
རྒྱལ་མཚན་པས་ཤོག་སྐྱའི་སྟེང་དུ་བསྟན་འགྱུར་བཞེངས།( རྩེད་ཐང་ན་བཞུགས།)བྲག་
དཀར་རྒྱ་འོས་ཐེལ་དུ་རབ་ཏུ་བྱུང་སྟེ་དགེ་ལྡན་གྱི་སྤྱིལ་(ཟུལ་ཕུ་མཁན་པོའང་མཛད།)འཛིན་
དང་སྡིག་སྦྱོང་ལ་ཚོགས་ཆུ་མང་དུ་ལེན་པ་མཛད། ནོར་བཟང་པས་ནི་བྱམས་ཆེན་
གྱི་གཙུག་ལག་ཁང་རྟེན་དང་བཅས་པའི་འཕྲོ་མུས་མཛད་དགོས་རྣམས་སྒྲུབས། ཆོས་
ལུགས་ས་དཀར་ལ་མོས་ཀྱང་དགེ་ལྡན་པ་ལའང་དག་སྣང་མཛད། དེ་ཡང་ཁོང་གིས་
ཆོས་རྗེ་ངོར་པ་ལ་ཁྲིད་ཞུ་བར་རྩམས་པས་ཚེ་བླ་མའི་ཞལ་ནས། ངེད་ཀྱི་འདོད་པ་གསུམ་
སྒྲུབ་ན་ཁྲིད་སྟེར་གསུང་། དེ་ལ་ཁོང་གིས་སྒྲུབ་པར་ནུས་ན་དེ་བཞིན་བྱེད་ཞུས། ཁྲིད་



340
རྒྱལ་རབས་ཆོས་འབྱུང་
ཐོན་པ་ན། བླ་མས་མངའ་ཞབས་ཀྱི་དགེ་ལྡན་པ་རྣམས་ས་སྐྱ་པར་སྒྱུར་བ་དང་། དཀའ་
བཅུ་བ་དགེ་འདུན་གྲུབ་དགོན་པ་འདེབས་ཀྱི་མཁར་ལས་འདི་འགོག་པ་དང་། ངོར་
དགོན་གསར་ལ་མོར་བན་མང་པོ་འབུལ་བ་རྣམས་དགོས་ཞེས་གསུངས། བྱ་དེ་ལ་ནོར་
བཟང་པས། སྤྱིར་ཆོས་ལུགས་བསྒྱུར་བ་དབང་ཡོད་སུས་ཀྱང་བྱ་མི་འོས་ཤིང་། ཁྱད་
པར་ངེད་ཀྱིས་ཆོས་རྗེ་རྒྱལ་ཚབ་པ་ལ་ཆོས་འབྲེལ་ཞུས་པས་ཁོང་དགེ་ལྡན་པ་ལ་དམ་
ཚིག་སྲུང་དགོས་པའང་ཡོད། བཀའ་བཅུ་པ་དགོན་པ་འདེབས་པ་ལ་གྲོགས་དན་བྱེད་
པ་མ་བྱུང་ཡང་བཀག་ན་ངེད་སྡེ་པ་ལ་གཏམ་ངན་ཕོག་འོང་བས་དགག་མི་སྤོབས། དགོན་
གསར་ལ་མོར་བན་གཏོས་ཆེན་པོ་འབུལ་བ། གོང་མ་ན་རིམ་གཞིས་བསྐོར་ལ་ཕེབས་
པའི་ཞབས་ཏོག་ལས་ཀ་སྐྱེལ་མིའི་རྒྱ་བན་རྣམས་ཀྱི་སྣ་ལེན། སྡེ་གཟར་ཀྱི་རྐྱེན་ཁུར་
སོགས་དགོས་པའི་འབུལ་མི་བདེ་ཅེས་ཞུས་པ་ཡིན་སྐད།
ཀུན་ཏུ་བཟང་པོ་བ་སྐུ་མཆེད།(ཕག་གྲུ་དབོན་པོ་ཡིན།)གྱི་རིང་ཡང་སྔ་མ་ལ་འགྲན་
པ་བཞིན་དུ་བྱུང༌། དོན་ཡོད་རྡོ་རྗེ་བ་ནི་རིན་སྤུངས་པའི་ཞལ་ངོ་བྱོན་པ་གཅིག་ལ་ལས་
སྟོབས་ཆེ་བས། དབུས་གཙང་ཕལ་ཆེ་བ་ལ་ལུང་རྒྱུགས་དེང་སང་ངག་དབང་རྣམ་རྒྱལ་
བའི་རིང་། གོང་མ་སྡེ་སྲིད་དང་མ་མཐུན་པས་སྡེ་གཟར་མང་དུ་མཛད་དགོས་པ་བྱུང་།
འོན་ཀྱང་གཙང་ཕྱོགས་ཀྱི་མངའ་ཐང་མཐོ་བ་ཡོད། སྣེའུ་པ་དཔོན་ནམ་མཁའ་བཟང་
པོ་(གདུང་རུས་སྐྱེར།)བས་ནི་རྗེ་ཡབ་སྲས་བླ་མར་ཁུར་ནས་འབྲས་སྤུངས་ཀྱི་ཆོས་སྡེ་ཆེན་
པོ་གཙུག་ལག་ཁང་། སྐུ་གསུང་ཐུགས་ཀྱི་རྟེན་མང་པོ་དང་བཅས་པ་བཞེངས་པ་དང་།
ལྷ་ས་སྨོན་ལམ་ཆེན་མོའི་ཞབས་ཏོག་གི་མཐིལ་ལེན་པ་སོགས་རྣམ་དཀར་གྱི་དགེ་ལས་
བསམ་གྱིས་མི་ཁྱབ། དུ་དབེན་ཤ་གྲགས་པ་བཟང་པོ་བའི་(ཚལ་པ་དབོན་པོ།)རིང་ཡང་ ་



341
རྒྱལ་རབས་འཕྲུལ་གྱི་ལྡེ་མིག
བསྟན་པའི་ཞབས་ཏོག་རྒྱ་ཆེ་ལ་དགྲ་ཐོག་ཏུའང་ལྕི་བ་ཞིག་སྟེ། རིན་སྤུངས་པ་ལ་མཛོ་
རིའི་ཇུས་ཉེས་ཆེན་པོར་གྲགས་པ་དེ་བཏང་ཞིང་། དེར་མ་ཟད་སྣེལ་རྒན་དང་ཐུག་འོང་
ཟེར་ནས་མཐོ་དམན་ཀུན་གྱི་འཛེམ་པ་ཡིན་འདུག དཔལ་འབྱོར་རྒྱལ་པོ་བ་ནི་བསྟན་
པ་དང་བསྟན་འཛིན་གྱི་ཞབས་ཏོག་རྔམས་ཆེ་ཞིང་། མངའ་འབངས་ལ་བྱམས་པས་
ཆོས་ཀྱི་རྒྱལ་པོར་བྱེད། མངའ་ཐང་ཡང་འབྲི་གུང་རྡོ་ཐེམ་མན། ཁ་རག་རྡོ་བུག་པ་
ཅན་ཡན། ཡར་ཀླུངས་ཁྲ་འབྲུག་ཚན་ཞེས་ལམ་ཡིག་མཛད་ཟེར། དཔོན་ས་ཆོས་ཀྱི་
དཔལ་འཛོམ་(བྲག་དཀར་བའི་སྲས་མོ།)མས་ཀྱང་གསེར་ཀྱི་བཀའ་འགྱུར་བཞེངས། རྗེ་
ཡབ་སྲས་ཀྱི་གསུང་རབ་མང་པོའི་སྤར་བརྐོ་བ། དགེ་འདུན་གྱི་ཞབས་ཏོག་སོགས་དགེ་
ལས་མང་པོ་གྲུབ། སྲས་སྐུ་མཆེད་གསུམ་ལས་བགྲེས་པ་ངག་དབང་བསོད་ནམས་རྒྱལ་
པོ་སྔ་གོང་ནས་གཤེགས་ཤིང་། ངག་དབང་བསོད་ནམས་ལྷུན་པོ་བ་དང་། ངག་དབང་
བསོད་ནམས་རྣམ་རྒྱལ་བ་གཉིས་ཀྱི་རིང་ཆོས་ལྡན་གྱི་མཛད་པ་བཟང་པོ་སྔར་མུས་སུ་
ཡོད་ནའང་། བསྟན་པ་སྤྱི་སྒོས་ཀྱི་ཆགས་འགྲོས་ལ་བརྟེན་སྡེ་སྲིད་ཡོ་འཁྱོམས་དེ་བྱུང་།
འོན་ཀྱང་ཕྱག་རྫས་རྔམས་ཆེ་བ་ཆོས་ཕྱོགས་སུ་བཏང་ནས་འབྲས་སྤུངས་སུ་རྗེ་
བཙུན་བྱམས་པའི་གསེར་སྐུ་ཆེན་པོ་དང་། གོས་སྐུ་ཆེན་མོ། དངུལ་ལས་གྲུབ་པའི་
བློས་སླང་བཞེངས་པ་སོགས་དགེ་ལས་ཡ་མཚན་ཅན་གྲུབ། སྐུ་སྐྱེ་རྒྱལ་བའི་སྲས་མེད་
ཀྱང་བདག་མོ་གསུམ་ལ་སྲས་མོ་རེ་རེ་འཁྲུངས། བགྲེས་པའི་སྲས་མོ་ངག་དབང་རྒྱལ་
མོ་དགའ་ལྡན་ཁང་གསར་དུ་བྱོན་པ་ལ་ལྕམ་སྲིང་གཉིས་འཁྲུངས་པའི་སྲས་མོ་གོང་དཀར་
བདག་མོར་བྱོན། སྲས་བསོད་ནམས་རྒྱལ་པོས་གོང་མ་སྡེ་སྲིད་ཀྱི་དམག་དཔོན་ཕྱི་བློན་
དང་ཆོས་སྡེ་རྣམས་ཀྱི་ཞབས་ཏོག་མཛད། ཡུམ་གྱིས་ལྷོ་ངོས་ཀྱི་གཙོས་པའི་དགོན་གཞིས་



342
རྒྱལ་རབས་ཆོས་འབྱུང་།
ཁ་ཡར་ཞལ་བདག་མཛད་པའི་སྟེང་ནས་ར་མོ་ཆེར་སྨོན་ལམ་ཞག་བདུན་ནམ་ཡང་མི་
ཆད་པའི་རྒྱུན་ཆགས་འཛུགས་པ་དང་། གྲ་ཚང་ཁ་ཡར་ལ་ཆོས་གཞི་ལོ་ལོ་བཞིན་
འགྱོགས་པ་མཛད། སྲས་མོ་གཞོན་པ་སྣ་དཀར་རྩེར་བྱོན། སྲས་མོ་འབྲིང་པོ་སངས་
རྒྱས་དཔལ་འཛོམ་མས་སྣེའུ་བཟུང་བའི་སྟེང་ནས། དཔོན་ས་སྡེ་སྲིད་ཀྱི་བདག་མོ་མཛད་
དེ༑ རིན་པོ་ཆེ་ལས་གྲུབ་པའི་བཀའ་འགྱུར་སོགས་སྐུ་གསུང་ཐུགས་ཀྱི་རྟེན་བཞེངས་
པ་དང་དགེ་འདུན་གྱི་ཞབས་ཏོག་བཟང་པོ་གྲུབ། ཇི་སྐད་དུ་དགེ་ལས་མཛད་པ་རྣམས་
ལས་སྐྱིད་ཤོད་དུ་ནང་སོ་གོང་མ་རྣམ་པའི་ཤུལ་ཆེར་མ་བྱུང་ཟེར་རོ། །
སྨྲས་པ། རྒྱ་གར་རྒྱ་ནག་བྱང་ཕྱོགས་ཤམ་བྷ་ལ། །ཧོར་བོད་རྒྱལ་པོའི་རབས་
དང་བོད་ཡུལ་དུ། །རྒྱ་ཧོར་བསྟན་པ་བྱུང་ཚུལ་གསུང་པ་ལས། །འཕྲོས་པའི་དབུས་
གཙང་ཁྲིག་སྐོར་བཅུ་གསུམ་དང་། །ཁྱད་པར་ཕག་མོ་གྲུ་པའི་སྡེ་སྲིད་ཀྱི། །ཆགས་
རབས་ཤིན་ཏུ་རྒྱས་པའི་དེབ་ཐེར་ཞིག །ཅིས་ཀྱང་དགོས་ཞེས་ཐག་རིང་ཡུལ་ལྗོངས་
ནས། །བློ་གྲོས་ལྡན་པ་ཟུང་གིས་བསྐུལ་བ་ལས། །མང་དུ་ཐོས་ཀྱང་སྒྲུབ་ལ་གཡེལ་
བ་ཡི། །ཤཱཀྱའི་དགེ་སློང་སྨྲ་མཁས་ཞིག་གིས་སྦྱར། །ཚེ་འདིའི་བསྙེན་བཀུར་རྣམ་
གཡེང་རྒྱང་བསྲིང་སྟེ། །བསམ་གཏན་གཅིག་ལ་རོལ་རྣམས་བཟོད་པར་མཛོད། །ཚལ་
པ་སི་ཏུ་དགེ་བའི་བློ་གྲོས་དེ། །འཇིག་རྟེན་གཞན་ན་དེ་འདྲ་སུ་ཞིག་གདུང་། །རྒྱལ་
རབས་དེབ་ཐེར་སྒྲིག་ལ་མཁས་པ་ཡི། །བྱེད་པ་གཉིས་པ་ཡོད་དོ་ཤེས་པར་གྱིས། །རིགས་
གཟུགས་ནོར་གྱིས་བརྒྱན་པ་མང་ན་ཡང་། །འདི་ལྟའི་ལེགས་བཤད་བྱེད་པོ་དཀོན་པ་
ལས། །ལོ་རྒྱུས་གཏམ་ལ་ཆགས་པ་མ་སེམས་པར། །ནོར་བུས་ནམ་མཁའ་བཀང་
ནས་མཆོད་ཀྱང་རུང་། །རྒྱལ་རབས་འཕྲུལ་གྱི་ལྡེ་མིག་བྱིན་པ་ཡི། །རྣམ་པར་དཀར་



343
རྒྱལ་རབས་འཕྲུལ་གྱི་ལྡེ་མིག
བའི་དགེ་ལས་དེང་དུས་ཀྱི། །ས་བདག་མ་ལུས་ཆོས་བཞིན་བྱེད་པ་དང་། །ཡངས་
པའི་རྒྱལ་ཁམས་རྟག་ཏུ་བདེ་གྱུར་ཅིག །གྲོགས་ངན་གཡོ་སྒྱུས་བསླུས་པའི་གཞན་དབང་
གིས། །རྟག་ཏུ་སྡེ་འཁྲུགས་ཁོ་ནས་ས་སྐྱོང་བ། །དེ་འདྲ་མཐོང་བ་ལྟ་ཞོག་ཐོས་ཀྱང་
ནི༑ ༑རྣ་བའི་བུ་གར་འོན་པ་ཐོབ་གྱུར་ཅིག །དཔའ་ཞིང་བརྟུལ་ཕོད་མཛངས་པའི་
རྣམ་དཔྱོད་ཀྱིས། །མངའ་འབངས་བྱམས་པའི་རྭ་བར་འཛུད་པ་ནས། །ཆོས་དང་
སྲིད་ཀྱི་ལེགས་ཚོགས་ཡར་ཟླ་བཞིན། །རྒྱས་ནས་འགྲོ་ཀུན་བདེ་བའི་བཀྲ་ཤིས་ཤོག །
འདིར་སླར་སྨྲས་པ། བསོད་ནམས་གངས་རིའི་སྤོ་ལ་གནས་བཅས་ཤིང་། །ལུང་
རིགས་མཆེ་སྡེར་མི་བཟོད་གྲགས་སྙན་གྱིས། །ཕས་རྒོལ་གླང་པོར་འཇིགས་སྟེར་གདོང་
ལྔའི་དབང་། །དྲན་པ་ཡིས་ཀྱང་དད་པའི་སྤུ་ལོངས་གཡོ། །གང་གིས་ལེགས་བཤད་
གཏིང་ཟབ་ཆུ་གཏེར་ཆེར། །མཁས་པའི་དེད་དཔོན་གྲངས་མེད་རྣམ་དཔྱོད་ཀྱིས། །ཟབ་
དོན་རིན་ཆེན་འདྲེན་པའི་གྲུ་སྦྱར་བས། །རྣམ་གྲོལ་བང་མཛོད་གཏམས་པའི་ཕྲེང་བ་
རིང་། །ཨེ་མ་ཆེས་སྙིགས་དུས་གྱི་མེ་ལྕེ་ནི། །ཐུབ་བསྟན་ནོར་འཛིན་མ་ལ་འཁྱུད་ཉེ་
ཡང་། །དཔྱད་གསུམ་རིགས་ཚུལ་ཆར་རྒྱུན་འཇུག་པ་ཡི། །དམ་ཆོས་དགའ་ཚལ་
གནས་པའང་འདི་ཡི་དྲིན། །མགོན་དེའི་བླ་མེད་རྡོ་རྗེ་ཐེག་པ་ནས། །ཐ་སྙད་རིག་པ་
གཙུག་ལག་ཕྲ་མོ་ཡན། །བསྐལ་བཟང་ཡིད་ཅན་ཀུན་ལ་སྨིན་སླད་དུ། །ལེགས་བཤད་
དགའ་སྟོན་སྤེལ་བ་པུ་སྟ་ཀ །ལྔ་ལྷག་བཅུ་ཕྲག་གཅིག་སོགས་མང་མོད་ཀྱང་། །འགྲོ་
དོན་ཁྱབ་གདལ་ཆེ་བས་བགྲེས་ཟད་དང་། །ལོག་སྨོན་དགྲ་སྡེས་བཅོམ་དང་དུས་དབང་
གིས། །འཐོར་རྐྱེན་ལ་བརྟེན་ཇི་བཞིན་སོན་མ་གྱུར། །འོན་ཏང་ད་ལམ་འདི་གའི་དཔེ་
མཛོད་ནས། །ཕྱི་ནང་ཡུལ་གྲུ་ཀུན་ལ་ཐབས་འཚོལ་གྱིས། །དྲག་པོའི་གྲངས་ལྡན་



344
རྒྱལ་རབས་ཆོས་འབྱུང་།
ལེགས་བཤད་པུ་སྟི་ཀ །པར་དུ་བསྒྲུབས་པའི་རྣམ་དཀར་ཕུང་པོའི་མཐུས། །རྣམ་
འདྲེན་སྟོང་གི་མཛད་པའི་ཁུར་བཞེས་པ། །སྲིད་པའི་མིག་གཅིག་གངས་ཅན་མགོན་
པོ་མཆོག །ཇི་སྲིད་གླིང་བཞིའི་པད་འདབ་ཟེའུ་འབྲུ་རུ། །ལྷུན་པོ་གནས་པ་དེ་སྲིད་
རྟག་བརྟན་ཤོག །མཁས་པའི་ལེགས་བཤད་རླབས་ཀྱི་ཕྲེང་མཛེས་ཤིང་། །མང་ཐོས་
ཚུལ་གནས་ནོར་བུའི་ཡོངས་སུ་གཏམས། །བློ་གསལ་ཀླུ་དབང་བྱེད་བའི་རོལ་མཚོ་
སྡེ༑ ༑འཛམ་གླིང་མཛེས་པའི་རྒྱན་དུ་དར་བར་ཤོག །དད་དང་བརྩོན་པའི་གཤོག་
རྩལ་རབ་གཡོ་ཞིང་། །འཆད་རྩོད་རྩོམ་པའི་མགྲིན་རྔ་འཁྲོལ་མཁས་པ། །བློ་གསལ་
ངང་མོའི་ཁྱུ་ཚོགས་འཕྲེང་བ་ཡིས། །ཆོས་སྡེ་མཚོ་ཆེན་ཡོངས་སུ་གང་བར་ཤོག །ཚུལ་
འདིར་འབྲེལ་ཐོགས་ཆེ་ཕྲ་ཐམས་ཅད་དང་། །བྱ་བ་ལས་ཀྱི་འཁོར་ལོར་གཞོལ་བ་གང་།།
ཕྱི་ནང་ཉེར་འཚེ་བ་མོས་མ་རེག་པར། །གཏན་བདེ་ས་ཡིས་མི་གཏང་འཛིན་པར་ཤོག།
རིང་ནས་སྲིད་པའི་བཙན་བཟུང་མ་གྱུར་འགྲོ། །རྨོངས་མུན་མཚན་མོའི་མཐའ་ལས་
རབ་ལྡང་ནས། །ས་ལམ་ཉིན་མོར་བྱེད་པའི་སྣང་བ་ཡིས། །བྱང་གྲོལ་ཁང་བཟང་
ལྟ་ལ་དབང་འགྱུར་ཤོག ། །
ཅེས་སྨོན་ཚིག་འདི་བཞིན་འབྲས་བློ་གླིང་དཔེ་མཛོད་ཁང་གི་རྩོམ་སྒྲིག་སྡེ་ཚན་
ནས་བསྐུལ་མ་བྱུང་དོན་ལྟར་རྣམ་གྲྭ་མཁན་ཟུར་བྱང་རྩེའི་མིང་འཛིན་འབྲས་ཚ་བློ་བཟང་
ཉི་མས་སྨོན་པའོ།། །།



345
རྒྱལ་རབས་འཕྲུལ་གྱི་ལྡེ་མིག
རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །གཞོལ་བའི་མཐའ་ཡས་ཆོས་ཚུལ་
དལ་འབབས་ཀླུང་། །ཚིག་གི་གཟེགས་མ་རེས་ཀྱང་དུག་གསུམ་གྱི། །དྲི་མ་ཡོངས་
འཁྲུད་ལེགས་བཤད་བདུད་རྩི་འདི། །དཔར་དུ་བསྐྲུན་པའི་རྣམ་དཀར་ཕུང་པོའི་མཐུས།།
ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །གདངས་ཏེ་རྒྱུད་ལྔའི་འགྲོ་བ་མ་ལུས་པ། །ངེས་
ལེགས་ནོར་བུའི་མཛོད་ལ་དབང་འབྱོར་ཤོག །
ཅེས་འཛམ་གླིང་ཡངས་པའི་ཁྱོན་ལ་འཚེ་མེད་ཞི་བའི་ལམ་སྟོན་རྣམ་འདྲེན་ཤཱཀྱ་སེང་གེའི་
རིང་ལུགས་སྒོ་ཀུན་ནས་རྒྱས་པ་སོགས་འཕྲལ་ཡུན་ལེགས་ཚོགས་དུ་མའི་ཆེད་དུ་དམིགས། ནང་
བསྟན་གྲུབ་མཐའ་རིས་མེད་ཀྱི་གསུང་རབ་དག་དཔར་དུ་བསྐྲུན་དང་བསྐྲུན་འགྱུར་གང་ལའང་སྦྱར་
ཆོག་པའི་དགེ་བསྔོའི་སྨོན་ཚིག་ཏུ་ཤཱཀྱའི་དགེ་སྦྱོང་ཆོས་སྨྲ་བ་ངག་དབང་བློ་བཟང་བསྟན་འཛིན་རྒྱ་
མཚོས་སྦྱར་བའོ།། །།



༣ བསྟན་པ་རིན་ཆེན་མཆོ ག ་གིས་མ་ཁྱབ་པའམ།
ཁྱབ་ཀྱང་ཉམས་པར་གྱུར་པའི་ཕྱོགས་དེར་ནི།
སྙིང་རྗེ་ཆེན་པོའི་ཡིད་རབ་བསྐྱེད་པ་ཡིས།།
པ༣ ངབདེའི་གཏེར་དེ་གསལ་བར་བྱེད་པར་ཤོ གས།
།
དཔེ་རིན་སྒོར། 400.00
